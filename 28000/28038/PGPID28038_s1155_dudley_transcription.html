
<html>
    <head>
        <title>Transcription of Legal document: Yevr.-Arab. II 1577</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1577</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28038/iiif/textblock/30503/canvas/1/">
                    
                    
                    
                        <ol>
<li>למא כאן בתאריך לילה אן יסטר צבאח נהאר אלאחד אלמבארך סתה ועשרין פי חדש</li>
<li>אייר סנתה תעא ליצירה חצר כה׳׳ר אהרן ידיע ע׳אלכרים יצ׳׳ו אבן אלמרחום</li>
<li>כה׳׳ר לוי ידיע קיים נ׳׳ע ואוהב אלבית בתאעה אלריפי דרב אלפורן</li>
<li>אלדי מתרכ'ב עלי אלקאעה אלדי כאן סאכן פיהא כה׳׳ר יהודה רופא ידיע</li>
<li>אצלאן יצ׳׳ו וה.תן(?) לאנהא כראב דאתר והי קודש להב׳ הי׳ אברהם ידיע היתי</li>
<li>אבן אלמרחום כה׳׳ר עובדיה ידיע היתי נ׳׳ע תם אשהד עלי נפסה כה׳׳ר אהרן</li>
<li>ידיע ע׳אלכרים אלמד׳ אע׳ כאן נזל ען אלבית אלמד׳ אע׳ לאברהם אלמד׳ אע׳ אלגזול</li>
<li>אלשרעי ולא בקה לה פיה לא חק ולא מסתחק ולא דעוה ולא טלב ולא חגארה</li>
<li>ולא טוב ולא גיר ולא ג.ס(?) ולא קצרמל ולא בניאן ולא כשב ולא נגארה</li>
<li>ולא מסאמיר ולא אבואב ולא כזאין ולא אגרה ולא איגאר ולא עלקה ולא תעלק</li>
<li>ולא תבעה ולא רגעה לא באליהוד ולא באמות העולם במוגב צאר אלבית גארי פי</li>
<li>מלך אברהם אלמד׳ אע׳ לו תצרף פיה פתצרף אלמלך פי מלכה מן סכן ואסכאן</li>
<li>הו ואולאדה לם אחדא ותעדא עליה וכל קאים אן קאם יכון על[..] אהרן אלמד׳ אע׳</li>
<li>ומתי חס ושלום אן אעטה לאחדא לם עטה דסתור אלא יעטיה לצאחבה כה׳׳ר אהרן</li>
<li>אלמד׳ אע׳ ויאכד גמיע מא צרף עליה באלתמאם וכמל דלך מנהם אלאתנין אלמד׳</li>
<li>אע׳ בש׳ גמ׳ בש׳ ית׳ ברצאהם עלי מא נץ ושרח אע׳ ובשהאדה מן ייצע כטה פיה ואדנה</li>
<li>כל בסמאחה נפוסהם וטובה קלובהם ואנשראח צדורהם והכל שריר ובריר מוחזק וקים</li>
<li>&nbsp;</li>
</ol>
                    
                </div>
            
        </section>
    </body>
</html>
