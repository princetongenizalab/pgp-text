
<html>
    <head>
        <title>Transcription of Legal document: Yevr.-Arab. II 1556</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1556</h1>

        <p>Matthew Dudley, [digital geniza document edition].</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28020/iiif/textblock/30484/canvas/1/">
                    
                    
                    
                        <ol>
<li>אשהדו עלי נפוסהם אתנינהם והם אלאך ר׳ יעקב קדסי יצ׳׳ו אבן אלמד׳ כה׳׳ר יצחק קדסי נ׳׳ע</li>
<li>ואלאך ר׳ אברהם פירוז יצ׳׳ו אבן אלאך ר׳ עבדיה פירוז יצ׳׳ו באן אתנינהם כאנו שרכה פי אלדכאן</li>
<li>תם אתפארקו אתנינהם מן אלשרכה וקעד יעקב קדסי יצ׳׳ו באלדכאן ויקעד בגמיג מא</li>
<li>כאן עלי אלדכאן מן דיון ודירה ומן גמיע מא יכון ומא יאתי מן כצאיר וגירה תם אשהדו עלי</li>
<li>נפוסהם אתנינהם לאך יעקב קדסי יצ׳׳ו אלמד׳ אע׳ ואלאך ר׳ אברהם פירוז יצ׳׳ו אלמד׳ אע׳ באנהם</li>
<li>לם יסתחק ופי קבל בעצ'הם בעץ' ולא חק ולא מסתחק ולא דעוה ולא טלב ולא דין ולא</li>
<li>תבעה ולא עלקה ולא תעלק לא באליהוד ולא באמותה עולם ולא מן גמיע אלוגוה וכל קאים</li>
<li>אן קאם עלי אלאך ר׳ אברהם אלמד׳ אע׳ מן גהה אלדכאן מן כצאיר או תבעה או עלקה או תעלק</li>
<li>יכון עלי אלאך יעקב אלמד׳ אע׳ ודלך מנה בש׳ גמ׳ בשי׳׳ת ברצ'אה תם אשהד עלי נפסה</li>
<li>אלאך ר׳ אברהם אלמד׳ אע׳ מתי חס ושלום תעדא עלי אלאך ר׳ יעקב קדסי אלמד׳ אע׳ וסכן(?) פי</li>
<li>כט קנטרה אלסנקר או כט גיט אלעדה אלי ג'איה אלזינייה יכון ענדה ופי דמתה ללאך ר׳</li>
<li>יעקב קדסי אלמד׳ אע׳ אלף נצף פצה דין שרעי קרץ חסנה ודלך כל קאים אן קאם מן רפיקה</li>
<li>יכון עליה ולא ימשו ו.א(?) בעצהם בעץ לא [.]אדא ולא בשר ולא בכנאק ולא באדנה ולא</li>
<li>ולא(!) בוכילה ואן אתנינהם א.ובים ורעים ברצ'אהם ודלך מן אתנינהם אלאך ר׳ יעקב קדסי</li>
<li>יצ׳׳ו ואלאך ר׳ אברהם פירוז יצ׳׳ו אלמדכורין אע׳ בש׳ גמ׳ בשי׳׳ת ברצ'אהם בחצרה כה׳׳ר עבדיה</li>
<li>כהן יצ׳׳ו נין המנוח כה׳׳ר ישועה כהן נ׳׳ע וכה׳׳ר יוסף קרם יצ׳׳ו אבן אלמר יצחק קים נ׳׳ע תחריר דלך</li>
<li>יום אלאחד אתנין ועשרין יום פי חדש ניסן ח׳׳מ אפתתאח סנה התאמ ליצירה והכל שריר וקים</li>
<li>  </li>
</ol>
                    
                </div>
            
        </section>
    </body>
</html>
