
<html>
    <head>
        <title>Transcription of Legal document: Yevr.-Arab. II 1539</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1539</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28013/iiif/textblock/30475/canvas/1/">
                    
                    
                    
                        <h3>Recto</h3>
                    
                        <ol>
<li>למא כאן בתאריך נהאר אלגמעה תאני עשר חדש שבט סנה הת׳׳ז ליצ׳</li>
<li>ליצירה חצ'רת אלאמראה אלכאמלה כ'אץ בנת כה׳׳ר שלמה לוי סומך יצ׳׳ו</li>
<li>אלמנה אלמ׳׳ר ר׳ אליה לוי היתי נ׳׳ע פי מנזל כה׳׳ר אהרן רופא ראש מש׳ (משמרה) יצ׳׳ו</li>
<li>ואשהדת עלי נפסהא והי בחאל אלצחה ואלסלאמה ואלטואעיה ואלאכתיא׳</li>
<li>באנהא מדה עמרהא לם תטאלב כ'אל זוגהא ר׳ יצחק לוי קדסי יצ׳׳ו ולא</li>
<li>אולאדה ולא אהל ביתה מן גהה וראתה חמאתהא אם אליה לא מן</li>
<li>גהה אלביות ולא בוראתה ולא בפצ'ה ולא בדהב ולא בנחאס באתאת</li>
<li>ולא בפרש ולא בלבס ולא בדין ולא בתבעה ולא ברהן ולא באסתרהאן</li>
<li>ולא בודאעה ולא בנסיאן ולא בימין בא׳ תע׳ לא באליהוד ולא באמ׳ העו׳</li>
<li>ולא עלקה ולא תעלק עליהם בוגה מן אלוגוה לא באדנהא ולא בוכילהא</li>
<li>ואנהא הי ואולאדהא פריק ור׳ יצחק ואולאדה פריק לא יסתחק אחד</li>
<li>מנהם עלי רפיקה שי אן יכון וגמיע דלך חצל מן כ'אץ אלמדכורה אע׳</li>
<li>בשבו׳ גמו׳ בש׳׳י ובאלמקדש ודלך //בחצ'רה// כאלהא כה׳׳ר משה ברכה יצ׳׳ו ובחצ'רה כה׳׳ר</li>
<li>אהרן רופא ראש מש׳ ואן חס וש׳ אתעדת עלי אלשבועה ואשתכת אחדהם</li>
<li>לאמו׳ העו׳ ואראדת תתזוג לם יקדסוהא אלקהל ב׳׳י ואן חס וש׳ מאתת לם</li>
<li>יכ'רגוהא בצדוק דין ודלך בשהאדה מן יצ'ע כ'טה פיה והכל מוחזק וקים</li>
<li>הע׳ הצ׳ אהרן</li>
<li>מעמאר&nbsp;</li>
<li>סופר ועד</li>
</ol>
                    
                </div>
            
        </section>
    </body>
</html>
