
<html>
    <head>
        <title>Transcription of Legal document: Yevr.-Arab. II 1568</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1568</h1>

        <p>Matthew Dudley, [digital geniza document edition].</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28031/iiif/textblock/30495/canvas/1/">
                    
                    
                    
                        <ol>
<li>הנו׳׳א</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;במותב בית דין</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;יר׳׳ה</li>
<li>סבב תסטיר האדי אלאוחרוף(!) ומוגב תחרירהא והוא אנהו אקר ואעתרף ואשהד עלי נפסהי אחי׳ ואהו׳ אברהם</li>
<li>החתן ס׳׳ט אבן אלמרחום נסים נ׳׳ע אבן אלמרחום יעקב ידיע חיינה נ׳׳ע והוא בחאל אלצחה ואלסלאמה</li>
<li>ואלאטאעה ואלאכתיאר בג'יר תגצב ולא אגבאר ולא תכרה ולא אקהר בל בסמאחת נפס</li>
<li>וטיבת קלב ואנשראח צדר והוא בכאמל אלאוצאף אלמעתברה שרעא קרין אמתאלהי והוא</li>
<li>אנהו ימאשי ממלכתהי הנערה היקרה אמה אלקאדר אסתר הקרואה בדרא הבתולה בנת</li>
<li>אלמרחום יצחק נ׳׳ע אבן אלמרחום אלישע ידיע נקאש נ׳׳ע בעד אכתנאה בהי בכוף את׳׳ע מתל</li>
<li>אולאד ישראל הכשרים מע נסאהן אלסתיראת ולא יצ'רבהא פי וקת כנאק ולא יחלף עליהא</li>
<li>ימין צ'ד אלשרע אלשריף ולא ישתם ואלדיהא ולא אמהא ולא אהלהא אלטייבין ולא אלאמואת ולא</li>
<li>ימנעהא ען אלרואח ענד אהלהא וקת אחתיאגהם אליהא או אחתיאגהא אליהם ולא יטלקהא ולא</li>
<li>יחרמהא אלא בעדות דבר בעדים נאמנים כדין וכשורה חסב אעתראפהי בדאלך אלאעתראף</li>
<li>אלשרעי באלוגה אלשרעי ואן חס ושלום תעדי וכאלף האדה אלשרוט אלמשרוחה אעלאה וטלק</li>
<li>או חרם בג'יר עדות דבר בעדים נאמנים יכון עליה להא אלף נצף פצ'ה גיר מתאכ'רהא</li>
<li>אלמכתתב להא פי אלכתובה אלדי קדרהי תמן מאיה נצף פצ'ה חסב אלתואפק ואלתראצ'י בינהו</li>
<li>ובין אביהא אחי׳ ואהו׳ יוסף ס׳׳ט אלוכיל אלשרעי אלמוכל להא אלמד׳ אע׳ תם אן אלכלה אלמדכורה</li>
<li>אעלאה בואגב אלחתן אלמדכור אעלאה מן אכתראם ואחתראם וקבול אלאמר</li>
<li>ואלנהי באלוגה אלשרעי וקבול אלכלאם ולא תחלפהו ימין עבת ולא תכרג ולא תעבר אלא</li>
<li>באדנה ולא תקף עלי באב אלאבגטא ולא תקלל אדבהא עלי אהל בעלהא מתל נסא</li>
<li>ישראל אלעפיפאת מע בעלהן ואן חס ושלום תעדת וכאלפת האדה אלשרוט אלמעיינה אעלאה</li>
<li>וחצל טלאק או חראם בר מנן ליס יכון להא עליה גיר מתאכרהא אלמשרוח קדרהי אעלאה</li>
<li>חסב אלתואפק ואלתראצי בין כלאהמא וקריו שיר למעלות פי בית דין יר׳׳ה עלי הלתנאים&nbsp; &nbsp;&nbsp;</li>
<li>וגואז עליהם אלאשהאד אלשרעי באלטריק אלשרעי במא עלמת בדאלך אלביינה אלשרעיא</li>
<li>עלמא וכ'ברא נאפין ללגהאלה שרעא בחצרת אלחאצ'רין ואלואצ'עין כטהם ואדנהם</li>
<li>פיה אדנאה חרר דאלך יום אלאחד תמאניא לחדש אדר שני סנת ה׳ת׳ק׳ח׳מ׳ ליצירה</li>
<li>אלמואפק לשהר גמאד אלאכר פה מצרים יע׳׳א והכל שריר ובריר מוחזק וקיים</li>
<li>הצעיר נסים&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מע(?)</li>
<li>כהן ס׳׳ט בכ׳׳ר&nbsp; &nbsp; &nbsp; &nbsp; &nbsp;חצ'ר אחי׳ ואהובי׳&nbsp; &nbsp; &nbsp; &nbsp; חצ'ר אחי׳ ואהוב׳</li>
<li>כמוה׳׳ר עובדיא&nbsp; &nbsp; &nbsp; &nbsp; הג׳ הנ׳ כה׳׳ר&nbsp; &nbsp; &nbsp; &nbsp; &nbsp; &nbsp; &nbsp; &nbsp;הג׳ הנ׳ כה׳׳ר</li>
<li>כהן ידיע כאזני&nbsp; &nbsp; &nbsp; &nbsp; &nbsp; אהרן ידיע&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ישועה ראש</li>
<li>דמשקי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;פירוז ס׳׳ט&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ידיע פירוז</li>
<li>נ׳׳ע&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;עד&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ס׳׳ט עד</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ובע׳׳ן(?)&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ובע׳׳ן(?)&nbsp; &nbsp; &nbsp;</li>
</ol>
                    
                </div>
            
        </section>
    </body>
</html>
