
<html>
    <head>
        <title>Transcription of Legal document: Yevr.-Arab. II 1645</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1645</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28073/iiif/textblock/30540/canvas/1/">
                    
                    
                    
                        <h3>Recto</h3>
                    
                        <ol>
<li>למא כאן בתאריך נהאר אלגמעה ראש ניסן המ׳ סנה הת׳׳ה ליצירה חצר אלאך</li>
<li>כה׳׳ר יעקב צגיר יצ׳׳ו בכ׳׳ר אברהם צג'יר נ׳׳ע ואשהד עלי נפסה באנה אן אחצר אלאך</li>
<li>נסים יצ׳׳ו אבן אלמ׳׳ר ר׳ שלמה חכים נ׳׳ע אלמבלג אלדי אשתרא בה אלסתה קראריט מן</li>
<li>ר׳ יעקב ירושלמי יצ׳׳ו וקדרה כמסה וארבעין גרש ונצף מצרוף אלחגה וגרש ונצף מן</li>
<li>גהה שיל אלג'זאלה פדלך כמסה וארבעין גרש כלב פאן דפעהם לר׳ יעקב אלמד׳ אע׳</li>
<li>לאכר תלאתה סנואת מן יום תאריכה אבאע ר׳ יעקב לנסים אלמד׳ אע׳ אלסתה קראריט</li>
<li>אלמדכורה אעלאה ונזל לה ענהא אלנזול אלשרעי ברצ'אה ואכ'תיארה תם אשהד עלי</li>
<li>נפסה אלאך נסים אלמד׳ אע׳ באנה אן מצ'ת הדה אלמדה אלמדכורה אעני אלתלאתה</li>
<li>סנין ואיצא שהר כאמל בעד אלתלאתה סנין ולם יגיב הדה אלמבלג אלמד׳ אעני</li>
<li>אלכמסה וארבעין באלתמאם ואלכמאל לם יבק לה פי אלסתה קראריט אלמדכורה</li>
<li>אלדי כאנת להם פי אלבית אלדי הו סכנהם ואבאעהא אבוה לר׳ יעקב ירושלימי ואשתראה</li>
<li>כה׳׳ר יעקב מנה פמתא פאת אלמיעאד ולם ידפע אלמבלג אלמדכור פלם יבק לה&nbsp;</li>
<li>תעלק עלי ר׳ יעקב מן גהתהא בוגה מן אלוגוה לא באליהוד ולא באמות העולם וגמיע דלך</li>
<li>חצל מן ר (end of draft)</li>
</ol>
                    
                </div>
            
        </section>
    </body>
</html>
