
<html>
    <head>
        <title>Transcription of Legal document: Yevr.-Arab. II 1595</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1595</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28050/iiif/textblock/30516/canvas/1/">
                    
                    
                    
                        <ol>
<li>סבב תצטיר הדא אלאחרף באן חצ'רו בעץ'&nbsp;מן אלקהל ברו׳ יהי׳ פי מנזל החכם השלם</li>
<li>כמוה׳׳ר שלמה כהן יצ׳׳ו נין המנוח כמוה׳׳ר החכ[ם] אהרן כהן ידיע שאמי נ׳׳ע בסבב אן</li>
<li>אחי׳ משה יצ׳׳ו בכ׳׳ר יוסף ידיע ברכה נ׳׳ע ושריכה אחי׳ אליאו יצ׳׳ו בכ׳׳ר ישראל חכים יצ׳׳ו כאנו</li>
<li>משתרכין פי אלסירגה באלנץ ואלנץ תם אנהם קעדו מדה מע בעצ'הם תם בעד דלמדה</li>
<li>אתחאסבו ותנאקו מע בעצ'הם מן סאיר כלישי מן שכך ומן חק סמסם וסאיר כל שי</li>
<li>ולם תבקא בינהם גיר עדה אלדולאב ואלדולאב תם אנהם קאמוה בארבעה וכמסין [ר]יאל</li>
<li>יסתחק לכל פריק מנהם סבעה ועשרין ריאל תם אנה קאל לה גא עליך יא עליא</li>
<li>תם אנה קאל אחי׳ אליאו אלמד׳ לשריכה אחי משה ברכה אלמד׳ אלדולאב עלייא</li>
<li>ואעתיך אלסבעה ועשרין ריאל בתועך וליס יבקא לך פי אלדולאב שי תם א[נ]ה</li>
<li>אסתרצא ואעטאה אלסבעה ועשרין ריאל וכ'לץ מן אלדולאב וליס יבקא לה פי אלדולא[ב]</li>
<li>לא הלך ולא סלך ולא דעוא ולא טלב ולא תבעה ולא רגעה לא באליהוד ולא באוהעו</li>
<li>ובמוגב דלך צאר דלדולאב אלמד׳ פי מלך אחי׳ אליאו אלמד׳ ותצרפה ידוור לחד.(?)</li>
<li>או ישארך מן יחב ויכ'תאר תם אנה אשהד עלי נפסה אחי׳ משה ברכה אלמד׳ אנה</li>
<li>באע לשריכה אחי׳ אליאו אלמד׳ אלדולאב אלמד׳ ולם בקא לה פיה שי ואשהד עלי נפסה</li>
<li>אחי׳ אליאו אלמד׳ אנה אשתרא אלדולאב אלמד׳ ברצ'אה ובאכתיארה ודלך מנהם</li>
<li>אתנינהם משה ברכה אלבאיע אלמד׳ ואליאו אלמשתרי אלמד׳ ודלך מנהם בש׳</li>
<li>גמו׳ בש׳ ית׳ בשהאדה כל מן יצ'ע כטה ואדנה פיה תחריר דלך יום אלתלאת</li>
<li>סתת עשר חדש טבת יא׳׳ל סנת ה׳ת׳ק׳כ׳ה׳ ליצירה והכל שריר ובריר מוחזק וקים</li>
</ol>
                    
                </div>
            
        </section>
    </body>
</html>
