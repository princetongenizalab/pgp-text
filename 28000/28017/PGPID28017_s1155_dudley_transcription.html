
<html>
    <head>
        <title>Transcription of Legal document: Yevr.-Arab. II 1553</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1553</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28017/iiif/textblock/30481/canvas/1/">
                    
                    
                    
                        <ol>
<li>למא כאן בתאריך נהאר אלכמיס אלמבארך ארבעה פי חדש אייר סנה ה׳ת׳א׳כ׳ ליצירה</li>
<li>חצ'ר אלאך ר׳ ישועה לוי יצ׳׳ו אבן אלאך ר׳ משה לוי קים יצ׳׳ו ואשהד עלי נפסה והו בחאל אלצחה</li>
<li>ואלסלאמה ואלטואעיה ואלאכתיאר באן ענדה ופי דמתה ללאך ר׳ אליה לוי רומי יצ׳׳ו אבן</li>
<li>אלמר׳ אהרן לוי נ׳׳ע מבלג וקדרה מן אלגרוש אבי כלב ארבעין גרש ודלך הם נצ'יר</li>
<li>אסקאט חקה מן בנאיה אלבית אלדי כאן עמדה והו סכן אלאך משה לוי יצ׳׳ו אבן אלאך כה׳׳ר&nbsp;</li>
<li>שלום לוי יצ׳׳ו ולא בקא ללאך ר׳ אליה אלמד׳ אעא׳ פי אלבית לא בניאיה ולא טוב ולא גיר ולא</li>
<li>גבס ולא נגארה ולא כשב ולא מסאמיר ולא שי קל ולא גל ודלך בקא אלבית ללאך</li>
<li>ר׳ ישועה לוי אלמד׳ אעא׳ יסכן פיה כל מן יכתארה ולא אעתראץ עליה מן אחדא מן</li>
<li>אלנאס תם אלתזם אלאך ר׳ אליה אלמדכור אעא׳ בש׳ גמ׳ בש׳ ית׳ באן לם יעארץ אחד</li>
<li>מן יסכן פי אלבית לא כביר ולא צגיר תם אלתזם אלאך ר׳ ישועה לוי אלמד׳ אעא׳ כאן ידפע</li>
<li>דלך אלמבלג פי חדש תמוז סנה תאריכה גרוש עשרה וכל סנה גרוש עשרה&nbsp;</li>
<li>אליחין אלגלאק ואן חס ושלום אתופא אלאך ר׳ אליה אלמד׳ אעא׳ פי הדא אלמדה ולם&nbsp;</li>
<li>אסתגלק אלפלוס אלמדכורין יכונו למרתינה אלתנתין ואן כל ואחדה מנהם</li>
<li>אלנץ ודלך מן אתנינהם אלאך ר׳ אליה לוי אלמד׳ אעא׳ ואלאך ר׳ ישועה לוי אלמד׳ אעא׳</li>
<li>בש׳ גמ׳ בש׳ ית׳ עלי מא נץ ושרח אעא׳ ברצאהם מן אגבאר ולא אקהאר</li>
<li>ואנשראח צ'דר בשהדה מן יצע כטה אלכרים פיה אדנאה והכל שריר</li>
<li>ובריר מחזק וקים</li>
<li>ה׳׳ה ברוך&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;רצי כה׳׳ר ישועה לוי</li>
<li>רופא עד&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; קיים בכ׳׳ר משה לוי קיים</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;בגמיע אלא נץ שרח</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;בש׳ וכתב ען אדנה</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ושלום</li>
</ol>
                    
                </div>
            
        </section>
    </body>
</html>
