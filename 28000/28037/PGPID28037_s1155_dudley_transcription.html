
<html>
    <head>
        <title>Transcription of Legal document: Yevr.-Arab. II 1576</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1576</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28037/iiif/textblock/30502/canvas/1/">
                    
                    
                    
                        <ol>
<li>למא כאן בתאריך נהאר אלאתנין אלמבארך תאני יום פי חדש אדר סנה התמ׳׳ו ליצירה חצר אלאך כה׳׳ר</li>
<li>עבדיה פירוז יצ׳׳ו נין המנו׳ כה׳׳ר גדליה פירוז נ׳׳ע ואשתרא מן אלאמראה אסתיתה ובנתינהא אלכבירה</li>
<li>ואלצגירה אולאד אלמר כה׳׳ר אהרן רופא נ׳׳ע אלרואק ואלטבקה אלדי היפוק אלרואק לא גיק תם אשהדו</li>
<li>עלי נפוסהם תלאתתהם אלמדכורין אע׳ באנהם קבצו ואתסלמו מן כה׳׳ר עבדיה אלמד׳ אע׳ מבלג</li>
<li>וקדרה מן אלפצ׳ אלעדדייה אלף ופ.(?) עשרין פי נציר אסקאט חקהם פי אלרואק ואלטבקה אלדי כאן</li>
<li>מלך אלמד׳ על׳ חדרו פאיצו אלדי כאן סאכן פיהם גמיע אלמבלג אלמדא׳׳ע אעני ארבעה ותלאתין</li>
<li>גרש ולם יתאכר להם ענדה שיא מן דלך אלמבלג למא קל ולא מא גל ואנהם לם בקו יסתחק ופי</li>
<li>אלרואק ואלטבקה אלדי פוקה לא חק ולא מסתחק ולא בניאן ולא נגארה ולא מלך ולא כלו ולא סכן</li>
<li>ולא אסכאנא ולא תבעה ולא רגעה פי מא אבעוה ולא עלקה עליה ולא תעלק בוגה מן אלוגוה</li>
<li>תם אשהד עלי נפסה אלאך נסים חכים באנהם לם בקא יתעלק עליה מן גהה אלרואק ואלטבקה</li>
<li>לא הוא ולא אכואתה ומצאדקהם עלי דלך ובמוגב דלך צאר אלרואק ואלטבקה אלדי עלי</li>
<li>אלמדכורין גאריין פי מלך כה׳׳ר עבדיה פירוז יצ׳׳ו דון כל אחד מן אלנאס ליתצרף אלמלך פי </li>
<li>מלכה מן רהן וביע אסתרהאן ווהבה וסכן ואסכאנא וגיר דלך ממא ישא ויכתאר ולא אעתראץ'</li>
<li>עליה מן אחד אלנאס וגמיע מא נץ ושרח אע׳ חצל מן גמיע אלמד׳ אע׳ אלוארתין מן גהה אהרן רופא</li>
<li>אלמד׳ אע׳ ומצאדקתהם גמיע עלי דלך וחצל מנהם בש׳ גמ׳ בש׳ ית׳ עלי אלתו׳ יגד ויא׳ ברצאהם</li>
<li>מן גיר אגבאר ולא אקהאר ולא אכראה בל בסמחה נפוסהם ואנשראח צדורהם ומצאדקת</li>
<li>כה׳׳ר שמואל ברכה יצ׳׳ו ולדה הבהי רחמים צחרהם ובשהדה כה׳׳ר יצחק לוי יצ׳׳ו אבן כה׳׳ר אברהם</li>
<li>קדסי יצ׳׳ו ובשהדה כה׳׳ר נחום ברכה יצ׳׳ו ובשהדה מן יצע כטה פיה והכל שריר ובריר מוחזק וקים</li>
<li> </li>
</ol>
                    
                </div>
            
        </section>
    </body>
</html>
