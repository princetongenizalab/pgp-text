
<html>
    <head>
        <title>Transcription of Legal document: Yevr.-Arab. II 1630</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1630</h1>

        <p>Matthew Dudley, [digital geniza document edition].</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28065/iiif/textblock/30532/canvas/1/">
                    
                    
                    
                        <ol>
<li>סבב תסטיר האדי אלאחרוף במוגב תחרירהא והוא אנהו אקר ואשהד ואעתרף</li>
<li>עלי נפשהי הב׳ הי׳ הנ׳ הר׳׳י אליאו חנניה החתן הלוי ס׳׳ט בן כ׳ג׳ק׳ אחי׳ ואה׳ רבי</li>
<li>יעקב הלוי יר׳׳ו ס׳׳ט בן כ׳ג׳ק׳ רבי שלמה הלוי נ׳׳ע והוא בחאל אלאצחה ואלסלאמה</li>
<li>ואלאטעה ואלאכתיאר בגיר תגצב ולא אקהאר בסמאחת נפש וטיבת קלב ואנשראח</li>
<li>צדר והוא בכאמל אלאוצאף אלמעתברה שרעא קאריין אמת והוא אנהו אלחתן אלמדכור</li>
<li>אעלה ימאשי זוגתהו הנ׳ הי׳ הנ׳ הי׳ המ׳ אמה אלקאדר אסתר הקרואה עזיזה הבתולה </li>
<li>בת כ׳ג׳ק׳ אחי׳ ואה׳ רבי אליאו יר׳׳ו ס׳׳ט בכ׳׳ר סעדיה נ׳׳ע והוא בעד אכתנאה בהי בכוף אתג׳׳ב(?)</li>
<li>מתל בנת ישראל הכשרים מע בעלהן ולא יטלקהא ולא יחרמהא אלא בערות דכר(?) ובעדים</li>
<li>נחמנים כדין וכשורה תם אן //אלכלה// אלמדכורה אעלה תכון קיאמה בואגב אלחתן אלמדכור אעלה</li>
<li>מן אכתראם ואחתשאם ואחתראם יקול אלאמר ואלנה.י(?) באלוגה אלשרעי ואלגמור ואלשרעיה</li>
<li>ולא תחלפהו ימין עבת ולא תכרג ולא תעבר אלא באדנהו ולא תוקף עלי באב אלא בגטא</li>
<li>ולא תקל אדבהא עלי אהל בעלהא מתל נסא ישראל אלעפיפאת מע אזוגהון תם אן אלחתן</li>
<li>אלמדכור אעלה לם יצ'רב אלכלה אלמדכורה אעלה פי וקת כנאק ולם ישתם אהלהא</li>
<li>אלטייבין ולא אלאמואת ולא יחלף עליהא שבוע כנגד הדין ואן אתעדו וכלף</li>
<li>האדי אלשרוט אלמשרוחה אעלה וטלק או חרם בגיר עדות דבר בר מינן י׳׳ב</li>
<li>עליה להא תמנית אלף נצף פצ'ה חסב אלתואפק ואלתראצי בינהם קודאם אלחכם</li>
<li>ואלקהל ברוכים יהיו ואכדו אלקנינים על התנאים האלו וקבץ' אבו אלכלה אלמדכורה</li>
<li>אלמהר באלתמם ואלכמאל אתנין ועשרין אלף פצ'ה חסב אעתראף כל מנהם בדלאל אעתרף</li>
<li>וגאזו עליהם אלשוהאד אלשרעי אלכיינה אלשרעיה נאפיין ללגאה לא שרעא פא(!) מ[צ]רים</li>
<li>יע׳׳א בחצ'רת אלחאצרין ובשהאדת אלשאהדין ואלוצ'עין אדנהם ען כטהם פיה תחריר</li>
<li>דאלך יום אלכמיס תאני יום פי שהר תשרי המכובד שנת כמסת אלף וכמס מאיה</li>
<li>וסתת ושבעין ליצירה אלמואפק לשהר אלערבי אלקעדה שנת אלף ומיתין</li>
<li>ותלתין הכל          שריר                  ובריר                   מוחזק וקיים  </li>
</ol>
                    
                </div>
            
        </section>
    </body>
</html>
