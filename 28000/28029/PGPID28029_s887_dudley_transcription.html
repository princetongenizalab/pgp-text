
<html>
    <head>
        <title>Transcription of Legal document: Yevr.-Arab. II 1566</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1566</h1>

        <p>Matthew Dudley, [digital geniza document edition].</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28029/iiif/textblock/30493/canvas/1/">
                    
                    
                    
                        <ol>
<li>בע׳׳ה&nbsp; &nbsp; &nbsp; &nbsp; &nbsp; &nbsp; &nbsp;במותב בית דין</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;יר׳׳ה</li>
<li>סבב תסטיר האדי אלאחרוף במוגב תחרירהא והוא אנהו אקר ואעתרף</li>
<li>ואשהד עלי נפסה הב׳ הי׳ נסים הלוי החתן ס׳׳ט בן אחי׳ ואה׳ אליאו הלוי</li>
<li>ס׳׳ט בן הז׳ הנ׳ נסים הלוי נ׳׳ע והוא בחאל אלצחה ואלסלאמה ואלאטעה</li>
<li>ואלאכתיאר בגיר תגצב ולא אקהאר בסמאחת נפש וטיבת קלב ואנשראח</li>
<li>צדר והוא בכאמל אלאוצאף אלמעתברה שרעא קאריין אמת והוא אנהו</li>
<li>אלחתן אלמדכור אעלה ימאשי זוגתהו האשה רחל הבעולה הבת כ׳ ג׳ ק׳</li>
<li>אחי׳ ואה׳ מרדכי ס׳׳ט בן הז׳ הנ׳ שלום נ׳׳ע והוא בעד אכתנאה בהי בכוף</li>
<li>א׳ תע׳ מתל בנת ישראל הכשרים מע בעלהון ולא יטלקהא ולא יחרמי</li>
<li>אלא בערות דבר ובעדים נאמנים כדין וכשורה תם אן אלכלה אלמדכורה</li>
<li>אעלה מן אכתראם ואחתשאם ואחתראם וקבול אלאמר ואלנהי באלוגה</li>
<li>אלשרעי ואלאמור אלשרעיה ולא תחלפהו ימין עבת ולא תכרג ולא</li>
<li>תעבור אלא באדנהו ולא תוקף עלי באב אלא בגטא ולא תקל אדכהא&nbsp;</li>
<li>עלי אהל בעלהא כמתל נסא ישראל אלעפיפאת מע אזוגהון תם אן אלחתן</li>
<li>אלמדכור אעלה לם יצרב אלכלה אלמדכורה אעלה פי וקת כנאק ולם</li>
<li>ישתם אהלהא אלטייבין ולא אלאמואת ולא יחלף עליהא שבועה כנגד</li>
<li>הדין ואן כן אתעדו וכאלפו האדי אלשרוט אלמשרוחה אעלה וטלק</li>
<li>או חרם בגיר ערות דבר בר מינ.(?) יכון עליה להא ארבע מאיה נצף</li>
<li>פצה חסב אלתואפק ואלתראצי בינהום ואסתרצו אכו אלכלה ואבו אלחתן</li>
<li>באן כאנת אלכלה תתעווק עלי אלנדה ועלי אלחבל בעד שנתיין או</li>
<li>תלאתת סנין פאן טלב יתזוג או יטלק מעו התארה ברצהום</li>
<li>ואכתירהם עלי התנאים האלו ואכדו אלקנינים בשהאדת אלשאהדין</li>
<li>וחצרת אלחצרין ואלוצעין אדנהם ען כטאב פיה תחריר דאלך</li>
<li>יום אלאחד תמנית עשר פי חדש אדר שנת כמסת אלף וכמס</li>
<li>מאיה תשעה ושבעין ליצירה אלמואפק לשהיר אלערבי סנת</li>
<li>١٢٣٤ הכל שריר ובריר מוחזק וקים&nbsp;</li>
</ol>
                    
                </div>
            
        </section>
    </body>
</html>
