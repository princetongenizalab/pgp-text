
<html>
    <head>
        <title>Transcription of Legal document: Yevr.-Arab. II 1616</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1616</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28057/iiif/textblock/30524/canvas/1/">
                    
                    
                    
                        <ol>
<li>סבב תצטיר הדא אלאחרף סאבקא שבכה בין אדו׳ הנ׳ הג׳ כה׳׳ר ברוך נשיא יצ׳׳ו נין המנוח</li>
<li>אדו׳ הנ׳ הג׳ אליעזר צמח נ׳׳ע ובין אלמד׳ אהרן כהן נ׳׳ע אבן אלמר כה׳׳ר יוסף כהן נ׳׳ע תם אנפץ'</li>
<li>אלאך כה׳׳ר ברוך נשיא יצ׳׳ו אלמד׳ אע׳ מן אלשבכה אלדי כאן סאבקא בין אלמר אהרן כהן נ׳׳ע</li>
<li>עלי יד אבן אכיה כה׳׳ר יוסף כהן יצ׳׳ו אבן כה׳׳ר אברהם כהן יצ׳׳ו ובחצרה גוזה אלמר אלמד׳</li>
<li>אע׳ ובחצרה ואלדתה ובחצרה אבנה אלקאצר משה יחל ומצאדקתהם עלי דלך</li>
<li>תם אשהדו עלי נפוסהם תלאתתהם אלמדכורין אע׳ באנהם לם יסתחקו פי קבל</li>
<li>אלאך כה׳׳ר ברוך נשיא אלמד׳ אע׳ מן גהה אלשבכה אלדי כאנה סאבקא בינאתהם</li>
<li>ולא מן כדא אלבית אלדי סכן אלאך כה׳׳ר ברוך אלמד׳ אע׳ לא וראתה לא מלבוש ולא</li>
<li>מצאג'&nbsp;ולא פצ'ה ולא דהב ולא נחאס ולא רצאץ ולא קסדיר ולא אתאת ולא חק ולא</li>
<li>מסתחק ולא דעוה ולא טלב ולא רהן ולא אסתרהאן ולא דין ולא נסיאן ולא תבעה</li>
<li>ולא עלקה ולא תעלק ולא שי קל ולא גל ולא ימין ב׳א׳ת׳ע לא מן גהה אלשבכה אלדי</li>
<li>כאנת בינאתהם ולא מן כרא אלבית אלמד׳ אע׳ תם אכדו דמת בעצהם בעץ'&nbsp;בראה</li>
<li>קאטעה שאמלה ליס פיהא רגעה מן יום אן אקאמה אלדניא אלי יום תאריכה ודלך</li>
<li>מן תלאתתהם בש׳ גמ׳ בש׳ ית׳ ברצאהם מן ג'יר אגביר ולא אקהאר ולא אבראה בל</li>
<li>בסמאחה נפס וטיבה קלב ואנשראח צדר תחריר דלך יום ב׳ פי חדש כסלו</li>
<li>סנה ה׳ת׳ב׳כ׳ ליצירה בשהדה מן יצ'ע כטטה אלכרים פיה אדנאה והכל שריר</li>
<li>ובריר מוחזק וקים</li>
<li>ה׳׳ה ברוך</li>
<li>רופא עד</li>
</ol>
                    
                </div>
            
        </section>
    </body>
</html>
