
<html>
    <head>
        <title>Transcription of Legal document: Yevr.-Arab. II 1624</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1624</h1>

        <p>Matthew Dudley, [digital geniza document edition].</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28061/iiif/textblock/30528/canvas/1/">
                    
                    
                    
                        <ol>
<li>סבב תצטיר אלאחרף באן חצרוו בעץ מן אלקהל ברו׳ יהי׳ פי מנזל כמוה׳׳ר ה׳</li>
<li>שלמה כהן יצ׳׳ו נין המנוח כמוה׳׳ר ה׳ אהרן כהן ידיע שאמי נ׳׳ע תם חצרו אלאתנין</li>
<li>אלאכוה והם שלום לוי יצ׳׳ו אחיו הב׳ ששון לוי ואשהדו עלי נפסהם והם בחאל אלצחה</li>
<li>ואלסלאמה ואלטועייא ואלאכתיאר באנהם אסקטו חקהם מן חצתהם אלארבעה</li>
<li>קראריט אלדי תסתחקהם מן תלת אלקאעה אלדי אוהבתה להם אמהם האהב עזיזה</li>
<li>מב׳׳ת בת כה׳׳ר אלישע לוי ידיע קיים נ׳׳ע הם ואכואתהם אלאתנין כה׳׳ר נסים לוי [...</li>
<li>ואחיו הב אליאו לוי ונזלו ענה אלנזול אלשרעי לאכיהם כה׳׳ר נסים לוי אלמד׳ בסבב</li>
<li>מקרה זמן חכמת לאכיהם ששון לוי אלמד׳ פקצרת ידהם ען תכליצה מן דל נזק</li>
<li>פכלצה אכוהם כה׳׳ר נסים לוי אלמד׳ פאסתלף וצרף ענה תלתין מחבוב פטאלבה</li>
<li>במא יסתחק עליהם פקאלו לו אחנא מא ענדנא פלוס נעטיך לאכן כד אלארב[עה</li>
<li>קראריט אלדי אסתחקתנא מן תלת אלקאעה אלדי אוהבתה לנא אמנא במוג[ב</li>
<li>אלשטר אלדי תאריכו חדש ניסן סנת התקי׳׳ו ליצירה ואחנא נוהבה לך וננזל לך</li>
<li>ענו אלנזול אלשרעי תחת אלפלוס אלדי צרפתהא פי דלנזק פאסתרצה כה׳׳ר נס[ים</li>
<li>לוי אלמד׳ בדל ארבעה קראריט תחת פלוסו וקבלהא קבול שרעי תם בעד</li>
<li>דלך אשהדו עלי נפסהם שלום לוי וששון לוי אלמד׳ בש׳ גמו׳ בשי׳׳ת באנהם ליס</li>
<li>עאד בקא להם פי דלארבאעה קראריט אלמד׳ לא הלך ולא סלך ולא דעוה ולא</li>
<li>טלב ולא טוב ולא חגר ולא בניאן ולא אלאמן אלאלאת ואנהם נזלו ענה אלנזול אלשרעי</li>
<li>לאכו&nbsp; &nbsp;&nbsp;</li>
</ol>
                    
                </div>
            
        </section>
    </body>
</html>
