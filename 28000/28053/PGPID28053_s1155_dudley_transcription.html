
<html>
    <head>
        <title>Transcription of Legal document: Yevr.-Arab. II 1598</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1598</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/28053/iiif/textblock/30519/canvas/1/">
                    
                    
                    
                        <ol>
<li>סבב תצטיר הדה אלאחרף ובמוגב תחריר באן&nbsp;</li>
<li>אלחאג אבראהים אבן אלחאג סיד אחמאד אלגוהרי</li>
<li>ואלמעלם יעקב אבן אלמעלם שמואל ואלמעלם</li>
<li>שמואל אבן אלמעלם יעקוב ואלמעלם אליאו אבן</li>
<li>אלמעלם יוסף ואלמעלם אבראהים ולד אלמעלם יאודא</li>
<li>אנהם שרכה מעבעצ[ה]ם(!) דולאב' ואחד פי צנאעה</li>
<li>אלשים ואלאן אתחאסבו מע בעצהם פאתקלק מנהם</li>
<li>אלמעלם שלום אבן אלמעלם יעקוב פאקר ואשהד</li>
<li>עלי נפסהי שהודא שרעיא מן גיר תגצב אנהו תברע</li>
<li>ונזל ען אלשגל פי צנאעה אלשים וען אלאעתני בהא</li>
<li>במוגב כמסה וארבעין נצף פצה יאכדהא מנהם כל //גיאעה(?)//</li>
<li>ולא יערף לא כצארה ולא מכסב ואן טלע ואשתגל</li>
<li>פי צנאעה אלשים יכון גמיע אלגמאעו אלא אכדהא מנהום</li>
<li>ירגעו פיהא יאכדוהא מנו ואן אתפרקו ען בעצהם</li>
<li>יכון מעו אלאגאזה ישתגל אן אראד ותכון אלכמסה</li>
<li>וארבעין בטלי ליס להם פיהא מטלבה ודלך בחצרה</li>
<li>שהודהי אלמעלם מוסי אבן אלמעלם פרגא&nbsp;</li>
<li>וכל מן גייר או כלף ען הדא אלשרוטאת יכון עליה מנהם</li>
<li>קנטאר זית ללוקף ללאזהר או ללכניס כל אחדא מנהם</li>
<li>לוקפה עלי חסבה ואסתרצו גמיעהם עלי דלך וקריו</li>
<li>כל חי פאתחתה ודלך בחצרה ובאעתראף שהודהם</li>
<li>אלמעלם מוסא אבן מעלם פרגא ואלמעלם נסים</li>
<li>רבא[ח] אבן אלמעלם אלמצפי בקאעת אלפצה</li>
<li>וכאן דלך יום אלארבע ט׳׳ו יום שהר כסלו ש׳ הת׳ק׳כ׳ג׳</li>
</ol>
                    
                </div>
            
                <div data-canvas="https://geniza.princeton.edu/documents/28053/iiif/textblock/30519/canvas/2/">
                    
                    
                    
                        <ol>
<li>אשהד עלי נפסהי ואקר אל מעלם שלום ולד אלמעלם</li>
<li>יעקב אלמתופי באנהו תברע ונזל ען שגל</li>
<li>וען אתעטה פי שי מן צנאעה אל שים ואנה לם</li>
<li>עאד ישתגל פי אבדאי ואנהו לם יעתני בהא</li>
<li>וליס להו עלי רפקאת פי אלצנעה והום אלחאג</li>
<li>אבראהים ואלמעלם שמואל ואבוה יעקב ואלמעלם</li>
<li>אליאו ואלמעלם אברהם ולד אל מעלם יאודא</li>
<li>אלא כמסה וארבעין נצף יאכדהא מנהם טול</li>
<li>מא הם שרך מע בעצהם ואן אפתרקו יכון</li>
<li>כל מן אשתגל מנהם ישתגל ולם עליהם</li>
<li>שי מן אלכמסה וארבעין ויכון מעו אלאגאזה&nbsp;</li>
<li>באל שגל אן אראד אזא אתפרקו ואן אשתגל</li>
<li>והום מתפקין או דור שגל אל שגעה יחאסבוה</li>
<li>עלי אכדו יאכדוה מנו ומן גדר מנהם יכון</li>
<li>עליה קנטאר זית ללוקף וכאן דלך בחצרה</li>
<li>שהודהי נסים רבאח משה מלמד תאריך</li>
<li>דלך יום אל ארבע</li>
</ol>
                    
                </div>
            
        </section>
    </body>
</html>
