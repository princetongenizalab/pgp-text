
<html>
    <head>
        <title>Transcription of Letter: T-S Ar.36.141</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.36.141</h1>

        <p>Alan Elbaum, unpublished editions (n.p., 2021).</p>

        
        <section dir="rtl" >
            
                <div data-canvas="https://geniza.princeton.edu/documents/20695/iiif/textblock/19665/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">בשמ רחמ בשם</span></li>
<li><span lang="he">להגיד כי ישר ייי צורי ולא עולתה בו הצור תמים</span></li>
<li><span lang="he">פעלו כי כל דרכיו משפט אל אמונה ואן עול צדיק וישר הוא</span></li>
<li><span lang="he">באשר דבר מלך שלטון ומי יאמר לו מה ⟦תפעל⟧ //תעשה\\ ⟦אשר דבר</span></li>
<li><span lang="he">מלך שלטון⟧ אשר בידו נפש כל חי ורוח כל בשר איש ראו עתה</span></li>
<li><span lang="he">כי אני אני הוא ואן אלהים עמדי אני אמית ואחיה מחצתי</span></li>
<li><span lang="he">ואני ארפה ייי ממית ומחיה מוריד שאול ויעל והוא מהשנא</span></li>
<li><span lang="he">עדניא וזמניא מהעדי מלכין ומתקים מלכין יהב ⟦כח⟧ חכמתא לחכימין</span></li>
<li><span lang="he">ומנדעא לידעי בינא הכל כאשר לכל מקרה אחד לצדיק ולרשע</span></li>
<li><span lang="he">לטוב ולטהור ולטמא לזובח ולאשר איננו זובח כטוב כחוטא</span></li>
<li><span lang="he">כנש⟦מ⟧/ב\ע כאשר שבועה ירא יקר בעיני ייי המותה לחסידיו</span></li>
<li><span lang="he">אנחנו החומר ואתה יוצרנו ומעשה ידך כולנו ויאמר ערום</span></li>
<li><span lang="he">יצאתי מבטן אמי וערום אשוב שמה ייי נתן וייי לקח יהי שם ייי</span></li>
<li><span lang="he">מבורך קטון ⟦וגול⟧ וגדול שם הוא ועבד חפשי //מאדוניו\\ יחד על</span></li>
<li><span lang="he">עפר ישכבו ורמה תכסה עליהם הכל הולך אל מקום אחד</span></li>
<li><span lang="he">הכל היה מן העפר והכל שב אל העפר יגוע כל בשר יחד</span></li>
<li><span lang="he">ואדם על עפר ישוב גם היום מרי שיחי ידי כבדה על אנחתי</span></li>
<li><span lang="he">קד עלם אללה תעאלי מא דכל עלי קלבנא מן שדה אלהם ואלגם</span></li>
<li><span lang="he">לפקד הדא אלולד אלנביל אלדי גמה קד אקדח קלב כל מן יערפה</span></li>
<li><span lang="he">פלא אע⟦ט⟧תראץ ללה תעאלי עלי מא אולא ⟦מן כיר ושר⟧ כמ[א]</span></li>
<li><span lang="he">קאלו אלח אן להרהר אחר מדותיו //ב\\ וכדא קאל איוב למא אן תראדפ[ת]</span></li>
<li><span lang="he">עליה אלנואיב קאל גם את הטוב נקבל מאת האלהים ואת הרע</span></li>
<li><span lang="he">לא נקבל בכל זאת לא חטא איוב בשפתיו פלא יתאסף עלי הדה </span></li>
<li><span lang="he">אלדניא כמא קאל אלסיד שלומו הבל הבלים אמר קוהלת הבל הבלים</span></li>
<li><span lang="he">הכל הבל ולא יעתקד אחד לא עלי מאל ולא עלי ולד כמא קאל</span></li>
<li><span lang="he">כי לא במותו יקח הכל ולא ירד אחריו כבודו כאשר יצא מבטן</span></li>
<li><span lang="he">אמו ערום ישוב ללכת כשבא ומאומה לא ישא //ב\\ עמלו ⟦שיוליך⟧ שילך</span></li>
<li><span lang="he">בידו פאללה תעאלי יחסן עזאך וינחם קלבך ויגעלה כאתמה</span></li>
<li><span lang="he">אחזאנך כאן אלחזן //לא\\ יצלח //אלא\\ עלי מתל הדא אלולד אלדי //דכרה\\ חמיד פי חיאתה</span></li>
<li><span lang="he">וופאתה //חי\\ ותבת //אללה\\ פיה מא קאל שלו טוב שם משמן טוב ויום המות</span></li>
<li><span lang="he">מיום הולדו פהדה אלאמור אמתחאן //מן\\ אללה תעאלי פטובי למן אכד אחכאם</span></li>
<li><span lang="he">בשכר פאן אללה יעוצה כיר מתל איוב למא אן פקד גמיע אולאדה ותואתר[ת]</span></li>
<li><span lang="he">עליה אלנואיב ⟦קאלת לה זוגתה⟧ כאן קולה גם וג פמא תכון אופא מן</span></li>
<li><span lang="he">מן אלסיד אהרן אלדי פקד ולדיה פי חיאתה וטלב אן יעמל עליהם</span></li>
<li><span lang="he">חד אלאבל פגא אלגואב לסיד אלרסול בקרובי אקדש ועל פני כל</span></li>
<li><span lang="he">העם אכבד וג ולא תכון באופא מן אם אלסיד אלרסול אלדי פקדת</span></li>
<li><span lang="he">ג //אולאד\\ אנביא אללה קבל מותהא ולא תכון באופא מן אומללה אל[די?]</span></li>
<li><span lang="he">קתל להא נבוכדנצר ז בנין עלי יחוד השם ועינהא תבצרהם</span></li>
<li><span lang="he">ולא תכון באופא מן ר יוחנן אלדי כאן פי אצבעה כאתם פצה</span></li>
<li><span lang="he">צפר מן י</span></li>
</ol>
                    
                </div>
            
                <div data-canvas="https://geniza.princeton.edu/documents/20695/iiif/textblock/19665/canvas/1/">
                    
                    
                    
                        <h3>Recto</h3>
                    
                        <ol>
<li>بسم الله الرحمن الرحيم</li>
<li>
<p>اطال الله ياخي وسيدي بقاك وادام عزك واعتلاك ومكن</p>
</li>
<li>
<p>جزاك وسراك وكبت حسدتك واعداك وحرس من غير</p>
</li>
<li>
<p>الليالي والايام ارجاك ووصل رفعتك وسناك ولا زلت</p>
</li>
<li>
<p>في سمو احوال ودنو امال ما توقد قبس وتردد نفس والى هذا</p>
</li>
<li>
<p>اعزك الله وقد اتصل بي موت ابي الحسن اخيك وسيدي</p>
</li>
<li>
<p>قدس الله روحه ونور ضريحه والحقه بصالح سلفه الاخيار</p>
</li>
<li>
<p>في مستقر الرحمة بدار القرار فزاد الفواد برحا على برح ونكأه</p>
</li>
<li>
<p>قرحا على قرح فقرب بالاشرار المتنافرة واسكب</p>
</li>
<li>
<p>الدموع المتقاطرة وصدع الاكباد ومنع الرقاد وشغل</p>
</li>
<li>
<p>النفوس وحبب الرموس اسكنه الله اعلى مكانه وافضل</p>
</li>
<li>
<p>جنانه والهمك الصبر وضاعف لك الاجر والا حشر سيدي</p>
</li>
<li>
<p>ما علمت غرثان [[طعمه]] طعمه للأخيار ظمأن شربه للاعمار</p>
</li>
<li>
<p>فجمعنا معه الشتات وقصاردى(؟) كل حي للممات يبودي</p>
</li>
<li>
<p>علم الله ان ينوب مكاني(؟) قبل كتباني ووصولي قبل رسولي</p>
</li>
<li>
<p>وسلامي قبل كلامي حتى اخذ من الرزء المصيب باوفى نصيب</p>
</li>
<li>
<p>لكن ادام اعلله عزك امري واضح لائح وعذري واسع(؟)</p>
</li>
<li>
<p>ومثل اخي وسيدي من يبسط عذري واع . . . . . . .</p>
</li>
<li>
<p>فنحن على كل حال مثوب هنيون(؟) فنقول على مصيبته سيدنا(؟) انا لله و[انا]</p>
</li>
<li>
<p>اليه راجعون تسليما لامره فرضى بقضائه وقدره الذي لا بد</p>
</li>
<li>
<p>منه ولا محيد لاحد عنه والذي ياخذ به العاقل اولا</p>
</li>
<li>
<p>اليه يرجع للاحمق اخيرا ولنا في رسول الله اسوةه حسنة</p>
</li>
<li>
<p>اذ لدهو خير مولود دعى لخير معبود فما منع بالبقا والخلود</p>
</li>
<li>
<p>ومن حسن العزا للصبر على الارزا والله يطيل بقاك [[ما]]</p>
</li>
<li>
<p>ما احببسنت(؟) البقا ويسهل لك الى ذروة المجد للارتقا في</p>
</li>
<li>
<p>صلاح من الاحوال ونجاح من الامال والسلام على</p>
</li>
<li>
<p>اخي وسيدي وساعدي وعضدي يتصل لا ينفصل</p>
</li>
<li>
<p>ويزيد ولا يبيد ومن تحوطه عنايته ورحمة الله وبركاته</p>
</li>
<li>
<p>وحسبنا الله ونعم الوكيل</p>
</li>
</ol>
                    
                </div>
            
        </section>
    </body>
</html>
