
<html>
    <head>
        <title>Transcription of Letter: T-S NS 155.76</title>
    </head>
    <body style="max-width: 860px; margin: auto">
        <h1>Transcription of Letter: T-S NS 155.76</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-00155-00076/canvas/1">
                    
                    
                    
                        <ol>
<li>בעד אדא אלממלוך אלחקוק אל . . . [</li>
<li>ואגב אלמגלס אלכרים עמרה אללה באלעז וולא</li>
<li>וחסן אלעאקבה אכרא&nbsp; &nbsp; &nbsp; &nbsp;וינהי אנה קד כתב</li>
<li>תתקילה [[ואנמא]]&nbsp; &nbsp; &nbsp; &nbsp;ל . ל . . ה ב . ל . . אכתרה אחסאנה</li>
<li>פאגראה אללה תע עלי גמיל עואידה אלכרימה</li>
<li>אנה קד סיר צחבה אלפרנס אבו אלנגם תמאניה</li>
<li>עשר כראס מן אלגזואין אלדי ענד אלממלוך</li>
<li>וידכר אנה חצל לך צאיקה מן גהה שרא בעץ</li>
<li>רקוק ללמעני אלדי כאן דכרה למולאנא והו</li>
<li>ישתהי מן תפצל סידנא אן יסייר מן תמן</li>
<li>הדה אלתמאניה עשר כמסה ועשרין דרהמא</li>
<li>ורק לא גיר פאדא כמלת אן שא אללה אלגזואן אכד</li>
<li>אלממלוך בקיה אלמבלג לאן לולא אשתגל</li>
<li>אלממלוך בתחציל אלרקוק רבמא כאנו קד</li>
<li>פרגו עלי ראש השנה&nbsp; &nbsp; &nbsp; &nbsp; &nbsp; &nbsp; וקד סייר אלממלוך</li>
<li>צחבה אלכראריס אלמכתובה אלדי כאן אלממלוך</li>
<li>קד דכר למולאנא פי אלורקה אלמתקדמה ואן</li>
<li>כאן ימכן מולאנא תסיר אלגזאין אלדי הם מן</li>
<li>סתה אגזא אלמתבקיה פיכון למולאנא [[קד תמם</li>
<li>אחסאנה]] אלפצל פי דלך פאן אלממלוך מא יסיר</li>
<li>ורקה לכדמה מולאנא אלא וקד יחצל לה שיה</li>
</ol>
                    
                        <h3>Right margin:</h3>
                    
                        <ol>
<li>אנהא אלממלוך ושלום הדרתו</li>
<li>הקדושה יגדל ואל ידל</li>
</ol>
                    
                </div>
            
        </section>
    </body>
</html>
