
<html>
    <head>
        <title>Transcription of Letter: ENA 4100.11</title>
    </head>
    <body style="max-width: 860px; margin: auto">
        <h1>Transcription of Letter: ENA 4100.11</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/1dab6a0c-2ae6-446d-815d-f13da5712a62/manifest/canvas/67a5c685-546d-46ed-a7ea-f711e4c259d3">
                    
                    
                    
                        <ol>
<li>יעקב יטאלבה מני פמא כאן ימכנני אמצי ולא יכון</li>
<li>צחבתי ועבדהא יסאלהא תכמיל אלאצטנאע פי</li>
<li>כמסה דנאניר תציר אלגמלה ענד עבדהא עשרון</li>
<li>דינארא סוא פקד אנעמת במא לא אנהץ בה לא</li>
<li>אנא ולא מן ענדי אבדא ווחק שם ייי לו אן לי גהה</li>
<li>או שי אביעה למא תקלת עלי סאמיהא בשי אכר</li>
<li>ולא תעתקד אלחצרה אן מא פעלתה ותפעלה</li>
<li>אלא אנהא פכתני מן אלשביה פמא כתבת הדה</li>
<li>אלאסטר אלא מן צר עצים זאיד ען אלוצף ולעלמי</li>
<li>אן חצרתך תבת אללה מגדך תסא/ר/ע אלי קצא חאגה</li>
<li>עבדך וכוני אדל עלי אלחצרה למא קד צאר ביני</li>
<li>ובינהא אופא מן אדלאלי עלי אלגיר אוגב כתב</li>
<li>הדה אלאסטר לתנעם באלכמסה דנאניר יום אלאחד פמא</li>
<li>אעתקד אנהא קרץ ולא אעתקד אלא אנהא</li>
<li>אצטנאע תאני והי והבה מן מאל אלחצרה ואן לם</li>
<li>תצטנע ותכצרה אלי יום אלאחד מן . . . . ואלא</li>
<li>הלכת ערפת סאמיהא דלך ולו כאן פי אל[וקת</li>
<li>פסחה לכנת עוץ מן הדה אלאסטר [ושלום הדרתה</li>
<li>יגדל</li>
</ol>
                    
                </div>
            
        </section>
    </body>
</html>
