
<html>
    <head>
        <title>Transcription of Letter: ENA NS 47.13</title>
    </head>
    <body style="max-width: 860px; margin: auto">
        <h1>Transcription of Letter: ENA NS 47.13</h1>

        <p>Avraham David, [digital geniza document edition].</p>

        
        <section dir="rtl" lang="he">
            
                <div data-canvas="https://figgy.princeton.edu/concern/scanned_resources/f77f2d38-38ee-4ab4-877e-48d45787afd7/manifest/canvas/1acb1c05-2efc-4013-8856-3dee81956bfa">
                    
                    
                    
                        <h3>Transcription from FGP Metadata</h3>
                    
                        <ol>
<li>מוסדי ארץ העומדים בפרץ רודפי צדק מחזיקי הבדק אשר עליהם יציב ונכון הבית ואולם נצר מטענה</li>
<li>להתפאר קורא ומורה לצדקה להשביע נפש שוקקה בהונם ואונם הנה הנם הגבירים הגבורים העם אשר בחר</li>
<li>ה׳ לנחלה ולסגולה עם אלהי אברהם קהלא קדישא בכל אתר ואתר יצ׳׳ו ועטרותיהם בראשיהם</li>
<li>החכמים השלמים יצ׳׳ו ואמריהם כל ישרי לב שומרי משמרת הקדש הגבאים המפוארים כלם כאחד ה׳ עליהם</li>
<li>יחיו מעתה ועד עולם אכי׳׳ר</li>
<li>אחרי התפלה והתחנה לפני אלהי קדם שוכן מעונה יתמיד יאדיר כסא הדרת מעלת יקרת תפארת גדולתם לעד</li>
<li>אנס׳׳ו אותיותינו אלה ההולכות בקרב מחנכם קדוש יאמר לו להליץ טוב בעד האיש הלזה הולך קדמת אשורי</li>
<li>מעכ׳׳ת זה שמו הנכבד ונבון הכה׳׳ר אברהם בכה׳׳ר שמואל אשכנזי יצ׳׳ו דעדו עליו כמה וכמה הרפתקי זה לו&nbsp;</li>
<li>שמנה שנים בקום עליהם מלחמה הראשונה ונפל ברשת השביה ביד אדונים קשים עוברי בריתנו אשר כסף לא</li>
<li>יחשובו וזהב לא יחפצו בו נגד רצונם להחזירו לצורם ועמד בנסיונו בחמלת ה׳ עליו ולא יכול לו ויהי לתקופת</li>
<li>הימים ויוליכו אותו לקושטנדינא יע׳׳א וארכו לו שם הימים ויעזב בגדו אצלם וינס ויצא החוצה ונטמן בבית מדרשו</li>
<li>של שם ועבר ואנשי חסד נאספו קמו עמדו בגופם ובממונם בוזו כסף בוזו זהב ומסרו את נפשם ולא מסרו</li>
<li>נפש אחת מישראל את קדוש יעקב ואת אלהי ישראל ה׳ עליהם יחיו אמן אשר על כן עלינו לשבח ולפאר</li>
<li>את העני הזה אשר כל כך צרות צרורות בשלמתו וחייו לשאול הגיעו ויט שכמו לסבול עול מלכות שמים והנה</li>
<li>כשתי שנים הוא מתגורר אצלנו ומסתופף בצל החכמה שלא על מנת לקבל פרס ושמש תלמידי חכמים</li>
<li>ושמושה יותר מלמודה והיה מנדד שינה מעיניו [לשמו]ע כלמודים ומשים לילות כימים הולך מחיל אל חיל עד</li>
<li>נכון היום אך עתה שאול שאל האיש ללכת אל מחוז חפצו ואל א[רצו] לכן באנו באותות שתים לחלות פני מעכ׳׳ת&nbsp;</li>
<li>שבכל מקום אשר תדרוך כף רגלו תעמדו לימין אביון לעוזרו ולסומכו לתת לו מהלכים וצידה לדרכו כי אין לאל ידו</li>
<li>ראורחא רחיקא וזוודא קלילא לכן כל איש ירא וחרד אלדבר קדש ויראה בעיניו ולבבו יבין ישכיל יביט וישגיח בעין החמלה אל</li>
<li>דל ורזה וכזה ושול ישולו לו מגרני חסדם ומיקבי צדקתם כמנהגם הטוב וכדרכם דרך הקדש יקרא לה כי איש עניו</li>
<li>וחסיד הוא ומסוה הבושה על פניו בבעו ובמטו מניכו אל תשיבו את פניו ריקם כי מצוה רבה היא ובשכר זה אלי׳׳ם</li>
<li>חיים ומלך עולם יריק לכם ברכה עד בלי די מעין כל הברכות הערוכות כלשון קול חסידיו ועבדיו וכנפש דורשי</li>
<li>שלומכם וטובתכם כל הימים החותמים בסדר למנין יברכך ה׳ אלהיך בכל משלח ידיך שנת והיה מעשה הצדקה</li>
<li>&nbsp; &nbsp; &nbsp; &nbsp; &nbsp; &nbsp;שלום פה מצרים</li>
</ol>
                    
                </div>
            
        </section>
    </body>
</html>
