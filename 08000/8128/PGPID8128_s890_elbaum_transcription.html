
<html>
    <head>
        <title>Transcription of Unknown type: T-S 18J4.8</title>
    </head>
    <body style="max-width: 860px; margin: auto">
        <h1>Transcription of Unknown type: T-S 18J4.8</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00018-J-00004-00008/canvas/1">
                    
                    
                    
                        <ol>
<li>מן [אל]ולד אבי אלפצל בן אבי אלעז</li>
<li>אלשראבי</li>
<li>בש רח</li>
<li>כתבת כתאב ואלפאד כאיב ופי אלקלב מן</li>
<li>תדכארך להב</li>
<li>ולי מקלה אגפאנהא קד תקרחת ולי כבד</li>
<li>דוב אל . . . . ידוב</li>
<li>קד עלם אללה מא ענדי מן אלוחשה אלמקימה</li>
<li>ואלחסרה אלאלימה לפ/ר/אק ואלדי וסידי ושי[כי</li>
<li>וסנדי ונור עיני וחשאשה כבדי אלואלד</li>
<li>אלעזיז אלחנון אלשפיק אבו אלעז אבן פצאיל</li>
<li>אטאל אללה בקאה ואדאם עזה ונעמאה</li>
<li>וכבת חסדתה ואעדאה ואן ענדי אלהמום</li>
<li>למפארקתה ואלגמום למבאעדתה מא לו</li>
<li>נזל באלגבאל אלשאמכה לזע . . הא או חל</li>
<li>באלצכור אלצם לצדעהא פלילי אנין ונהארי</li>
<li>חנין ועישי מתנכד ונאר קלבי תתוקד</li>
<li>ואלאשואק אליך מתצאעפה אלעד ואלא[</li>
<li>נחוך מתזאידה אלחד ולו ערפת אן יגרי</li>
<li>עלי מן אלהם ואלקלק מא קד גרי ויעתריני</li>
<li>מן אלוגד ואלגראם מא קד אעתראני לכנת</li>
<li>קרנת קדמי בקדמך ולם אפארק בחר כרמך</li>
<li>ולכן קצא אללה לא ירד ואמרה נאפד לא</li>
<li>י/צ/בר ולולא אנני אעלל נפסי ואמניהא</li>
<li>ואשיפהא ואסליהא ואעדהא מנך בוצול</li>
<li>קריב וסהלה אלקאדר אלמגיב ויאסבחאן אללה</li>
<li>א[. . . . . . . .] . . ה תלת עשר סנה מן פארקתך</li>
<li>] . . . אר אבדא אלדהר</li>
<li>] אלקסאוה כלהא איש</li>
<li>]מחבה ואמא אנא</li>
<li>] מאשי מן אל . . [</li>
</ol>
                    
                </div>
            
        </section>
    </body>
</html>
