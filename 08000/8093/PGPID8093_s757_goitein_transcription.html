
<html>
    <head>
        <title>Transcription of Letter: T-S 13J36.11</title>
    </head>
    <body style="max-width: 860px; margin: auto">
        <h1>Transcription of Letter: T-S 13J36.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00036-00011/canvas/1">
                    
                    
                    
                        <h3>Recto:</h3>
                    
                        <ol>
<li>אכוהא בו אלמגד</li>
</ol>
<ol>
<li>חצרה אלשיך ברכאת אדאם</li>
<li>אללה עזה ועלאה גמע אללה</li>
<li>אלשמל בה פי כיר ועאפיה</li>
<li>וסואה אנני ארסלת לך גמלה</li>
<li>כתב פלם יצלני מנך אכתר</li>
<li>מן תלאת כתב יא מולאי אלשיך</li>
<li>ברכאת אעלמתך אן אלחאגה</li>
<li>אלדי תעלמהא גמזו עליא</li>
<li>אלדיואן כצרת בעד שדה</li>
<li>עטימה אתנין וכמסון דר</li>
<li>וטלבת נביעהא מא פאללה (?)</li>
<li>תנבאע לאחד וכל וקת</li>
<li>נתלאהא בהא ואנא חאיר</li>
<li>איש נעמל מעהא וכל</li>
<li>מא מאר אלסער גלי</li>
<li>אלכבז סתה בדרהם</li>
<li>ומן הוא אלדי ישתרי</li>
<li>אליום גאריה ואכרה</li>
<li>אנהא מרצת קאלת</li>
<li>מא נבאע לאחד אללה</li>
<li>אללה אבצר איש תעמל</li>
<li>אמא תגי תאכדהא תביעהא</li>
<li>פי אלריף או תרדהא אלא</li>
<li>אסכנדריה וכל מן יטלב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00036-00011/canvas/2">
                    
                    
                    
                        <h3>Recto margin:</h3>
                    
                        <ol>
<li>יסתעצדהא תעמל מציבה חתי לא ישתריהא [...] אעלמתך דלך</li>
</ol>
                    
                </div>
            
                <div data-canvas="https://geniza.princeton.edu/documents/8093/iiif/canvas/1/">
                    
                    
                    
                        <h3>Verso:</h3>
                    
                        <ol>
<li>יא מולאי אלשיך ברכאת</li>
<li>מא כאן מג.בתהא אלא</li>
<li>מצר פיה שי מן</li>
<li>אלתופיק ותחב פי</li>
<li>כרוגהא נצף דינאר</li>
<li>והי עריאנה ענדהא //ונצף קיראט//</li>
<li>בלקתין סוסי וסקיע</li>
<li>מצר עטים שהד</li>
<li>אללה לו אמכני אני</li>
<li>נאכדהא ונגי אלא ענדכם</li>
<li>לקד כנת נפעל דלך</li>
<li>ואנא מריץ מא נקדר</li>
<li>עלי אלמגי פי הדה אלאיאם</li>
<li>מן שדה אלברד אללה אללה</li>
<li>לא תתואנא פי מא תעמלה</li>
<li>לאן אלוקת צעב גדא ואנת תערף</li>
<li>אלחאל איש הו סרעה סרעה</li>
<li>גואב אלכתאב ותסלם עלי אהלי</li>
<li>גמיע ותעלמני בכבר זין אלדאר</li>
<li>לאני משגול אלקלב עליהא ועלי</li>
<li>ואלדתי ואלדתך [. . .] זין אלדאר</li>
<li>ואלסלם</li>
</ol>
                    
                        <h3>Address:</h3>
                    
                        <ol>
<li>יצל הדא אלכתאב אלא אסכנדריה</li>
<li>אלא אלקמרה דכאן מחאסן אלחרירי יוצלה</li>
<li>לברכאת בן הרון בן אלכוזי אמאנה</li>
</ol>
                    
                        <h3>In Arabic:</h3>
                    
                        <ol>
<li>. . . . . عليه شيخ البحر الاول</li>
<li>في نصف رمضان المعظم</li>
<li>سنة عشرين (؟) وستمائة</li>
</ol>
                    
                </div>
            
        </section>
    </body>
</html>
