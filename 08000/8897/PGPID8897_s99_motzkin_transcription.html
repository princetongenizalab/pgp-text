
<html>
    <head>
        <title>Transcription of Letter: CUL Or.1080 J129</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J129</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/8897/iiif/textblock/2735/canvas/1/">
                    
                    
                    
                        <h3>Recto</h3>
                    
                        <ol>
<li>יכדם חצרה מולאי וסיידי אלשיך אלאגל אלפאצל</li>
<li>אבו אלפרג אלדייין(!) אטאל אללה בקאה ואדאם עזה</li>
<li>וחפצה וג̇מע אלשמל בה עלי כיר ועאפיה</li>
<li>ואנהי אלי אלמולא אנני מא גרא עליי תם</li>
<li>[. . .]ן קליל פי גמיע אמורי ומא ואללה אנחלת</li>
<li>פי דרהם ואלקנד מא יסוא שי ואללה ענדי מנה</li>
<li>בנחו תסעין דינאר מא תסוא ולא עשר מתא</li>
<li>קיל ואיצא ואללה מא נעדם נגרם פי&nbsp;</li>
<li>אלסכר סתה דנאניר מצריה בעד אנני אבעת בה</li>
<li>צבר כמס אשהר ואלמולי אלואלד יעלם אלקצ̇יה</li>
<li>ואיצא אבראהים אבן הארון יעלם אלקציה ואיצא</li>
<li>אבן האמון אבראהים מא פארקני אלא בלכמס</li>
<li>מתאקיל ומא תסוא אלכמסה אלדי לה פי</li>
</ol>
                    
                        <h3>Margin</h3>
                    
                        <ol>
<li>אלקנד רבע</li>
<li>ואסעה לו ואללה</li>
<li>כאן ענדי פי אלדאר</li>
<li>דרהם לכנת אקרץ</li>
<li>אלמולא ולאכן</li>
<li>קד אבעת אלסכר וחדיה(?)</li>
<li>[. . .] גארם נצף דינאר</li>
<li>פ . [. . . . . . . . . . .] . . .&nbsp;</li>
<li>כאמל [. . . . . . . . . . .]&nbsp;</li>
<li>אקרא [. . . . . . . . . . .]</li>
<li>תג[. . . . . . . . . . .]&nbsp;</li>
</ol>
                    
                </div>
            
                <div data-canvas="https://geniza.princeton.edu/documents/8897/iiif/textblock/2735/canvas/2/">
                    
                    
                    
                        <h3>Verso</h3>
                    
                        <ol>
<li>זמן אלסכר לחכה אן ינגבי פקט אעלמתך דאלך ואנא</li>
<li>פי ניתי אנפד קנדי אטבכה פי מצר פאן אמרתני אנפד</li>
<li>רחלך ואלא אלדי יקבץ מני חק אלסכר יקבץ אלקנדי אלדי</li>
<li>לך בעד אן אקצמה אעלמתך דאלך&nbsp; &nbsp; &nbsp; כתאב אלמולא</li>
<li>סרעה במא ישתרא בתמן אלסכר לאלדי ירצא בה אלמולא</li>
<li>גרא מני ימין מא אשתרי לאחד שי ולא אביע לה(?) אעלמתך דאלך</li>
<li>ואל . . . ענד אלקצאר מע אלוקאב והם אנשא אללה יצלו עלי</li>
<li>אלעיד ושלומך יגדול לעד</li>
</ol>
                    
                </div>
            
        </section>
    </body>
</html>
