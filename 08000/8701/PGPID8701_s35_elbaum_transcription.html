
<html>
    <head>
        <title>Transcription of Letter: T-S NS J3</title>
    </head>
    <body style="max-width: 860px; margin: auto">
        <h1>Transcription of Letter: T-S NS J3</h1>

        <p>Alan Elbaum, [digital geniza document edition] (n.p., 2019).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00003/canvas/1">
                    
                    
                    
                        <h3>Recto:</h3>
                    
                        <ol>
<li>... אטאל אללה בקאכם ואדאם ע[זכם]...</li>
<li>...כם ושוקי אליכם שדיד קרב אללה אלאגתמ[אע]...</li>
<li>[עלי] אסר חאל במנה וכרמה אנה קאדר עלי דלך במשיתה ומ...</li>
<li>[אעל]מכם אן מן חית וצלת אלאסכנדריה לא תעתקדו אני נסית</li>
<li>[אנפ]ד לכם כתאב לאני טפת ימין ויסאר חתי אטלב אחד אנפד</li>
<li>[מעה כ]תאב מא אצבת אחד אלא פצאיל אבן עבד אללה קראבה אל</li>
<li>... אבו אלסרור צהרי דכרה אללה בכיר אנפדת מעה לז דרהם</li>
<li>ונצף ואנפדת מעה רדאאין אלואחד ממרש ואלאכר כאם פי מכיליה (?)</li>
<li>קטן גדידה מוצולה ואנפדת אעלמכם מעה אן תערפו אצהארי</li>
<li>ואלשיך אבו עלי אבן אלאמשאטי דכרה אללה בכיר ואלשיך בנין אבן</li>
<li>אלשיך אבו אלמנא דכרה אללה בכיר באן אלסנה אלדי כרגת פיהא סנה אחד</li>
<li>וכמסין כמלתהא ובקי עלי אליום ד סנין בהדה אלסנה וקד לחקתני</li>
<li>שדאיד עטימה פי אלבחר ואמראץ מא אטיק אצפהא ולולי רחמי שמים</li>
<li>מא בקית פי אלדניא פחין וצולי לקסנטינה לחקני מרץ אקמת סנתין</li>
<li>ונצף מריץ מן אלמרץ אלדי תערפו וגירה ובדעאכם אלצאלח פקת (=פקט?) ואן קדרתו</li>
<li>תתעצבו עצביה ללה תמצי אלי טאפר אלגאבי ותערפוה בחאלי ומא</li>
<li>אנא פיה ומא נאלני מן אלאמראץ ותועדוה בינכם ובינה בנצף דינאר</li>
<li>או דינאר ויכתבני טארי ותערפוה באסמי אנה יוסף אלדי כאן תחת אל</li>
<li>מעלקה אן קדרתו לי עלי שי אנפדו אעלמוני פאן מא נקדר נדכל ראסא</li>
<li>אלא עלי צפה אן יחסן אללה אלעאקבה והדה אלכתב אלדי גאתני מא דכרתו</li>
<li>פיהא אן וצל לכם שי ואנא אערף אן לו וצל לכם שי כנתו קד דכרתוה</li>
<li>פי אלכתאב ואדא אנפדתו לי כתאב ערפוני פיה אן כנתו וצל לכם</li>
<li>שי או לא חתי אטמאן ואקרו אלשיך אבו אלסרור ומן תחוטה ענאיתה</li>
<li>אלסלאם ועלי אלשיך אבו אלופא ומן תחוטה ענאיתכם באלסלאם</li>
<li>ועלי סת אכתצאר ואלשיך אבו אלפצאיל ומן תחוטה ענאיתהם אלסלאם</li>
<li>ועלי סת נעים ואכתהא ומן תחוטה ענאיתהם אלסלאם ועלי אלשיך</li>
<li>אבו אלכיר אלזיאת ועלי מן תחוטה ענאיתה אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00003/canvas/2">
                    
                    
                    
                        <h3>Recto margin:</h3>
                    
                        <ol>
<li>ועלי סת אבו עלי</li>
<li>אפצל אלסלאם</li>
</ol>
                    
                </div>
            
                <div data-canvas="https://geniza.princeton.edu/documents/8701/iiif/canvas/1/">
                    
                    
                    
                        <h3>Verso:</h3>
                    
                        <ol>
<li>...[א]לי דכאן אלשיך אבו</li>
<li>... אלעטאר אדאם אללה עזה</li>
</ol>
                    
                </div>
            
        </section>
    </body>
</html>
