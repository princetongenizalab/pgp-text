
<html>
    <head>
        <title>Transcription of Legal document: UPenn E 16510</title>
    </head>
    <body style="max-width: 860px; margin: auto">
        <h1>Transcription of Legal document: UPenn E 16510</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/8962/iiif/textblock/29787/canvas/1/">
                    
                    
                    
                        <h3>Recto</h3>
                    
                        <ol>
<li>מעשה שהיה לפנינו אנו שני הדיינים הקבועים בפסטאט מצרים ומאן דחתים עימנא לתחתא כן הוה למא</li>
<li>תפאצלא אמה אלקאדר אלמדעאה סת אלגרב זוגה אלשיך אלאגל אבו אלפצאיל כב גד קד מרנ ורבנ יוסף השר הנכבד</li>
<li>המיוקר העושה כמה חסדים וכמה טובות יעזרו אלהים על דרך כבוד שמו וימציאו חן וחסד ורחמים בעיני(ו)</li>
<li>ובעיני המלכות ובעיני כל רואיו בר כבוד גדלת קדשת מרנא ורבנא צדקה החבר בסנהדרין גדולה החכם והנ(בון)</li>
<li>החסיד זל אכתהא שקיקתהא קרה אלעין אלמדעאה סת אלמלאח אלמנת אלשיך אלגליל אבו יעקב כגק ( )</li>
<li>הזקן הנכבד (ד)ידיע בן נחום נע בנאת אלשיך אלגליל אבו אלפצל כגק מרור שלה הזקן הנכבד ידיד הק(הל בן)</li>
<li>כגק מרור שלמה הזקן הנכבד החרד דידיע בן אלקטאיף מן גמיע מא וקעת בינהמא אלמנאזעה פי( )</li>
<li>ארת ואלדהמא גמיעה וארת ואלדתהמא וגיר דלך (מ)ן גמיע אלאשיא ותואצפא באלגוים פי גמיע אלמלך אלדי כאן ( )</li>
<li>ואלדהמא נע ותבאריא בדיני ישראל מן גמיע אלדעאוי ואלמטאלבאת ולם יבק לאחדהמא עלי צאחבתהא עלקה ( )</li>
<li>מן גמיע אלאשיא ולא ען כרי פי מא תקדם לא פי גהה אלשיך אלאגל אבו אלפצאיל דנן ולא פי גהה זוגתה ולא ען</li>
<li>עמארה ולא ען סכן ולא ען אכלי ולא ען שי מן כל מא (ו)קע עליה אסם והגא חסב מא תשהד בה אלאבארי אל</li>
<li>מכתתבה ביד כל מנהם בתאריך הדא אלמעשה אפצלא עלי אגמל קציה ואחסן טויה וצאר ביד כל מן אלאכתין</li>
<li>גמיעא כתאב מפרד באלגוים באקראר צאחבתהא להא בנצף אלמלך משאע גיר מקסום ווקע אלקנין אלתאם</li>
<li>מנהמא בישראל באלאבארי אלותיקה קבץ מרור עלי הכהן המכונה אבו אלחסן בר מרור יצחק הכהן נע וכיל קר(ה)</li>
<li>אלעין אלמדעאה סת אלמלאח דא גמיע אלאכשאב אלמוגודה פי אלדאר וצחח עדדהם וכזנהם פי מכ( )</li>
<li>פי אלדאר וכתם עליהם כאתמה וגלקה וצארת תחת אחתיאטה ואקנינא מנה בקנין גמור ח(מור בכלי)</li>
<li>הכשר לקנות בו מעכשו בביטול כל מודעין ותנאין אנה אברא אלשיך אלגליל אבו אלפצאיל דנן וזוגתה א(מה)</li>
<li>אלקאדר אלמדעאה סת אלגרב דא מן דלך ענה ו(מ)וכלתה אכתהא שקיקתהא קרה אלעין אלמדעאה סת אלמ(לאח)</li>
<li>דא בעד אן צחת וכ( )לתה מנהא בחצרתנא מן גמיע אלכשב אלדי תסלמה ומן דרכה ומן כל חאדתה ת( )</li>
<li>עליה מן סאיר אלחואדת וגמיע אלאכטאר ואנה אן ואלעיאד באללה טרא עלי שי מנה אמר או תליפה או</li>
<li>סרקה או תפריט או שי מן גמיע אלאשיא אלדי יגב אלמחאכמה ואלתעלק עלי שי מנהא אן לא ילזמהמא פי</li>
<li>דלך שיא ולא טלב ולא מחאכמה לא מנה ולא מן מוכלתה ולא מן וראתהמא בעדהמא ולא דעוי בסבב</li>
<li>שי מנה ולא בטלב ען צמאן שי מן דרכה ואן ליס פיהמא פי שי מן דלך שבועה ולא גלגול שבועה ולא שמותא</li>
<li>ולא אפילו חרם סתם ואנהמא בריין מעכשו ומן דרכה ומן בטרה וצמן דרך מוכלתה דא קרה אלעין אלמדע(אה)</li>
<li>סת אלמלאח ודרך וראתהא בעדהא פי מא אלתזמה עלי נפסה להמא פי הדא אלכשב אלמדכור מן ד( )</li>
<li>ועלי וראתה בעדה באוכד ואתקן מא יכון מן צמאנאת אלדרך ובכל מונה וכסראן תלזם אלשיך אבו אל(פצל)</li>
<li>וזוגתה דא פי דלך וכלאצהמא מנה ומן אלמ(חאכמ)ה עלי שי מנה ומה דהוה קדמנא אנן בי דינא ומאן דחת(ים)</li>
<li>עימנא לתחתא כתבנא וחתמנא ויהבנא ללשיך אלגליל אבו אלפצאיל דנן ליכון בידה לה ולזוגתה דא</li>
<li>לזכו ולראיה וכאן דלך פי אלעשר אלאכיר מן חדש אייר שנת אלפא וארבע מאה ותלתין וחדא שנין למניינא</li>
<li>דרגיליננא ביה בפסטאט מצרים דעל נילוס נהרא מותבה שריר ובריר וקיים</li>
<li>אברהם בר ש(מ)עיה החבר ( )</li>
</ol>
                    
                </div>
            
        </section>
    </body>
</html>
