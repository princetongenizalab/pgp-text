
<html>
    <head>
        <title>Transcription of Letter: T-S 13J35.14</title>
    </head>
    <body style="max-width: 860px; margin: auto">
        <h1>Transcription of Letter: T-S 13J35.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00035-00014/canvas/1">
                    
                    
                    
                        <h3>Recto</h3>
                    
                        <ol>
<li>לו דהבת אן אשרח מא אנא פיה מן אל</li>
<li>תאסף עלי מפארקה מולאי אלשיך אלואלד</li>
<li>אטאל אללה בקאה ואדאם עזה ותאיידה</li>
<li>וסעאדתה וסלאמתה ונעמתה וכבת באל</li>
<li>דל חסדתה ואעאדה בלא אן אלדי חכם</li>
<li>באלפרקה הו יקרב אלאגתמאע ברחמתה</li>
<li>אן שא אללה אעלם מולאי אלשיך [[חפט]]</li>
<li>חפטה אללה אנני חאמד אללה פי כל יום</li>
<li>עלי מן אנעם בה עלי ממא רזקני</li>
<li>אלאתצאל אליה ואלתשרף בה וכלמא</li>
<li>סמעת נ/ע/תה בין אלנאס חמדת אללה</li>
<li>ושכרתה עלי דלך כתירא ועלמת</li>
<li>אן אללה תעלי קד דכר לי מא קד תקדם</li>
<li>לאסלאפי זל ענדה מן אלזכיות ובהא</li>
<li>מא צייעני סבח/א/נה לה אלחמד עלי</li>
<li>דלך קד חמלתני מן אלאמור ועלמת</li>
<li>ממא אן סארעת באלמכאתבה אלי מולאי</li>
<li>אלשיך ואלואלד אלגליל חפטה אללה אעלמה</li>
<li>באן רבותינו עליהם אלסלאם אוגבו עלא</li>
<li>בר ישראל אלתכתר בבעלי תורה ואלתעלק</li>
<li>בהם ודלך קולהם עליהם אלסלאם הנותן</li>
<li>בתו לבור כאילו הוא כותפה(!) ונותנה</li>
<li>לפי ארי ודלך אחד מן אלאתצאל בעם</li>
<li>הארץ בעד אכד אל . . . . . ל . מנהם</li>
<li>ואן אללה תעלי מא יצייע כל מן יתעלק</li>
<li>בהא וקד אגתמע בר/ב/י צדקה החזן</li>
<li>אלמערוף אבן נפיע וערפת מא גרא</li>
<li>בינכם מן אלכלאם אלגמיל פי אמר אל</li>
<li>אתצאל באלזיגה וראיתה מותר לגנבה</li>
<li>אלאבנה אלצגירה דון אלכבירה אלדי</li>
<li>הי סת אלאהל צאנהא אללה . . . . .</li>
</ol>
                    
                </div>
            
        </section>
    </body>
</html>
