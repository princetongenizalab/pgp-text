
<html>
    <head>
        <title>Transcription of Letter: T-S 13J18.22</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.22</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00022/canvas/1">
                    
                    
                    
                        <h3>Recto</h3>
                    
                        <ol>
<li>ולדה שלמה ברבי אליה היב</li>
<li>
<p>               למה כאן יום אלאתנין אלכאמס ואלעשרין</p>
</li>
<li>
<p>יי' אורי וישעי וג'     מן שחר תמוז שנת אלפא וחמיש(!) מאה ותלתין</p>
</li>
<li>
<p>אעלם עמתי אם דאוד דאם עזהא אנני משתאק אליהא ….</p>
</li>
<li>
<p>אלשוק ומתאלם כון אנני בעיד ענהא ואנני עלי ג'מלה אלסלאמה</p>
</li>
<li>
<p>ואלעאפיה מא אעוז סוא נט'רהא פאללה יגמע ביננה עלי כיר</p>
</li>
<li>
<p>ועאפיה בפצ'לה אן שא אללה תע' ולא ישך אנני עזמץ במשייה</p>
</li>
<li>
<p>אללה תע' אן נדכל אליכם נתמלא בסעיד נט'רכם ונאכד אלאבנה</p>
</li>
<li>
<p>אלמוופקה אלעזיזה עלי וענדי והי סת אלימן אללה יופקהא תופיק</p>
</li>
<li>
<p>אלעארפין ויג'מע שמלנא כמא יריד בפצ'לה ורחמתה פנשתהי</p>
</li>
<li>
<p>מנך יא עמתי אן לא תעייקיהא ולא תתואנאי פי חקהא לאנני</p>
</li>
<li>
<p>אדא דכלת מא אקים סוא עשרה איאם לאן ענדי צגאר אקריהם ואנא</p>
</li>
<li>
<p>פי אלף נעמה ואלשכר ללה עלי נעמתה ו..תתה פלדלך נשכבה.</p>
</li>
<li>
<p>סרמדא פאלמקצוד מן המתהא אלנפיסה אן לא תכלי להא עאקה</p>
</li>
<li>
<p>ואן וגדת להא עאקה מצ'ית וכליתהא ותסיירי בהא בתעלמיני במא</p>
</li>
<li>
<p>אנתי פיה ובמא תרידיה מן מהר פאנא אסיירה לך סרעה</p>
</li>
<li>
<p>וסאעה וקופך עלי הדה אלאחרף תסיירי תשבעיני פיה מן כלאם</p>
</li>
<li>
<p>ובג'מיע מא תרידה סרעה ואנא פי עאפיה בחמד אללה תע' ו[שלום</p>
</li>
</ol>
                    
                </div>
            
        </section>
    </body>
</html>
