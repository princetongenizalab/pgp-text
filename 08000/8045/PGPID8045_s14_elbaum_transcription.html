
<html>
    <head>
        <title>Transcription of Letter: T-S 13J28.15</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.15</h1>

        <p>Alan Elbaum, unpublished editions (n.p., 2021).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00015/canvas/2">
                    
                    
                    
                        <h3>recto</h3>
                    
                        <ol>
<li><span lang="he">תאני</span></li>
<li><span lang="he">בש רח</span></li>
<li><span lang="he">אלדי תריד עלמה יא אכי אטאל אללה בקאך ואדאם עזך ועלאך ומן</span></li>
<li><span lang="he">אלתופיק לא אכלך גמע אללה ביננא עלי אסר חאל במנה וגודה</span></li>
<li><span lang="he">אן שא אללה וגיר דלך יא אכי אן וצל כתאבך אלכרים וקרינאה</span></li>
<li><span lang="he">ופהמנא מא פיה ולם תדכר שי מן אלאשואק אלא וענדנא אצעאפה</span></li>
<li><span lang="he">ואנפדת ואנת תקול לסידי אנפדו לי אכל(?) יא אכי מא אנת תערף</span></li>
<li><span lang="he">אלטריק איש הו וללה יא אכי לו וגת סביל אלי אלמגי אליך מא כאן</span></li>
<li><span lang="he">יגיך קבל אלנאס כלהא(?) גיר(?) ולאני משתאק אליך לאן מא יערף</span></li>
<li><span lang="he">אחד איש עלי קלבי מן אלשוק אליך גיר אללה תעאלי לאן וללה</span></li>
<li><span lang="he">יא אכי מא מנהא יום סבת או יום עיד נדכל אלי אלכניס ונכרג</span></li>
<li><span lang="he">מנהא חתי נבכי אלי אין נשבע לאני כלמא ראית אלצביאן</span></li>
<li><span lang="he">משתמעין כל ואחד ואכוה ונלתפת אנא נטלבך קדאמי</span></li>
<li><span lang="he">מא נגדך יא אכי כיף יכון חאל ופי דאך אלוקת ווללה יא אכי</span></li>
<li><span lang="he">לו אצבת פי דאך //אלוקת\\ רוחי פי ידי למא כנת תסל(?) בהא וקד אכתר</span></li>
<li><span lang="he">לי אלינא יא אכי לם ידכל פי פמנא טעאם ולא תנעש /א/עשא</span></li>
<li><span lang="he">וללה יא אכי לקד תרוח אכתר איאמי גיר ציאם ולו אצבת</span></li>
<li><span lang="he">אגי לא אכל כבז למא ידכל פמי טעאם ולאכן אלצרורה</span></li>
<li><span lang="he">תלגיני ולולא מא נכאף אני נקע פי מרץ או נוגע קלב אלשיך&nbsp;&nbsp;&nbsp;&nbsp;&nbsp;</span></li>
<li><span lang="he">למא כנת גיר נחלף ⟦גיר⟧ אני לא פטרת פי נהאר עלי כבז</span></li>
<li><span lang="he">דון אן נבצר וגהך אלכרים ונשתמע //מעך\\ פאסאל אללה אלאה</span></li>
<li><span lang="he">אברהם יצחק ויעקב משה ואהרן ומרים אן לא יכרגנא</span></li>
<li><span lang="he">מן הדה אלדניא אלי אן יגמע אללה שמלנא מעך ונפרח</span></li>
<li><span lang="he">בך כמא פרחנא בך פי אול מרה פי מגיך מן סקליה ולאכן</span></li>
<li><span lang="he">אפרח יא אכי לאן מא ענד אללה אלא כל כיר ואערף אן</span></li>
<li><span lang="he">כל כיר אן יתצל אליך מא הו אלא מן אללה תעאלי ובדעא</span></li>
<li><span lang="he">ואלדך אליך לאן אלאנס ואלגן ינאמו אלא ואלדך מא</span></li>
<li><span lang="he">⟦ולא תנמא(?)⟧ ינאם ולא יערף אלנאס איש הו אלא ואקף</span></li>
<li><span lang="he">ידעו לה טול אלליל ואלנהאר ומן כתרת מא הו יבכי</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">עליך ועלי פרקתה</span></li>
<li><span lang="he">מנך מא זאל יבכי חת[י]</span></li>
<li><span lang="he">דהבת עינה . . . . . .</span></li>
<li><span lang="he">ואנה מא בקי יבצ[ר]</span></li>
<li><span lang="he">בהא שי גיר בקא .</span></li>
<li><span lang="he">שכץ פקט ולקד צטג[ר]</span></li>
<li><span lang="he">אלגיראן מן סידיך מ[א]</span></li>
<li><span lang="he">הו יבכי טול אלליל וה[דא]</span></li>
<li><span lang="he">אלדי כאן סבב תלאף עינ[ה]</span></li>
<li><span lang="he">ומא תם אחד אלא ויעד[]</span></li>
<li><span lang="he">ויערף איש הו פיה מ[ן]</span></li>
<li><span lang="he">ציק צדרה ווחשו מנ[ך]</span></li>
<li><span lang="he">פוללה יא אכי אן ה[ו]</span></li>
<li><span lang="he">בקי עלי מא הו פיה</span></li>
<li><span lang="he">פאני נכשא עליה</span></li>
<li><span lang="he">לאנה כל יום פי נקץ</span></li>
<li><span lang="he">כם יריד אלאנסאן</span></li>
<li><span lang="he">יכון וכם מקדאר .</span></li>
<li><span lang="he">יצבר וקד וצלת ל[ה]</span></li>
<li><span lang="he">מן ענד חצרתך&nbsp;</span></li>
<li><span lang="he">יום כתבי לך הד[א]</span></li>
<li><span lang="he">אלכת/א\ב ה כתב . .</span></li>
<li><span lang="he">כתב וקד וצל לנא</span></li>
<li><span lang="he">אלכתאב אלדי כאן</span></li>
<li><span lang="he">מע אלשיך עטאף א[]</span></li>
<li><span lang="he">אבן סאכן אלדי ה[ו]</span></li>
<li><span lang="he">ענדי כעמדת</span></li>
<li><span lang="he">אלמהג ואלדי דכר[ת]</span></li>
<li><span lang="he">פיה נסכת אל . . . .</span></li>
<li><span lang="he">אלדי אנפדתהא</span></li>
<li><span lang="he">לנא ונחן קעוד</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">ננתטרהא תגתא . (?)</span></li>
<li><span lang="he">אן שא אללה אללה</span></li>
<li><span lang="he">תעאלי יגמעהם</span></li>
<li><span lang="he">עליך ויכתב</span></li>
<li><span lang="he">סלאמתהם</span></li>
<li><span lang="he">וסלאמת גמיע</span></li>
<li><span lang="he">אלמסאפרין אן</span></li>
<li><span lang="he">שא אללה תעאלי</span></li>
<li><span lang="he">ואנפדת ואנת</span></li>
<li><span lang="he">תקול לי פי כתאב[ך]</span></li>
<li><span lang="he">אלדי אנפדתה לי</span></li>
<li><span lang="he">אדא וצל קמאש</span></li>
<li><span lang="he">ואלדך תתסלם</span></li>
<li><span lang="he">מנה אלדי ⟦אנפד⟧</span></li>
<li><span lang="he">אנפדתה לך</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00015/canvas/1">
                    
                    
                    
                        <h3>verso</h3>
                    
                        <ol>
<li><span lang="he">וללה יא אכי לקד עז עליא תעבך וחק דיני יא אכי מא כאן</span></li>
<li><span lang="he">תם אחד יטלב מנך שי ולאכן עמלת אנת עלי קדר מרותך</span></li>
<li><span lang="he">ונכותך אלגמילה ולאכן אנת תתפצל מע אלגרבא מא</span></li>
<li><span lang="he">תתפצל עלינא נחן יא אכי מא כפאך כצארתך ותעבך מע</span></li>
<li><span lang="he">כאלך פי חאל מרצה הו וולדה אלא חתי תתעדב מענא נחן ולא</span></li>
<li><span lang="he">כן סרני אלדי אנפדת שי יחצל לך ענדנא וחק יא אכי אן</span></li>
<li><span lang="he">מקאסיתך לאבן כאלך . א . . מקאומה בנאס אן כתיר</span></li>
<li><span lang="he">לאני נערף אנה וגד מן צגר . . . . ה יא אכי לא ⟦תנ . . פי⟧ //תרוח לה(?)\\</span></li>
<li><span lang="he">שי ולא תכליה יתצרף לך עלי שי לא פי דרהם ולא פי דינאר</span></li>
<li><span lang="he">ולא תוקף עלי כתאב . . . עלי שי אן תנפדה לנא לא מן</span></li>
<li><span lang="he">רחלאת לך ולא מן הדיה לנא ובחק דינך יא אכי לא תרגע</span></li>
<li><span lang="he">תכלף רוחך לנא בשי פי אלעאבר(?) מא כלא אן כאן תנפד</span></li>
<li><span lang="he">אנת שי מן רחלך יחצל לך ענדנא . . . לואלדך . ב . .</span></li>
<li><span lang="he">בה לאנה כל יום פי כצארה מן גהת אצחאב אלגאליה ואסעה</span></li>
<li><span lang="he">יא אכי אן //קדרת\\ תנפד גמיע מא מעך מע אלמסלמין פאנפדה</span></li>
<li><span lang="he">ואחד אן נתרפה עליך אלמכס ואכרא אן רבמא אדא סמעת</span></li>
<li><span lang="he">אלמגרביה //אלד .\\ ⟦. . .⟧ וצלת אלי עידאב רבמא כרגת אליך ואנא</span></li>
<li><span lang="he">נערף צנהא בעד אן יכון מעהא כמסין מתקאל מא תכרג</span></li>
<li><span lang="he">מן אסכנדריה שבר ומא קלת לך הדא גיר תחדיר ומא</span></li>
<li><span lang="he">אנת מא תחתאג מן עלמך ואסעה יא אכי טול רוחך</span></li>
<li><span lang="he">עלי אבו אלסרור לאנה גריב ואכרא אנה יתים וקד צאר</span></li>
<li><span lang="he">מחסובן עליך וכדלך טול //רוחך\\ עלי אלשיך אבו אלמעאני מא</span></li>
<li><span lang="he">תחתאג וציה ובחיאתך יא אכי לא תאכד עלי פי גמיע</span></li>
<li><span lang="he">מא קלת לך מן גהת וציתי לך עלי אבן כאלך לאני נערף אנך</span></li>
<li><span lang="he">מא תפרט פיה ולא פי גיר ולאכני מא קלת לך הדא אלקול אלא</span></li>
<li><span lang="he">בחסב אלדלה ולאכן אחתמלני עלי גהלי לאני נכתב בגיר</span></li>
<li><span lang="he">מערפה לאני מא בקי לי עקל ואחדה מן וחשך ואכרא מן</span></li>
<li><span lang="he">מקאסיתי ללשיך אברהם אלמצרי אללה תע ילקיה פעלה</span></li>
</ol>
                    
                        <h3>verso, right margin</h3>
                    
                        <ol>
<li><span lang="he">מא אנת אלא אכבר אלנאס</span></li>
<li><span lang="he">אלנאס בה פאללה תעאלי אללה</span></li>
<li><span lang="he">עוונך עליה וכלצך מנה</span></li>
<li><span lang="he">אן יכלצני מנה אן שא אללה וגיר</span></li>
<li><span lang="he">דלך אן וצל אלשיך //ב . . . .\\ אבן</span></li>
<li><span lang="he">עמאר והו דא כדלך</span></li>
<li><span lang="he">יא אכי אשתהית</span></li>
<li><span lang="he">נערף איש ענדך</span></li>
<li><span lang="he">אנת תעמל ללנאס</span></li>
<li><span lang="he">מא להם מא יגו</span></li>
<li><span lang="he">ידמוך(?) גיר . . . .</span></li>
<li><span lang="he">וצהרה פקאלו לא</span></li>
<li><span lang="he">לקד לקאה אללה</span></li>
<li><span lang="he">פעלה פי כרוגה</span></li>
<li><span lang="he">מן עדן ואמא</span></li>
<li><span lang="he">סמענא אנה</span></li>
<li><span lang="he">מעול עלי אלספר</span></li>
<li><span lang="he">פקאל לה ואלדך</span></li>
<li><span lang="he">יא ברכאת</span></li>
<li><span lang="he">לא תסאפר</span></li>
<li><span lang="he">חתי תאכד לי</span></li>
<li><span lang="he">מעך כתאב</span></li>
<li><span lang="he">למצר . . פקאל .</span></li>
</ol>
                    
                </div>
            
        </section>
    </body>
</html>
