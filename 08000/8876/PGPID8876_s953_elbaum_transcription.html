
<html>
    <head>
        <title>Transcription of Letter: CUL Or.1080 J80</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J80</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00080/canvas/2">
                    
                    
                    
                        <ol>
<li>בר</li>
<li>אעלם ולדי ואעז אלכלק עלי וענדי אטאל אללה בקאך</li>
<li>ואדאם עזך וסעאדתך וסלאמתך ען חאל סלאמה</li>
<li>ועאפייה ושוק אליך שדיד גמע אללה בינני(!) עלי</li>
<li>אסר חאל ואנעם באל אנה ולי אלאגאבה</li>
<li>ברחמתה אן שא אללה ואלדי תריד עלמה יאולדי</li>
<li>אני קד רסלת לך עלי יד אלשיך /א/בי אלעלא ורק כ</li>
<li>דרהם מנהא לך פי מענא אלגאלייה יא דרהם</li>
<li>ולפאצל ללבית ולא תסאל יאולדי מא אנא פיה</li>
<li>מן אלתעב אלעציים אלגאייה ואלכוף אלכביר אללה</li>
<li>אלדי אבלא יעאפי ואמא אנת פטייב נפסך</li>
<li>. מ . . אוגבה אללה [. . . . .] פאדא רצית חכמה</li>
<li>אגאתך ופרג ענך קריב לאן כדא קיל קרוב ייי לכל</li>
<li>קראוו(!) ואת דכי רוח יושיע רבות רעות צדיק</li>
<li>ומכולם יצילאנו(!) ייי ומא תחתאג וצייה פי</li>
<li>חסן אלעשרה מע ואלדתך ומן ענדך ואכותך</li>
<li>פאנת תשרף אנה פי צאיקתהם צגארין מהמומין</li>
<li>אללה יפרג כרבהם וכרבני(!) בחסן עאקבה</li>
<li>קראת עליך אלסלאם ועלי ואלדתך אתם אלסלאם</li>
<li>ועלי מן ענדך וכאלהם אתם אלסלאם ועמאתך</li>
<li>ועמומתך אתם אלסלאם ועלי מן סאל [ענא א]פצל</li>
<li>סלאם ושלמכם ושלום כל הנלוים אליכם יגדל</li>
<li>לעד נצח סלה ישע יק[רב]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00080/canvas/1">
                    
                    
                    
                        <h3>Recto, address:</h3>
                    
                        <ol>
<li>יצל אלי מצר חמאהא אללה</li>
<li>דכאן אלשיך מסלם יתפצל יוצלה</li>
<li>לולדי בקא מן ואלדה</li>
<li>לא עדמה</li>
</ol>
                    
                </div>
            
        </section>
    </body>
</html>
