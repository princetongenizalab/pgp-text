
<html>
    <head>
        <title>Transcription of Letter: UPenn E 16522</title>
    </head>
    <body style="max-width: 860px; margin: auto">
        <h1>Transcription of Letter: UPenn E 16522</h1>

        <p>S. D. Goitein, handwritten texts.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/8965/iiif/textblock/29790/canvas/1/">
                    
                    
                    
                        <h3>Recto</h3>
                    
                        <ol>
<li>ויחיה חמודו השרים הנכבדים הבחורים המחירים</li>
<li>יזכה לראות שמחתם וחופתם אמן לרצון וכן יהי</li>
<li>רצון&nbsp; &nbsp; &nbsp;וינהי אנני למא אנפצלת מן בין ידין אלחצרה</li>
<li>מעזם אלי אלמציי אלי גזירה קברץ ואן אלמרכב גלב עליה</li>
<li>אלריח ודכל בה אלי תרצוץ פחצל לי אלכוף אלשדיד</li>
<li>לאלא ימסכני אלמלך ויעיקני פטלעו אלצביאן אלדי מעי</li>
<li>אלי ענד פהד בן כרים פערפוה בוצולי ואנה גא אלי ענדי</li>
<li>אלי אלמרכב וקאל לי אטלע פמא תכאף פאן אלמלך קד</li>
<li>אעטאך אלאמאן ולקית מעה כתאב אמאן מן אלמלך</li>
<li>ברגועי אלי מוצעי ולקית צמאני מא קדם אחד עליה</li>
<li>ופרח בי אלדיואן כתיר וטנו אנני אקים וכירוני מן סאיר</li>
<li>אלאבואב אלמצמונה פקלת להם אלי מסתהל אלשהר</li>
<li>ואערצת עלי אלנצארי אלדי פי אלבלד גמלה מאל</li>
<li>ופהדאן איצא מן נסבתהם פכאן אלמרץ אלדי תערפה</li>
<li>באקי פלם אסתטיע אלאקאמ[ה . .]ל[</li>
<li>אתדאוא [</li>
<li>ואכד [</li>
</ol>
                    
                        <h3>Recto - right margin</h3>
                    
                        <ol>
<li>פלקית עמי חאצר</li>
<li>פי אסכנדריה ואנה</li>
<li>ודאני אלי ענד אלטביב</li>
<li>ואסקאני אלדוא ג דפעאת</li>
<li>ואצבה עליה אלעאפיה</li>
<li>ואנאר אללה בנעמה כבירה</li>
<li>ועלי אלגמלה פאנני מן</li>
<li>בעץ צנאיע אלשיך אלאגל</li>
<li>אלחכים אבו אלכרם בן אל</li>
<li>ואסטי בן עמך פאללה תע</li>
<li>יכתר מנכמא גמיעא</li>
<li>]רה כתאב חצבה</li>
<li>]אלי אלבית</li>
<li>]ולה</li>
</ol>
                    
                </div>
            
                <div data-canvas="https://geniza.princeton.edu/documents/8965/iiif/textblock/29790/canvas/2/">
                    
                    
                    
                        <h3>Verso</h3>
                    
                        <ol>
<li>ואל[</li>
<li>ואלש[י]ך [</li>
<li>ואלשיך אבי אלמנצו[ר</li>
<li>מלמד ועבד אלכאפי אלחכים ו . . [</li>
<li>חכים עבד אלרחמאן יזכרם אלהינו לטובה</li>
<li>ולברכה לחיים ולחסד לשלום לרצון וכן יהי רצון</li>
<li>וחאמל הדה אלכדמה אלשיך אלאגל ר יצחק</li>
<li>ולד ר אברהם מן אגלה סקליה ואן גמאעה אן</li>
<li>כבירה מן אהל אלאסכנדריה יעלמו אנה מן</li>
<li>אכאבר אלנאס אלגיאד ומן ארבאב אלביותאת</li>
<li>וענד וצולה אלי אסכנדריה פאתפק אן כאן תם</li>
<li>חאצר גמאעה אן כבירה מן אהל אפרנסה</li>
<li>ואן אלגמאעה גבו להום מבלג אלכביר וכאנו</li>
<li>יקומו בהם פי מונהם וכלפהם טול אקאמתהם</li>
<li>פלם יכן סביל אלי אלנצר פי חק הדא אלרגל ולא</li>
<li>גירה פאלאיתאר מן תפצלכם באן תפעלו מעה</li>
</ol>
                    
                        <h3>Verso - right margin</h3>
                    
                        <ol>
<li>חסב עואידכם אל[כרימה</li>
<li>ונכותכם ולא ימצי מן ענ[דכם</li>
<li>אלא והו שאכר כמא גמיע אל</li>
<li>נאס אלדי יעברון מן ענדכם</li>
<li>בעד אכצאצהם אלגמיע</li>
<li>באפצל אלסלאם ואלתחיה ואל</li>
<li>אכראם ושלום ומא תחתאגו</li>
<li>וציה פי חקה ובדל אל</li>
<li>מגהוד פי מא יפעל מעה</li>
<li>מן אלכיר ואלחסד פהו קטיע</li>
<li>גדא ומהמא פעל</li>
<li>מ]עה פאנה מחקוק</li>
<li>ושלום</li>
</ol>
                    
                </div>
            
        </section>
    </body>
</html>
