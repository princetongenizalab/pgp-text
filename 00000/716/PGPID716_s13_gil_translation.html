
<html>
    <head>
        <title>Hebrew Translation of Letter: ENA 2805.4</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.4</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/d8ac188c-5967-4374-bbd4-df16fa0312ef/manifest/canvas/8e3a94c9-f80b-4995-ba72-1abb2a1c127a">
                    
                    
                    
                        <h3>recto</h3>
                    
                        <ol>
<li>אני כותב לך, אדוני, ייתן לך אלוהים אריכות ימים ויחמיר את שלומך ואת אושרך ואת הגנתו לך ויסלק ממך כל רע ברחמיו,</li>
<li>ב.... בתמוז. שלומי טוב ואני בריא, תודה לאל על זאת. שלחתי לך לפני כן מכתב בידי (נושא המכתבים) הזה</li>
<li>.... אבל הוא לא יצא אלא עכשיו, על כן אני מצרף לך פתק זה. אודיעך שהגיע בן סגמאר והגיע עמו </li>
<li>...., אבל לא הביא עמו מכתב; והגיע עקבאן ביום ו' גם כן, אבל לא היה עמו מכתב בשבילך; והגיע עמו</li>
<li>.... אמר שהיא שלך; היום החבילה הזאת שלו (נמכרה) במחיר כ"ג, משקלה ע"ג רטלים עילאני ואוקיה</li>
<li>.... (במחיר) כ"ד והיו אנשים שאמרו : מכירה טובה. אבל האריגים של עקבאן טובים מהם, כי באלה אחי יש ערבוב של (סחורה) פחותה, על כן המתנתי עד אשר</li>
<li>מכרתי אותה במחיר כ"ה, והיה משקלה בעילאני, נקי, ע"ח רטל וחצי, (התמורה) י"ט דינר וחצי, פחות חצי דינר תשר, בניכוי</li>
<li>העמלה והתשר והיטל הסלטאן; אבל עד עכשיו לא קיבלתי (את התמורה) בשבילך הודיע לי עקבאן שאתה החזרת אותה</li>
<li>לעצמך מ'דאר אלאבזאר', צ"ו דינר וכי אתה חייב מהצעיר י"ז דינר פסולים. אשר למשאוי של השותפות שלכם</li>
<li>עם בן שהדא, הוא לא הגיע עד עכשיו מבוציר. כאשר יגיע אשתדל למוכרו, ברצון האל. אבקש ממך, אחי, כי תלך אל 'דאר אל </li>
<li>אבזאר' ותקנה שתי קניות, או ג', ביני ובינך, כמו הניל שקנה עקבאן, וכמו שלך, קט"ו,</li>
<li>והוא בירידה, ואינו עתיד לעלות; ושלח אותם במהירות. הדבש, אחי, נמכר היום בז' דינרים; אשר לחיטים, אף לא העזתי</li>
<li>לקנותן; הדינרים המוקפאים שכתבו לך עליהם עיאש ואחרים .... לקנות אותם, וכל הזמן מגרשים אותם. ובא</li>
<li>ביום ה' אדם ועמן כ"ח דינר וביקש למוכרם לו .... פעמיים ....</li>
<li>.... הכוהן, הוא עוזר לי בקניות .... </li>
</ol>
                    
                        <h3>recto, top margin</h3>
                    
                        <p>.... אל תשאיר את עבודת היום למחר, והבריות מטרידים אותך יותר מדי, בלי שתהיה למעשיך תכלית. אחי, אצלי ל' וכמה דינר, ואני אמצא בשבילם נ' .... </p>
                    
                </div>
            
                <div data-canvas="https://figgy.princeton.edu/concern/scanned_resources/d8ac188c-5967-4374-bbd4-df16fa0312ef/manifest/canvas/a68501a9-3a13-4fee-99cf-6c2feffcb5d0">
                    
                    
                    
                        <h3>verso</h3>
                    
                        <ol>
<li>ככל שאפשר, ואשלחם אליך עם מה שאפשר יהיה לקנות, בעזרת אלוהים, בכיס שלך. וביותר אני מזרז אותך – מן הקניות הרצויות לי –</li>
<li>שתקנה פנינים, שתהיינה בשותפות בינינו, כי אני רוצה להקצות בהן חלק לדאוד גיסי. נודע לי שיוסף בן שמחה</li>
<li>ישב (בעת המכירה) ב'דאר אלג'והר', וכי הפנינים היו מבוקשות; מסור לו דרישת שלום ממני, ובקש ממנו שיביא לידי סיום (את מכירת) מה שהשארתי אצלך וכי</li>
<li>יסלק לך מה שהסכמתי עמו. כתבתי לך מפלרמו מכתבים אחרים, אך לא ראיתי תשובה עליהם; אבקש ממך כי תזדרז לכתוב מכתב</li>
<li>בטובך, ואל תפסיק לכתוב לי, ואלוהים יושיע. ותקנה את הניל, אם הוא בינוני וטוב. אקווה שהשתחררת (מהחוב ?) לבן</li>
<li>.... וקיבלת את התמורה בעד השעווה והוצאת לפועל כל מה שביקשתי ממך. אשר לחדשות מן האוניות: בכל יום מגיעים אנשים (אומרים) ש</li>
<li>.... אומרים שעברו דרכה, וכי לפי חשבונם עברו (לים הפתוח). אקווה שאמת הדבר; אלוהים יראה לנו ולך טובות.</li>
<li>הריני שולח לך את מיטב דרישות השלום ; הכוהן שולח לך את מיטב דרישות השלום ; הוא כתב לך מכתבים אחרים, אבל לא ראה ממך תשובה. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו; מברהון בן מוסא נ"ע .... </p>
                    
                </div>
            
        </section>
    </body>
</html>
