
<html>
    <head>
        <title>Transcription of Letter: ENA 2805.4</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.4</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/d8ac188c-5967-4374-bbd4-df16fa0312ef/manifest/canvas/8e3a94c9-f80b-4995-ba72-1abb2a1c127a">
                    
                    
                    
                        <ol>
<li>[כתאבי יא סידי ומ]ולאי אטאל אללה בקאך וסלאמתך וסעאדתך וציאנתך וצרף אלאסוא ענך ברחמתה</li>
<li>[ בק]ין מן תמוז ואלחאל סלאמה ועאפיה ללה אלחמד עלי דלך תקדם כתאבי אליך מע הדא וצל בן סגמאר ווצל צחבתה</li>
</ol>
<ol>
<li>[ ] קינ' ולם יכון מעה כתאב ווצל עקבאן יום אלגמעה איצא ולם יכון לך מעה כתאב ווצל מעה</li>
<li>[קטעה (?)] דכר אנהא לך וקד באע יומי הדא אלקטעה אלדי לה סעד כג' גא וזנהא עו' רטל גילאני וי........</li>
<li>[ובאע (?) ל]ך כד וקאלו קום ביע גייד ואן מתאע עקבאן כיר מנהא לאן פיהא יאכי אכתלאף ראי פמסכתה [אלי]</li>
<li>אן בעתהא סער כה' גא וזנהא גילאני צאפי עח' רטל תמן יט' דינ' ונצף ינקץ ..... דינ' חבה יכרג מן דלך</li>
<li>אלעמאלה ואלגעל וואגב אלסלטאן ואלי אלאן לם נקבצו אלתמן וקד ערפני עקבאן אנך רדתהא עלי</li>
<li>נפסך מן דאר אלאבזאר טו' דינ' ואנהא עליך מן אלצעיד יז' דינ' וכסר ואמא אלעדל אלדי באלטארס מן רשיד</li>
<li>מע בן שהדא אלי אלאן לם יצל ואדא וצל אגתהדת פי ביעה קיימא (?) ואחב יאכי תחצר דאר אל</li>
<li>אבזאר תשתרי קטעתין ג ביני ובינך מתל אלניל אלדי אשתרא עקבאן ודכל מתאעך מן טו'</li>
<li>נאזל לא יכון ....... ותנפדהא מסרע ואלעסל יאכי אביע אליום ז דינ' אלקנטאר ולם אגסד עלי</li>
<li>שראה ואלדנאנ' אלמוקופה מא יתרך עיאש וגירה אחד ישתריהא יטארדוהם כל סאעה ולקד גא</li>
<li>יום אלה אנסאן מעה כח' דינ' עלי אנה יביעהא מני גאה עיאש מרתין והו מעי ואפסדה פלא הו</li>
<li>אח[תאג אליהם ולכן ומא] כלאה יביעהא מני וקד ........אלכהן אנה יעאונני פי אלשרא בהא ואנא</li>
</ol>
                    
                        <h3>on the margin</h3>
                    
                        <ol>
<li>\ ולך כח \ אליה ותאכד \ עליה והו / /</li>
<li>לוצול / / / / / /</li>
<li>/ / / /</li>
</ol>
                    
                        <h3>at the head of the page</h3>
                    
                        <ol>
<li>\ \ \ \ ולא /</li>
<li>שי פאחב \ מנך לא \ תתרך שגל \ אליום לגדא \ וכתרת \ אשגאל אל /</li>
<li>נאס עליך \ פי גיר פאיד \ תוגב פעלך \ הדא ושרי \ יאכי ניף ל /</li>
<li>דינ ואנא \ נתמהא נ /</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/d8ac188c-5967-4374-bbd4-df16fa0312ef/manifest/canvas/a68501a9-3a13-4fee-99cf-6c2feffcb5d0">
                    
                    
                    
                        <h3>verso</h3>
                    
                        <ol>
<li>[אן] אמכן ואוגההא אליך מע מא יסאהל אללה מן אלשרא בצרתך ואעצם תאכידי עליך פי מא</li>
<li>תשתריה מן אללולו יכון ביננא לאן נריד נגעל פיה סהם לדאוד צהרי ובלגני אן יוסף בן סמחה</li>
<li>קעד פי דאר אלגוהר ואן אללולו ....מטלוב פ ....... ותסלה פי אנגאז אלדי כלית ענדך ואן</li>
<li>יופיך מא קד ואקפתה עליה וכתבת אליך פי אלמכונה (?) עדה כתב לם נרא להא גואב פנחב תסרע בהא</li>
<li>מתפצל ולא תקטע כתבך מני ולן יכרג ותשתרי אלניל מא כאן וצט צאלח וארגו אנך א......... מן בן</li>
<li>רגא וקבצת מן אלשמע ואנגזת גמיע מא סאלתך פיה ואכבאר אלמראכב כל יום יצלו אלנאס מן [אלשרק] ומן אל</li>
<li>גרב ידכרו אן גאזת בהם ואן חסאבהם אנהא עדאת ארגו ארגו יכון דלך צחיח ויטלענא אללה ואיאך עלי כיר</li>
<li>קראת עליך אלסלם ואלכהן יכצך אפצל אלסלם וקד כתב אליך עדה כתב ולם ירא לך גואב</li>
</ol>
                    
                        <h3>inscription</h3>
                    
                        <ol>
<li>לסידי ומולאי אבי יחיי נהראי בן נסים נע' מן ברהון בן מוסי נע'</li>
<li>אטאל אללה בקאה ואדאם סלאמתה וסעאדתה</li>
</ol>
                    
                </div>
            
        </section>
    </body>
</html>
