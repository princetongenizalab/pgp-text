recto

אני כותב לך, אדוני, ייתן לך אלוהים אריכות ימים ויחמיר את שלומך ואת אושרך ואת הגנתו לך ויסלק ממך כל רע ברחמיו,
ב.... בתמוז. שלומי טוב ואני בריא, תודה לאל על זאת. שלחתי לך לפני כן מכתב בידי (נושא המכתבים) הזה
.... אבל הוא לא יצא אלא עכשיו, על כן אני מצרף לך פתק זה. אודיעך שהגיע בן סגמאר והגיע עמו 
...., אבל לא הביא עמו מכתב; והגיע עקבאן ביום ו' גם כן, אבל לא היה עמו מכתב בשבילך; והגיע עמו
.... אמר שהיא שלך; היום החבילה הזאת שלו (נמכרה) במחיר כ"ג, משקלה ע"ג רטלים עילאני ואוקיה
.... (במחיר) כ"ד והיו אנשים שאמרו : מכירה טובה. אבל האריגים של עקבאן טובים מהם, כי באלה אחי יש ערבוב של (סחורה) פחותה, על כן המתנתי עד אשר
מכרתי אותה במחיר כ"ה, והיה משקלה בעילאני, נקי, ע"ח רטל וחצי, (התמורה) י"ט דינר וחצי, פחות חצי דינר תשר, בניכוי
העמלה והתשר והיטל הסלטאן; אבל עד עכשיו לא קיבלתי (את התמורה) בשבילך הודיע לי עקבאן שאתה החזרת אותה
לעצמך מ'דאר אלאבזאר', צ"ו דינר וכי אתה חייב מהצעיר י"ז דינר פסולים. אשר למשאוי של השותפות שלכם
עם בן שהדא, הוא לא הגיע עד עכשיו מבוציר. כאשר יגיע אשתדל למוכרו, ברצון האל. אבקש ממך, אחי, כי תלך אל 'דאר אל 
אבזאר' ותקנה שתי קניות, או ג', ביני ובינך, כמו הניל שקנה עקבאן, וכמו שלך, קט"ו,
והוא בירידה, ואינו עתיד לעלות; ושלח אותם במהירות. הדבש, אחי, נמכר היום בז' דינרים; אשר לחיטים, אף לא העזתי
לקנותן; הדינרים המוקפאים שכתבו לך עליהם עיאש ואחרים .... לקנות אותם, וכל הזמן מגרשים אותם. ובא
ביום ה' אדם ועמן כ"ח דינר וביקש למוכרם לו .... פעמיים ....
.... הכוהן, הוא עוזר לי בקניות .... 

recto, top margin
.... אל תשאיר את עבודת היום למחר, והבריות מטרידים אותך יותר מדי, בלי שתהיה למעשיך תכלית. אחי, אצלי ל' וכמה דינר, ואני אמצא בשבילם נ' .... 
verso

ככל שאפשר, ואשלחם אליך עם מה שאפשר יהיה לקנות, בעזרת אלוהים, בכיס שלך. וביותר אני מזרז אותך – מן הקניות הרצויות לי –
שתקנה פנינים, שתהיינה בשותפות בינינו, כי אני רוצה להקצות בהן חלק לדאוד גיסי. נודע לי שיוסף בן שמחה
ישב (בעת המכירה) ב'דאר אלג'והר', וכי הפנינים היו מבוקשות; מסור לו דרישת שלום ממני, ובקש ממנו שיביא לידי סיום (את מכירת) מה שהשארתי אצלך וכי
יסלק לך מה שהסכמתי עמו. כתבתי לך מפלרמו מכתבים אחרים, אך לא ראיתי תשובה עליהם; אבקש ממך כי תזדרז לכתוב מכתב
בטובך, ואל תפסיק לכתוב לי, ואלוהים יושיע. ותקנה את הניל, אם הוא בינוני וטוב. אקווה שהשתחררת (מהחוב ?) לבן
.... וקיבלת את התמורה בעד השעווה והוצאת לפועל כל מה שביקשתי ממך. אשר לחדשות מן האוניות: בכל יום מגיעים אנשים (אומרים) ש
.... אומרים שעברו דרכה, וכי לפי חשבונם עברו (לים הפתוח). אקווה שאמת הדבר; אלוהים יראה לנו ולך טובות.
הריני שולח לך את מיטב דרישות השלום ; הכוהן שולח לך את מיטב דרישות השלום ; הוא כתב לך מכתבים אחרים, אבל לא ראה ממך תשובה. 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו; מברהון בן מוסא נ"ע .... 