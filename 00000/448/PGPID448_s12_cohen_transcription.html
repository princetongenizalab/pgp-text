
<html>
    <head>
        <title>Transcription of Letter: Moss. IV,14.2 + AIU VII.E.119</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,14.2 + AIU VII.E.119</h1>

        <p>Mark Cohen, [digital geniza document edition] (n.p., 1983).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IV-00014-00002/canvas/1">
                    
                    
                    
                        <h3>Recto:</h3>
                    
                        <ol>
<li>ממלוכה מפצל</li>
<li>יצל הדא אלכתאב אלי אלמולא אלאגל אלמנעם אלמתפצל עלי פי כל וקת</li>
<li>חאצר וגאיב אלשיך אבו אלמגד אטאל אללה בקאה ואדאם עזה</li>
<li>ונעמא|ה ומן חסן אלתופיק לא אכלא|ה גמע אללה ביננא במנה וגודה</li>
<li>וכפי לטפה אנשאאללה וכאן אלמולא סאל ען ממאליכה ומא הם עליה</li>
<li>מן אלסלאמה ואלעאפיה פאן ממאליכה כלהם מן צגירהם וכבירהם עלי</li>
<li>אחסן קציה פי עאפיה בעד מא כנא פיה מן אלאמץ ואלשדאיד מא לא</li>
<li>יקדר אנס[א]ן [יע]ב[ר] ענה ומן אללה תעאלא באלעאפיה לא עדמנא פעלה</li>
<li>ואמא מא סאלתם מן אמר אלפתאוי פאן למא וצלת אלפתוי אלאולא</li>
<li>למא אן דפעתהא אלי סיידנא אלרייס כאן אשתגל באלמרצא</li>
<li>ב]/א/לקאהרה ומצר וצאר מלאזם אלמרסתאן ליל ונהאר לא יתפרג</li>
<li>לא ליל ולא נהאר אכתר מן לילתין פי אלגמעה ואלילתין אלדי יתפרג פיהם</li>
<li>לא יזאל אלי נצף אליל באלשמעה יזור אלמרצא יהוד ומסלמין ופי וקת</li>
<li>אן אגתמע בה אטאלבה בהא פיעתדר ויקול נעם חתי אתפרג</li>
<li>פטלבתהא מנה מדה אכרה פקאל צאעת מא אערפ אין הי</li>
<li>ואנאפתש לי עליה אלי וקת אן וצלת אלפתוה אלאכרה פדפעתהא</li>
<li>לה וסאלתה אן יפתש עליהא ו[י]כתב לי גואב אלתנתין פוגדהא</li>
<li>וכתב גואב אלתנתין וכתבת ללמולא //כתאב// וטויתהם פיה כמא</li>
<li>[שיתם (?)] וארסלתה אל[יכם . . . . . . . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00014-00002/canvas/2">
                    
                    
                    
                        <h3>Verso:</h3>
                    
                        <ol>
<li>ואבו אלפכר יקרוכם אלסלאם ואבו אלרצא ויוסף והבה וואלדתהם</li>
<li>יקרוכם אלסלאם קראת עליך אלסלאם וכל מן תחוטה עניאתך</li>
<li>אלסלם וכתב יום אלכמיס אול יום מן תמוז פאללה תעאלי יקרב</li>
<li>גמע שמלנא בכם פי כיר ופי עאפיה ושלום</li>
</ol>
                    
                </div>
            
                <div data-canvas="https://geniza.princeton.edu/documents/448/iiif/canvas/1/">
                    
                    
                    
                        <h3>Verso, address:</h3>
                    
                        <ol>
<li>יצל הדא אלכתאב אלי קוץ חרסהא אללה תעאלי יסלם</li>
<li>ללמולא אלאגל אלשיך אבו אלמגד אלמלמד</li>
</ol>
                    
                </div>
            
        </section>
    </body>
</html>
