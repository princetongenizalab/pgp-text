
<html>
    <head>
        <title>Transcription of Letter: T-S 13J17.6</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00006/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולי אלשיך</li>
<li>ואדאם עזה מן דמשק סלך שואל</li>
<li>ען סלאמה פי נפס ושגל פי אלקלב מן</li>
<li>אנקטאע כתב מולי וכתב אלאהל ולא</li>
<li>חילה ואלאכבאר ענדנא ענכם אכבאר</li>
<li>וחשה וחשה מן עטם אלובא</li>
<li>אללה יגעלה ואולאדה פי חאל אל</li>
<li>סלאמה וכאן סאלני סידי אלשיך אבו</li>
<li>מנצור אן אקבץ מנה כה דינאר</li>
<li>וקיראטין קבצתה (!) וכתבת לה בהא</li>
<li>ספתגה עלי מולי ואלא יומי הדא</li>
<li>מא ענדי כבר מן וצול אלורד מרבה</li>
<li>ופי קלבי מא אללה עאלם בה</li>
<li>וינצאף לשגל קלבי אנקטאע</li>
<li>כתב מולי ולא חילה אסלך אל</li>
<li>מואצלה בכתבך לאנני משגול</li>
<li>אלקלב תערפני חאל אלאהל וכיף</li>
<li>הם ולא תכפי עני מן אמורהם</li>
<li>שי פעלת מתפצל מנעם</li>
</ol>
                    
                        <h3>Right Margin</h3>
                    
                        <ol>
<li>ושלמך</li>
<li>ירבה</li>
<li>וטי כתאבי</li>
<li>כתאב</li>
<li>לסידי</li>
<li>אלשיך</li>
<li>אבי</li>
<li>יצחק</li>
<li>אברהים</li>
<li>בן דאוד</li>
<li>בן סגמאר</li>
<li>אסלה</li>
<li>דפעה</li>
<li>אליה</li>
<li>סאעת</li>
<li>וצולה</li>
</ol>
                    
                        <h3>Top Margin</h3>
                    
                        <ol>
<li>לאן לה פיה מהם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00006/canvas/2">
                    
                    
                    
                        <h3>Verso
#</h3>
                    
                        <ol>
<li>لموﻻي الشيخ ابي العلي يوسف بن داود بن شعيا شاكر تفضله ﻻ عدمه الفسطاط</li>
<li>اطال الله بقا٥ وادام عز٥ ان شاء الله جل وعز امانة مودا٥</li>
<li>نجا بن الحسين طاهر بن نجا الحسن بن ابرهيم وولد٥ (?)...خالد (?)...</li>
</ol>
                    
                </div>
            
        </section>
    </body>
</html>
