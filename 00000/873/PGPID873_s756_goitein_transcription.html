
<html>
    <head>
        <title>Transcription of Letter: Moss. V,363.5</title>
    </head>
    <body style="max-width: 860px; margin: auto">
        <h1>Transcription of Letter: Moss. V,363.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-V-00363-00005/canvas/1">
                    
                    
                    
                        <ol>
<li>אפרדת יאסידי וכבירי הדה אלרקעה בחא[ג]ה מפרדה לת[כון]</li>
<li>ענאיתך פיהא אוכד והי אני אערפך מא עאמלת בה ישעיה</li>
<li>אלפאסי ואני כלצת רוחה מן אידי אלגוים ואכרגתה בלטאיף</li>
<li>וצמאן תצמנתה ענה ואכדוני אלגוים פי דלך אלוקת אלחאד</li>
<li>ואלזמוני ימין פלם יתמכן לי אן אחלף ולא אמכנני אלדפ[ע ע]ן נפסי</li>
<li>פוזנת אלניף וסתין דינר בעלם אצחאבנא וכתבת אליה מד ג סנין</li>
<li>אן יסלם אלדנניר לראס מתיבה אלקדס עלי ידיך וערפתה בדלך פלם</li>
<li>יפעל ולא אחתשם אן ינכר מא עאמלתה בה חתא אדעא אנה</li>
<li>לה ענדי מאל פאכדת מעשה בית דין במא וזנתה פי דלך אלוקת</li>
<li>מן אלורק ואנפדתה מע כתאבי הדא וכתבת כתאבא אלי סידי אל[יה]</li>
<li>ראס מתיבה אלקדס גואב לכתאבה אלואצל עלי ידיך אידך אללה</li>
<li>ואעלמתה בצחה אלאמר וכתאב אכי וסידי אלשיך אבו יעקב</li>
<li>לראס אלמתיבה איצא אד עלי ידיה דפעת וכתאבין לצדיקנא אבי אברהים</li>
<li>אבן אלסהל ואנפדת אלגמיע אלי חצרתך אלגלילה לא עדמתך לתענא</li>
<li>בהא אלענאיה אלאכירה ותנפדהא אלי מתיבה אלקדס לתצל אליהם</li>
<li>מע מן תתק בה ותסרני בדלך ויאתיני כתאבך סריעא אן שא אללה</li>
<li>בוצולהא אליך ותנפדהא לתטיב נפסי בדלך פעל [ ]</li>
<li>מתפצלא מתטולא מתאבא מאגורא ושלומך יגדל נצח [סלה]</li>
</ol>
                    
                </div>
            
        </section>
    </body>
</html>
