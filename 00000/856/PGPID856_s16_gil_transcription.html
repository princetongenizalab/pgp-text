
<html>
    <head>
        <title>Transcription of Letter: JRL SERIES L 213</title>
    </head>
    <body style="max-width: 860px; margin: auto">
        <h1>Transcription of Letter: JRL SERIES L 213</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://luna.manchester.ac.uk/luna/servlet/iiif/m/ManchesterDev~95~2~1725~100234/canvas/c1">
                    
                    
                    
                        <ol>
<li>כתאבי יא ואלדי אטאל אללה בקאך ואדאם עזך ותאיידך וכבת</li>
<li>אעדאך מן צור ואלחאל סלאמה ועאפיה ואלחמד ללה רב אלע[אלמין]</li>
<li>ען שוק אליך שדיד גמע אללה ביננא ברחמתה אן ש[א אללה]</li>
<li>וממא אעלמך בה אנני יום כתבת הדה [אלאסטר מעוול עלי]</li>
<li>אלספר אלי עכא אחצל מנהא שי ואעוד אן שא [אללה אלי צור]</li>
<li>אדכל פיהא עלי אלדי אמלכת עליהם (!) ואקים ב[הא איאם וקד]</li>
<li>כ[נת] כתבת כתאב צחבה ולד אלשיך אבו נצר יה[ודה]</li>
<li>אלדמשקי אערפך פיה מא קד אסתקר לי פי גביל [ודלך]</li>
<li>אנהם אגר[ו] לי מא יקום בי ובביתי ובגמיע מ[א אחתאג אליה]</li>
<li>ויעז עליי [א]ן נפתרק בלא אן ליס בד לי פי אל[אגתמאע]</li>
<li>ואן אטלע ונגתמע פלא תדעני מן אלדעא א[לצאלח]</li>
<li>ואלל[ה א]לעאלם מא אשתהית אלפרקה אללה בינ[נא הו]</li>
<li>אלדי קטע רזקי ואפרק ביננא ומא תסוי ענדי ע[ישה</li>
<li>אלצבי בטאל בלא מעישה בלא אנס קד אנסני קד טלב[ת]</li>
<li>אלטלוע אליכם ולם אמכנה אלי דלך לילא ישגל קלבכם</li>
<li>ומא אתצלת אלא אליתימה מא להא חבה לאגל אנה[א תגי]</li>
<li>מעי אלי מצר פסאלתך באללה לא תקטעני מן אלד[עא לאני]</li>
<li>אקאסי רכוב בחר פי כל וקת ולא תקטעני מן כ[תבך]</li>
<li>פי כל וקת אלי צור אלי חצרה מולאי אלרייס פאנה יצלני אלי ג[ביל]</li>
<li>כצצתך באתם אלסלאם וואלדתי אלסלאם ומולאי אלשיך</li>
<li>אבו עלי ומן תחוטה ענאיתה אלסלאם ועמראן יכצכם</li>
<li>באלסלאם ותכץ לי אלשיך אבו יעקוב אלסלאם [ואלחזן]</li>
<li>אלממחה בן שכניא וולדה אלסלאם ומולאי [</li>
<li>וולדה אלסלאם וגמיע אצדקאנא אלסלאם [ולא תקטעני]</li>
<li>מן כתאבך ואלסלאם</li>
<li>וכתב אליום אול מן שהר רמצאן תפג</li>
</ol>
                    
                </div>
            
                <div data-canvas="https://luna.manchester.ac.uk/luna/servlet/iiif/m/ManchesterDev~95~2~1729~100248/canvas/c1">
                    
                    
                    
                        <h3>(verso)</h3>
                    
                        <ol>
<li>לואלדי ואלעזיז עליי מולאי אלשיך אבו ולדה</li>
<li>[נצ]ר סלאמה בן סעיד אלמערוף געל פדאה</li>
<li>בן נפיע</li>
<li>[אטאל אללה בקאה] ואדאם עזה</li>
</ol>
                    
                </div>
            
        </section>
    </body>
</html>
