
<html>
    <head>
        <title>Transcription of Letter: NLI 577.3/2</title>
    </head>
    <body style="max-width: 860px; margin: auto">
        <h1>Transcription of Letter: NLI 577.3/2</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/848/iiif/canvas/1/">
                    
                    
                    
                        <ol>
<li>כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא</li>
<li>ענך ברחמתה מן מצר ליג כלון מן מרחשון ואלחאל סלאמה ונעמה ושוק שדיד אליך</li>
<li>קרב אללה אלאגתמאע במנה וגודה תקדם כתאבי אליך אלי אלרמלה ואלי תניס משרוח בגמיע</li>
<li>מא תחתאג אליה וצל כתאבך מן אלרמלה תקול אן רגע מרכב אלקאצי אלי צור ואנך</li>
<li>מאר אלי צור אללה תע יכיר לך וימן מעך ותקול תכאתבני אלי אלרמלה ותם תגד</li>
<li>כתבי משרוחה ואלדי תחב עלמה מן אסעאר אלבלד אלפלפל בפ אלתקה אלניל קד</li>
<li>זאד סערה פי הדה אלסבועין טלבוה אלשאמין ואלמגארבה וענדי אנה יזיד לאן אלמגארבה</li>
<li>ישתרוה לאגל קלה אלכתאן וגלאה ולאגל אנה מביוע פי אלמגרב אלסכר ו דנא ונץ</li>
<li>אלזרניך ואסקאט אלשאם ואסקאט אלשרק פי אלמגרב כלהא מביועה אללאך מן ס</li>
<li>אלי ע ואלדי גאת כתב אלמגרב יטלבו אלפצה ואללולו ופי הדא אלאסבוע אבתדי</li>
<li>אתקב לך אללולו אלדי לך אן שא אללה אלטברי אלמראתב אלהארוני סאלת ענהא קאל לי</li>
<li>תסוא מן דינרין וחולה אלתיאב אלהארוני קאל לי תסוי י אלי אלגראדי תסוי זו&gt; אלי</li>
<li>אלכתאן קד זאד פי בוציר והונא יסוי פי בוציר מן ה אלי ד ואלגריב בג וחולה</li>
<li>ואלי אלאן מא וצל לי כתאב מן פרח באנה אשתרי לך שי וקד כתבת אליה ואעלמתה</li>
<li>אן וצל כתאבך ואנת תאכד עליה פי אלשרא אסל אללה חסן אלעאקבה פאן כאן</li>
</ol>
                    
                        <h3>Right Margin</h3>
                    
                        <ol>
<li>לך פי אל</li>
<li>מרכב כתאן לא</li>
<li>תבדלה פקד עז</li>
<li>הנא לאגל נקץ אלמא</li>
<li>אן רגע מנהא שי אלבלד קד הדי ען</li>
<li>מא כאן כתיר אסל</li>
<li>אללה לא יורינא שדה</li>
<li>וארגו אן כתאבך מני</li>
<li>באלקרב באכבארך</li>
<li>בקיה אלמבצרה ואדן</li>
<li>פארקהא אלמרכב</li>
<li>לאן מא וצל לי כבר</li>
<li>אן רגע מנהא שי</li>
<li>אלי אלאסכנדריה</li>
<li>אסל אללה</li>
</ol>
                    
                        <h3>Top Margin</h3>
                    
                        <ol>
<li>יגעלהא פי</li>
<li>חיז אלסלאמה</li>
<li>ואמא קארב</li>
<li>אבן אלנשארי</li>
<li>פאלכבר ענה</li>
<li>וען אבן אלגנאני</li>
<li>ואבן משקראש</li>
<li>אבהם עדאו</li>
<li>סמענא אללה</li>
<li>סלאמתהם</li>
<li>כתאבך לא</li>
<li>תכליני מנה</li>
<li>בחאלך וסלאמתך</li>
<li>וחאגאתך אבלג</li>
<li>מראדך קראת</li>
<li>עליך אתם אל</li>
<li>סלם ומולאי</li>
<li>אלרב</li>
</ol>
                    
                </div>
            
                <div data-canvas="https://geniza.princeton.edu/documents/848/iiif/canvas/2/">
                    
                    
                    
                        <h3>Verso</h3>
                    
                        <ol>
<li>יכצך באלסלם ומא אקדר אצף לך חאל אלסוסי אלי אין אנתהא אליום בעת מן מתאענא</li>
<li>גריב יצח פיהא ד דנא ורב ואנא יאמולאי מא תכליני ידי נביע בכסארה ואנא נבקיה אן ראית</li>
<li>כלוה נוגה פי עיד אלגוים בעת אלבקיה ואן לם //ואלא// יבקא כיר מן תלאפה בהדא אלאסעאר והדא מן פעל</li>
<li>אלתואני ואנא נחרץ פי גבאיה מא לנא פי אלסוק פלא תשגל קלבך בשי ותערפני בסער אלכתאן</li>
<li>פי צור אלפצה תסוי יז אלזית כד אלצאבון אלשאמי מן ג אלא תלת וחולה אלמגרבי לם יבאע אלי אלאן</li>
<li>מנה שי ואן סמעת לעקבון כבר תכתב אלי בה ור אברהם בן אלתלמיד יכצך באלסלם ויסאלך ביע</li>
<li>אלקרפה באלקסם ואלרזק ותגיב לה אלתק מעך והו פי דאר אלצרף פי כל נעמה אללה יתם עליה</li>
<li>ויכפיה מוונה כל עדו וחאסד והו ידבר פי כרוגה אלי אלשאם אלקארי קד קבץ מן אכוך דינ והו יועדני</li>
<li>באן יקבץ מנה קליל קליל אללה תע יסאהל ויבלגני קצא חקך ור מימון יכצך באלסלם ולה פי אלמרכב</li>
<li>עדל ניל תערקנא כברה וכדלך אכבאר כתאן אלשיך אבו אסחק אן כאן כרגת סאלמה מן אלהרש</li>
</ol>
                    
                        <h3>Upside-Down, Right</h3>
                    
                        <ol>
<li>לסידי ומולאי אבו יעקוב יוסף בן עלי נע כהן פאסי</li>
</ol>
                    
                        <h3>Left</h3>
                    
                        <ol>
<li>מן נהראי בן נסים נע שאכרה</li>
<li>צור אן שא אללה</li>
</ol>
                    
                        <h3>Upside-Down, Right</h3>
                    
                        <ol>
<li>لسيدي وموﻻي ابي يعقوب يوسف بن علي الفاسي</li>
<li>اطال الله بقا٥ وادام سلامته وسعادته</li>
<li>من نهراي بن نسيم شاكر٥ صور ان ساء الله الحسين بن عبد الرحمن</li>
<li>ابرهيم بن نجا وولد٥ (?)</li>
</ol>
                    
                </div>
            
        </section>
    </body>
</html>
