
<html>
    <head>
        <title>Transcription of State document: ENA 4020.65</title>
    </head>
    <body style="max-width: 860px; margin: auto">
        <h1>Transcription of State document: ENA 4020.65</h1>

        <p>S. D. Goitein, <a href="https://doi.org/10.2307/1452802">"Congregation versus Community: An Unknown Chapter in the Communal History of Jewish Palestine,"</a> <em>Jewish Quarterly Review</em> 44, no. 4 (Philadelphia, PA: University of Pennsylvania Press, 1954), 291-304.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/55fa382c-e32b-4c5a-b8b6-258f3b780e2e/manifest/canvas/5e8b6430-5954-477e-a270-51e6d7bfe056">
                    
                    
                    
                        <ol>
<li>ואלדי קצד אלדאעי בכניסתין וריאסתין ן</li>
<li>אלסגל מאסי לאנהו אדא גאז אן תכון ריאסתין גאז אן תכון</li>
<li>תלאתה ואכתר מן /דלך/ וודא דלך אלא מא לא (נ)האיה לה מן&nbsp;אלפתן</li>
<li>ואכד אלאמואל ואלאעראץ והתך אלחרים ובטלת אלחקוק</li>
<li>וצארת אלנעמה אלמצדק בהא כלא נעמה וצאר אקל</li>
<li>אלנאס לא יסתכלץ מנה חק וקאנון אלמדהב לא ריאסה עלי</li>
<li>ריאסה אלקדס לאנהא קבלתהם וקד אמרהם אללה תעאלי</li>
<li>באמתתאל אמר אלראיס אלדי יכון פי אלקדס ואלדכול</li>
<li>תחת אמרה ואן מן כאלפה פקד כאלף אללה ישהד בדלך</li>
<li>תוראתהם וכמא לא בקא ללגסם בראסין כדלך לא</li>
<li>קראר (?) לבלדה בקאציין ואנמא נסיבת הדה אלכנאיס</li>
<li>אלי אלעראקין לאן להם רסם יעידו יום תאני בעד</li>
<li>תעידהם מענא פסאמחוהם בהא ריסא אלקדס</li>
<li>עלי טריק אלתפצל ליצלו פיהא יום עידהם אלדי הו</li>
<li>גד עידנא בעד תעידהם מענא ואמא גיר הדא</li>
<li>ליס ואלדלי(ל) עלי צחה מא דכרוה אלעביד אן באלשאם</li>
<li>(כנאיס ב: deteled) בלאד פיהא כנאיס ללעראקין ללצלאה</li>
<li>פקט וליס להם פיהא חאכם ולא גירה ואנמא גמיע מא</li>
<li>יפעל מעהם עלי טריק אלתפצל מן אלריס אלדי יכון פי אלקדס פי כל וקת&nbsp;לאן</li>
<li>מגיהם ללחג פי אלקדס ואלדי קאם פי הדא אלאמר פהם אלגמאעה</li>
<li>אלמתעצבין ליוסף יצהרו אלתעצב לראוס אלעראק לאנהם קד קררו</li>
<li>מעה אנה אדא תם לה אן יחצל בידה תוקיע מן אלח במא יתבת לה</li>
<li>בה ריאס אענהם עלי מא ירידוה מן דכר יוסף ואצחאבה</li>
<li>ולמולאנא צלואת אללה עליה ועלי אבאיה אלטאהרין עאלי אלראי</li>
<li>פי אגאבה אלעביד אלי מלתמסהם פי מנע האול אלקום אלדי</li>
<li>יוחאולו תשעת אמר אלעבד פי מא תצדקת עליה בה לאנה</li>
<li>מתי כאן לה שריך פי אלנעמה צארת נקמה וקד תצדקת אלח אלט</li>
<li>בסגלאת כתיר עלי ריסא (!) כתיר עלי גאבר אלדהור אלדואוין</li>
<li>תשהד בדלך ולם תגעל לאחד מעהם פימא אנעמת עליהם</li>
<li>בה שריך לאן מוצוע סגל אלסלטאן א אל נ ליחס (ב?) בה</li>
<li>מ ו מ י א י ושל(ו)ם</li>
</ol>
                    
                </div>
            
        </section>
    </body>
</html>
