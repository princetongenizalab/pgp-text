
<html>
    <head>
        <title>Transcription of Letter: ENA NS 16.30</title>
    </head>
    <body style="max-width: 860px; margin: auto">
        <h1>Transcription of Letter: ENA NS 16.30</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/d3e379cf-f95a-4bd8-80f4-a285e08805fa/manifest/canvas/6bf726a2-89a5-43fe-a7c5-1bab580b6d14">
                    
                    
                    
                        <h3>ENA NS 16, f. 30 ed. Friedman, Jewish Polygyny, pp.262-263 N.H. 04-26-88, (P). Letter to a local dayyan (judge) concerning marital problems of the writer's daughter.</h3>
                    
                        <ol>
<li>[ ]ן מערוף אזוג בנתי</li>
<li>לסלימאן בן האני יקבל //בין // ידיך אלארץ וינהי באן</li>
<li>סלימאן קד תגרם עלי אלצגירה כתיר ושגאהא</li>
<li>אלי אן בלג מנהם אן תקום אכתה ותצרבהא</li>
<li>באלקדם ואביה כל מא דכל ילענהא וליס</li>
<li>להא ענדהם לא מקדאר ולא בית ואלאן</li>
<li>פהודאה ביטלב יזוג וכל הדה מצאגרה</li>
<li>להא וכל יום יכרגהא מן אלבית ואראד</li>
<li>מן אלאול באן יכרג עליהא שם רע</li>
<li>אלטף אללה וגבו אלקאבלה אם בקא</li>
<li>ובאשרתהא ואעלמתהם בטהארתהא</li>
<li>ואלאן יאסיידנא אשתהי מן דינך אן</li>
<li>תסייר כלפה פאן אראד אן יצאלחהא</li>
<li>ילתזם להא בכל מא ילזמה מן אלאדאב</li>
<li>אלתי תלזם מע אלזוגה ואן כאן כארה</li>
<li>פיהא פיזן להא אלחק אלד[י ע]ליה ואן</li>
<li>ליס הוא מעדם וקד תעצבו אבוה</li>
<li>ואמה ואכתה עליהא ובידיהן יצאגרוהא</li>
<li>חתי יכרגוהא בלא חק ועשית</li>
<li>כחכמתיך ולא תגפל ענהא ברב</li>
<li>אן לא ותכלי ענך כמא אלמערוף</li>
<li>מן דינך ושלום רבינו יגדל ואל ידל</li>
</ol>
                    
                </div>
            
        </section>
    </body>
</html>
