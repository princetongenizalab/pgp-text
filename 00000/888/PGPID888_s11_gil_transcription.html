
<html>
    <head>
        <title>Transcription of Letter: Moss. IV,80</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,80</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IV-00080/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא</span></li>
<li><span lang="he">ענך ברחמתה מן אלאסכנדריה לח' בקין מן מרחשון כתמה אללה עליך ועלינא</span></li>
<li><span lang="he">באחסן כאתמה ואלחאל סלאמה ואלחמד ללה וחדה תקדם כתאבי אליך ודרגה</span></li>
<li><span lang="he">כתאב אבן קיומא לך מן אלג'רב וערפתך פיה מא לחקני מן אלוחש בעד סירך</span></li>
<li><span lang="he">אסל אללה קרב אלאגתמאע ומן בעד ד'אך מא תגדד לנא כ'בר כנת אכתב</span></li>
<li><span lang="he">אליך אסל אללה יטלענא ואיאך עלי מא נסר בה מולאי אבי יעקוב יוסף בן פרח</span></li>
<li><span lang="he">נע אלקאבסי יכצך באתם אלסלם וקד [כאן סא]ל[ך סוא]ל[ה] אן תתפצ'ל ותביע לה</span></li>
<li><span lang="he">אלצרה אלדי יוגה מעך בעד אן תנקץ [                               ]רתהא עלי חדה</span></li>
<li><span lang="he">ומוקופהא עלי חדה חסבמא סאלך פי תד'כרתה וקד כאן סאלך אן תקבץ'</span></li>
<li><span lang="he">מן סידי אבי אברהים אסמעיל אכיה חרסה אללה ג' תכות קזדיר ותסלם</span></li>
<li><span lang="he">אליה י'ד' דינ' וקד וצל חסאבה וד'כר אן אלדי דפע עליה אבן אלחגאר מן</span></li>
<li><span lang="he">מונה אלאסכנדריה י'ד' ד'י'נ' וקיר' ומונה מצר ח' דנא דלך כ'ב' דיג וקיר'</span></li>
<li><span lang="he">לה מן דלך בקיה צרה דינרין ונצ' אלבאקי לה י'ט' דינ' ונצ' וקיר' פאן קד דפעה</span></li>
<li><span lang="he">אלכ' דינ' וקיר' אלחסאב לה ועליה וקד תקדם סואלה לך פי ביע הדה אלג'</span></li>
</ol>
                    
                        <h3>Right Margin</h3>
                    
                        <ol>
<li><span lang="he">תכות או</span></li>
<li><span lang="he">מא סהל מנהא מן</span></li>
<li><span lang="he">חנין בצבר</span></li>
<li><span lang="he">שהרין ארגו</span></li>
<li><span lang="he">אנך קד אנגזת[ה]</span></li>
<li><span lang="he">וכדלך וגה ל[ך]</span></li>
<li><span lang="he">מע אבו אלבקא</span></li>
<li><span lang="he">צרה פיהא מ'ו'</span></li>
<li><span lang="he">די'נ' וסאלך אה[תמאמך]</span></li>
<li><span lang="he">פיהא חסב [א]ל</span></li>
<li><span lang="he">עואיד [            ]</span></li>
</ol>
                    
                        <h3>Top Margin</h3>
                    
                        <ol>
<li><span lang="he">ווגה לך מע</span></li>
<li><span lang="he">סלאמה בן אלקמח[י](?)</span></li>
<li><span lang="he">כ'ה' די'נ' רב[א]עיא</span></li>
<li><span lang="he">אכתרהא צ'רב</span></li>
<li><span lang="he">אל[קי]סר ואלבקיה</span></li>
<li><span lang="he">ערביה צ'רב</span></li>
<li><span lang="he">אלת'קה גיאד</span></li>
<li><span lang="he">וסאלך אן תביעהא</span></li>
<li><span lang="he">לה באלקסם ואל</span></li>
<li><span lang="he">רזק ופי אלצרה</span></li>
<li><span lang="he">איצ'א ג' דנא'</span></li>
<li><span lang="he">אבדלהא לאנסן</span></li>
<li><span lang="he">יעז עליך ועליה</span></li>
<li><span lang="he">ב[שא]מיה</span></li>
<li><span lang="he">פתבדלהא</span></li>
<li><span lang="he">בשאמיה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00080/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">ואיש מא וזנת עליהא תערפה בה ליקבצה מן צאחבהא וכדלך סאלך כל מא</span></li>
<li><span lang="he">תביע לה לא תביעה אלא בשאמיה מתל אלדי טיבת לנפסך בנצ' די'נ' אלק' ולא</span></li>
<li><span lang="he">תכון נקץ ותוגה לה אלגמיע מע מן תראה מע ב' או ג' וקד כאן פארקתה עלי</span></li>
<li><span lang="he">אן גא אכר הדא אלשהר ולם תגד מע מן תוגה לה תבקי שיה ענדך ועלי אן הו</span></li>
<li><span lang="he">[יט]לע ואלאן קד אנתקל ראיה ען דלך הו יקים הנא בקיה הד'א אלשהר ואלאכ'ר</span></li>
<li><span lang="he">[                      ]ת פתסרע עליה בתוגיה אלדנ'א' מע מן תר[א ותכון] נפסך מעלקה</span></li>
<li><span lang="he">[                      ] מע גוי או יהודי או ערל ב[                         ] מנהא מא קד</span></li>
<li><span lang="he">[                   ] תעטיה לה מ[       ] וקד ערפתך סער אלפלפל פאן אכתרה אלביע</span></li>
<li><span lang="he">פנחן נקף מעה ונביע לך קראת עליך אתם סלם ומולאי אבו זכרי יהודה בן אלרקי</span></li>
<li><span lang="he">אלסלם וקד אשתג'ל קלבי מנה אמר עצ'ים אסל אללה יגעלה פי חיז אלסלאמה ולא יריני</span></li>
<li><span lang="he">פיה מכרוה אבדא ואלשיך אבו סחק יכצך באלסלם ור' אברהם ור' משה ואבו אלופא אלסלם</span></li>
</ol>
                    
                        <h3>Bottom Margin</h3>
                    
                        <ol>
<li><span lang="he">סידי ומולאי אבי יעקוב יוסף בן [עלי] נ'ע'                       מן נהראי בן נסים נ'ע' שאכרה</span></li>
<li><span lang="he">                                       כהן פאסי                                         מצר אן שא אללה</span></li>
<li><span lang="he">אטאל אללה בקאה ואדאם סלאמתה ותאיידה</span></li>
</ol>
                    
                </div>
            
        </section>
    </body>
</html>
