ע׳׳א:
 

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ויסלק כל רע
ממך ברחמיו, מאלכסנדרייה, בכ׳׳ב (או כ׳׳א) במרחשון, יחתום אותו אלוהים עליך ושלינו
במיטב חותמו. שלומי טוב, תודה לאל לבדו. לפני כן כתבתי לך מכתב, והיה מצורף לו
מכתבו של אבן קיומא אליך, מה המגרב, והודעתיך בו את דבר הגעגועים שתקפוני אחרי נסיעתך;
מאלוהים אבקש שיקרב את פגישתנו. לאחר מכן כתבתי לך, ככל שהתחדש משהו אצלנו.
מאלוהים אבקש שישמיע לנו ולך דברים משמחים. אדוני אבו יעקוב יוסף בן פרח
נ׳׳ע הקאבסי, שולח לך את מיטב דרישות השלום; הוא ביקש ממך לפני כן כי תואיל למכור בשבילו
את הכיס קיקלח עמך, לאחר שתנכה …. בדיוק
ותקרא אותו בדיוק, כפי שביקש ממך במכתבו. וביקש ממך עוד שתקבל
מאדוני אחיו אבו אברהים אסמעיל, שומרו אלוהים, ג׳ ארגזים בדיל ותמסור 
לו י׳׳ד דינרים, וחשבונו כבר הגיע; וכתב ששילם בעדו אבן אלחג׳אר על 
ההוצאות באלכסנדריה י׳׳ד דינרים וקיראט, והוצאות בפסטאט ח׳ דינרים, יחד כ׳׳ב דינר וקיראט;
מזה לזכותו יתרת הכיס, שני דינרים וחצי; היתרה לזכותו: י׳׳ט דינר וחצי וקיראט; על כן, כבר שילם לו
את כ׳ הדינרים וקיראט, על פי החישובים לזכותו ולחובתו. ועוד ביקש ממך למכור את ג׳

שוליים, ימין:
הארגזים, או כמה שיתאפשר מהם, לחנין, בהקפה לחודשיים; אקווה שכבר השלמת זאת. כמו כן שלח לך בידי אבו אלבקא כיס ובו מ׳׳ו דינרים וביקש ממך שתטפל בו על פי מנהגיך (הטובים). ….
שוליים, למעלה:
ושלח לך דידי סלאמה בן אלקמחי(?) כ׳׳ה רבעי דינר רובם מטביעת הקיסר, והשאר ערביים, טביעת הנאמן(?), טובים, וביקש ממך כי תמכרם לו, כפי שיעניק אלוהים. בחיס גם ג׳ דינרים שהמיר אותם בשביל אדם אחר, וזה לא ימצא חן בעיניך וגם לא בעיניו, תמורת (דינרים) שאמיים, המר אותם אפוא (שוב) (לדנרים) שאמיים,
ע׳׳ב:


וכל מה שתשלם עליהם תודיע לו וייקח מבעליהם. ועוד ביקש ממך שכל מה
שתמכור בשבילו, תמכור אך ורק (דדינרים) שאמים, כמו אלה שנראו לך טובים, בחצי דינר על ק׳, וכל
יהיה פתח, ושלח לו הכול בידי מי שתמצא לנכון, עם ב׳ או ג׳. וכאשר נפרדתי ממנו (הוסיף)
שאם לא תמצא עם מי לשלוח אותם עד סוף החודש הזה, תשמור את כספו אצלך, עד אשר הוא
יעלה (לפסטאט); אבל עכשיו כבר שינה את דעתו, והוא ישהה עד סוף החודש הזה ובחודש הבא
(באלכסנדריה) …. על כן הזררז לשלוח לו את הדינרים בידי מי שתמצא לנכון, ותקדיש לזאת תשומת לב
…. (תמצא אדם נאמן) גוי או יהודי או ערל ….
…. תן לו אותו. וכבר הודעתיך את מחיר הפלפל, וכי נמכר הרבה ממנו,
ואנחנו נהיה נוכחים בעת המכירה בשבילך; הריני שולח את מיטב דרישות השלום, ולאדוני אבו זכרי יהודה בן אלרקי
דרישות שלום. הייתי מודאג עד מאוד בגללו, אבקש מאלוהים שישים אותו במחזור השלום, ואל יראני
אצלו שום רע, לעולם. האדון אבו אסחק דורש בשלומך; ולר׳ משה ולאבו אלופא דרישות שלום.

למען:
 לאדוני ורבי אבו יעקוב יוסף בן עלי כהן פאסי, יתן לו אלוהים אריכות ימים ויתמיד את שלומו ואת עזרתו לו; מנהוראי בן נסים נ׳׳ע, המודה לו. לפסטאט, ברצון האל.