
<html>
    <head>
        <title>Transcription of Letter: ENA 2805.23</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.23</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/de090bdf-f1e6-424e-ab43-c21b16e50892/manifest/canvas/528b33ee-ab5c-432a-9266-5ad942d081c5">
                    
                    
                    
                        <h3>recto</h3>
                    
                        <ol>
<li>
<p>בש רח</p>
</li>
<li>
<p>תקדמת כתבי לחצרה מולאי גדול החברים אטאל אללה</p>
</li>
<li>
<p>בק[א]ה ואדאם עזה ותאידה ונעמתה אעלמת מא וצל</p>
</li>
<li>
<p>אלי מן שדה אלוחשה אסל אללה קרב אלגמע עלי אפצל</p>
</li>
<li>
<p>חאל ואסר מראד ברחמתה אן שא אללה ואעלמה אן וצל אליי</p>
</li>
<li>
<p>כתאבה יום אלאחד תאלת ראש כסליו ערפה אללה ברכתה</p>
</li>
<li>
<p>וסעאדה מא יליה אנה עלי מא ישא קאדר ידכר וצולהם</p>
</li>
<li>
<p>[יום] אלגמעה סאלמין ללה אלחמד ואלשכר אללה תע לא יכליה</p>
</li>
<li>
<p>[ואיא]נא מן חסן אלתופיק דין ודניא ברחמתה דכר אמר אל</p>
</li>
<li>
<p>צרה אנה קבצהא וסויתהא קיו ואלכל דינ ואן אלצרף מו ונצף</p>
</li>
<li>
<p>ביפעל מן דלך מא חסן ענדה ארגו אן לי פי מא יפעלה [ ]</p>
</li>
<li>
<p>לאן ננתפע בחסן ניתה וגודה דינה וחסן טויתה זאדה אללה</p>
</li>
<li>
<p>&nbsp;חן וחסד וירא הו(!) עולמו בחייו אמן וכדלך אמר אלגאריה פמא</p>
</li>
<li>
<p>הו אלא כמא דכר ביע גיד ואנמא כאן כופי כמא דכר יו דינ</p>
</li>
<li>
<p>ואלעמל עלי קבצה אלי דנא מן עזרא ואלבאקיה מן אלמשתרי</p>
</li>
<li>
<p>ולעל יחצל באלכל דרא מן אלצרף אלדי דכר ואן כאן מוצל אלצרה</p>
</li>
<li>
<p>מסרע אלטלוע לעל יכון דרא תמן אלדנא צחבתה תבאוע(!) קבל</p>
</li>
<li>
<p>אלאיד אן שא אללה ואן אתפק מן הו אסרע מנה ינפדהא</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ] מן אגל ביע קבל אלאיד והו אחיאה אללה עאלמא</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ] כנת סאלתה פי אמר אלחמר אלדי לי פי דאר אלבוני</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ר נתן יתכלף בביעה ודכר לה סערה ה[ו]</p>
</li>
<li>
<p>[&nbsp; &nbsp; &nbsp; &nbsp; ] טיבאן אשתרא קטעא סער ח דנא והו קליל ל[ &nbsp; &nbsp; &nbsp; &nbsp; ]</p>
</li>
<li>
<p>[&nbsp; &nbsp; &nbsp; ]אמוה פי גמיע קטעתין פיגב אן יכון ענדכם בט דינ</p>
</li>
<li>
<p>פאן אתפק לה ביע אלגמיע יפעל או ביע ואחדה לאן אלס[ער]</p>
</li>
<li>
<p>יזיד מא ינקץ פיחרס פי דלך כמא יגב פאן סהל יפעל</p>
</li>
<li>
<p>מא סאהלה אללה לה וננתפע אן שא אללה בחסן אלניה מן אל</p>
</li>
<li>
<p>[ג]מיע מא נחתאג תאכיד פי דלך בקי מן חואיג מרב</p>
</li>
<li>
<p>[אב]רהם צניעתה ביע אלשית אלדי אנפד כנת סאלתה</p>
</li>
<li>
<p>[ &nbsp; &nbsp; &nbsp; תכ]ליף בן אלבכתג ביעהם כיף מא יראהא מא באל</p>
</li>
<li>
<p>[&nbsp; &nbsp; &nbsp; &nbsp; או באלצ]בר חסב מא יחסן ענדה יתפצל יתם פצלה פי</p>
</li>
<li>
<p>[ד]לך וינפד יגי לחצרתה יכלפה בדלך ויגעל עזרא יגעלהם</p>
</li>
<li>
<p>[יד]פעוה לה ולעל יופק אללה לי שרי בהאר לאך יכון לה</p>
</li>
<li>
<p>[ואל]אמ[ר וא]קף אלי אן יסאהל אללה ביע בקית אלבנדק ונשתרי</p>
</li>
<li>
<p>לה אן שא אללה קד מצית באלכתאב לדאר וכרגת וקראת</p>
</li>
<li>
<p>עליהם [ &nbsp; ]ארי[&nbsp; ] ופרחו כתיר בוצולהם סאלמין וחמדו אללה</p>
</li>
<li>
<p>[&nbsp; &nbsp; &nbsp; ] להם מא קאלו אלפרנס וקלת אן ארדתם י דנא תתיקוהא</p>
</li>
<li>
<p>[&nbsp; &nbsp; &nbsp; ]ע לכם אלי וצול כתאבה במא יקול וכדלך כצצת סלאמה</p>
</li>
<li>
<p>[&nbsp; &nbsp; &nbsp; ] אלפרנס ואלחסן וקלת ללפרנס מא דכר ואגאב במתל</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/de090bdf-f1e6-424e-ab43-c21b16e50892/manifest/canvas/d62ead3b-bc40-4ef3-8e77-a978e29592c5">
                    
                    
                    
                        <h3>verso</h3>
                    
                        <ol>
<li>
<p>[דל]ך ואגאב אולא ואנא אמצי לחצרה רבינו הרב הגדול נט</p>
</li>
<li>
<p>רח [&nbsp; &nbsp; &nbsp; &nbsp; &nbsp; &nbsp; ]יה ואעלמה גמיע מא דכרה וכדלך נזל אדונינו</p>
</li>
<li>
<p>הנשיא ירום הודו אמצי אליה ואקרא עליה גמיע מא דכרה</p>
</li>
<li>
<p>ושלום יכון אן שא אללה כנת סאלתך אן יגעל ר יצחק אלמעלם</p>
</li>
<li>
<p>[ימ]צי לדאר יוציהם עלי גמיע מא פי אלביע ועלי אלקמח אן</p>
</li>
<li>
<p>[לא] יפרטו פיה ולא יציעו ואן קדרו עלי אלטחין פי אלבית יפעלו</p>
</li>
<li>
<p>[ואן י]חתאגו אלי שי יביעו מן אלנטרון מא סהל אמא קליל</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; ] קנט וכנת וצית עמראן בן אבו מרדון בדלך</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; ] עזרא אנה וזן ען אלגאריה ואגב יקאל לה אכדת</p>
</li>
<li>
<p>[ &nbsp; &nbsp; &nbsp; &nbsp; ] חסון ג דנא ותזן הי מקדאר מא וזנתה ויכלץ מנה</p>
</li>
<li>
<p>[כמ]סה מן תמן אלגאריה ויעלמה אן קד דפעת לאסמעיל</p>
</li>
<li>
<p>[&nbsp; &nbsp; &nbsp; &nbsp; ] ברצא צאחב אלבית דינרין ורב צנגה גאני יום אלגמעה</p>
</li>
<li>
<p>בעד עסר ומעה תרכי מסאלב לה אחתגת אני כרגת</p>
</li>
<li>
<p>[ו]וזנת לה דינרין ורב יכון אלואצל ענד צאחב אלדאר סתה</p>
</li>
<li>
<p>[דנא] ותלת יעלמה דלך ושלום רב על כבוד רבינו ור נסים</p>
</li>
<li>
<p>[אחיא]ה אללה אלסלם ומרב נתן וולדה אחיאה אללה ואנמאה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אבו אלחסן אתם סלם ור אברהם אלדיין וולדה</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] יכצו חצרתה אתם סלם ומן סאל עני אלסלם [&nbsp; ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אכד אלדינרין אלדי דכר מן ר עמרם ולא יבקיהא</p>
</li>
<li>
<p>ויתפצל יגעל כליף ישתרי לדאר קלה זית חאר וקלה</p>
</li>
<li>
<p>זית פגל חלו במא כאן לא יכון בד מן דלך ושלום</p>
</li>
</ol>
                    
                        <h3>bottom margin</h3>
                    
                        <ol>
<li>
<p>חצרה רבינו נהראי גדול החברים &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ישועה בן אסמעיל נע</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ביר נסים זל</p>
</li>
<li>
<p>אטאל אללה בקאה ואדאם עזה ותאידה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; שלום רב</p>
</li>
<li>
<p>يصل سوق الصوف دكان إبراهيم الحبر (؟) &nbsp; &nbsp; &nbsp; امانة توجمل</p>
</li>
<li>
<p>امانة بلغ تؤجر السديد بن ابي سلمة &nbsp; &nbsp; &nbsp; دكان [ &nbsp; &nbsp; &nbsp; ]</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;سوق الصوف</p>
</li>
</ol>
                    
                </div>
            
        </section>
    </body>
</html>
