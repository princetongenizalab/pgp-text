
<html>
    <head>
        <title>Transcription of Letter: ENA 2805.23</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.23</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/de090bdf-f1e6-424e-ab43-c21b16e50892/manifest/canvas/528b33ee-ab5c-432a-9266-5ad942d081c5">
                    
                    
                    
                        <ol>
<li>בש רח</li>
<li>תקדמת כתבי לחצרה מולאי גדול החברים אטאל אללה</li>
<li>בקאה ואדאם עזה ותאידה ונעמאה אעלמת מא וצל</li>
<li>אלי מן שדה אלוחשה אסל אללה קרב אלגמע עלי אפצל</li>
<li>חאל ואסר מראד ברחמתה אן שא אללה ואעלמה אן וצל אלי</li>
<li>כתאבה יום אלאחד תאלת ראש כסליו ערפה אללה ברכתה</li>
<li>וסעאדה מא יליה אנה עלי מא שא קאדר ידכר וצולה</li>
<li>אלגמעה סאלמין ללה אלחמד ואלשכר אללה תע לא יכליה</li>
<li>ואנא מן חסן אלתופיק דין ודניא ברחמתה דכר אמר אל</li>
<li>צרה אנה קבצהא וסויתהא קיר ו[נצפ] כל דינ'ואן אלצרף מו</li>
<li>פיפעל מן דלך מא חסן ענדה ארגו אן לי פי מא יפעלה []</li>
<li>לאן ננתפע בחסן ניתה וגודה דינה וחסן טויתה זאדה אללה</li>
<li>חן וחסד ויראהו עולמו בחייו אמן וכדלך אמר אלגאריה פמא</li>
<li>הו אלא כמא דכר ביע גיד ואנמא כאן כופי כמא דכר יו דינ</li>
<li>ואלעמל עלי קבצה אלי דינ מן עזרא ואלבקיה מן אלמשתרי</li>
<li>ולעל יחצל באלכל דרא' מן אלצרף אלדי דכר ואן כאן מוצל אלצרה</li>
<li>מסרע אלטלוע לעל יכון דרא' תמן אלדנא' צחבתה תבאע קבל</li>
<li>אלאיד אן שא אללה ואן אתפק מן הו אסרע מנה ינפדהא</li>
<li>צחבתה] מן אגל ביע קבל אלאיד והו אחיאה אללה עאלמא</li>
<li>במא קד ] כנת סאלתה פי אמר אלחמר אלדי לי פי דאר אלבו[י</li>
<li>יגעל מרב ] נתן יתכלף בביעה ודכר לה סערה [</li>
<li>טי]בון אשתרא קטעה סער ח דנא והו קליל [לם ישק (?)</li>
<li>]מנה פי גמיע קטעתין פיגב אן יכון ענדכם בט דינ</li>
<li>פאן אתפק לה ביע אלגמיע יפעל או ביע ואחדה לאן אלס</li>
<li>איד מא ינקץ פיחדס פי דלך כמא יגב פאן סהל יפעל</li>
<li>מא יסאהלה אללה לה וננתפע אן שא אללה בחסן אלניה מן אל</li>
<li>[ג]מיע מא נחתאג תאכיד פי דלך בקי מן חואיג מרב</li>
<li>[אב]רהם צניעתה ביע אלשית אלדי אנפד כנת סאלתה</li>
<li>[אנ יסל כ]ליף בן אלבכתג ביעהם כיף מא יראה אמא באל</li>
<li>[ ] בר חסב מא יחסן ענדה יתפצל יתם פצלה פי</li>
<li>[דל]ך וינפד יגי לחצרתה יכלפה בדלך ויגעל עזרא יגעלהם</li>
<li>[יד]פעוה לה ולעל יופק אללה לי שרי בהאר לאך יכון לה</li>
<li>]א מתוקף אלי אן יסאהל אללה ביע בקית אלבנדק ונשתרי</li>
<li>לה אן שא אללה קד מצת באלכתאב לדאר וכרגת וקראת</li>
<li>עליהם [כתאבה ] ופרחו כתיר בוצולהם סאלמין וחמדו אללה</li>
<li>[דכרת(?) ]להם מא קאלו אלפרנס וקלת אן ארדתם י תנפקוהא</li>
<li>[ אדפ]ע לכם אלי וצול כתאבה במא יקול וכדלך כצצת סלאמה</li>
<li>[ ]אלפרנס ואלחסן וקלת ללפרנס מא דכר ואגאב במתל</li>
</ol>
                    
                </div>
            
        </section>
    </body>
</html>
