
<html>
    <head>
        <title>Hebrew Translation of Letter: ENA 2805.23</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.23</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/de090bdf-f1e6-424e-ab43-c21b16e50892/manifest/canvas/528b33ee-ab5c-432a-9266-5ad942d081c5">
                    
                    
                    
                        <h3>recto</h3>
                    
                        <ol>
<li>(2−1) בשר"ח. כתבתי לך לפני כן מכתבים, הדרת אדוני גדול החברים, ייתן לך אלוהים אריכות</li>
<li> </li>
<li>ימים ויתמיד את גדולתך ואת עזרתו ואת חסדו לך, והודעתיך בהם מה</li>
<li>רבים הגעגועים שתקפו אותי, אבקש מאלוהים שיקרב את פגישתנו במיטב</li>
<li>הנסיבות ובשמחות הרצויות ביותר, ברחמיו, ברצון האל, אודיעך שקיבלתי</li>
<li>את מכתבך ביום א' ג' בכסלו, יודיעך אלוהים את ברכתו</li>
<li>ואת אושרם של החודשים שאחריו, כי הוא גיבור לעשות כחפצו. אתה כותב על עניין בואם </li>
<li>בשלום ביום ו', השבח והתודה לאל ; אלוהים יתעלה אל ימנע ממך</li>
<li>ומאתנו את מיטב ההצלחות, בענייני האמונה ובענייני העולם הזה, ברחמיו, אתה כותב על עניין</li>
<li>הכיס, שקיבלת אותו, וכי השווי שלו קי"ו, וכי הכול בדינרים, וכי שער החליפין מ"ו וחצי. </li>
<li>עשה בזאת כטוב בעיניך; אקווה שיהיה לי במה שתעשה (ברכה ?)</li>
<li>כי אזכה מטוב הליכותיך ומיראת השמים המעולה שלך ומנועם טבעך. יוסיף לך אלוהים</li>
<li>חן וכו' . כיוצא בזה עניין השפחה. הלוא</li>
<li>אין ספק שזו, כפי שאמרת, מכירה טובה, אלא שחששתי מפני מה שכתבת, על י"ו דינרים </li>
<li>וטרחתך בקבלת י׳ הדינרים מעזרא והיתרה מהקונה;</li>
<li>אולי, בסופו של דבר, ייכנסו כספים מן ההכרה שציינת; אם מוביל הכיס</li>
<li>יעלה במהרה, אולי יביא אתו את הדרהמים, שהם תמורת הדינרים ויימכרו לפני</li>
<li>האיד, ברצון האל. אך אם יזדמן מישהו מהיר ממנו, שלח אותם</li>
<li>.... כדי שאפשר יהיה למוכרם לפני האיד. אתה, ייתן לך אלוהים חיים, יודע</li>
<li>(יותר טוב?) ....; ביקשתי ממך על דבר היין שיש לי בבית אלבוני </li>
<li>.... ר' נתן יקבל על עצמו את מכירתו ; ואמר לו על דבר מחירו, הוא</li>
<li>.... טיבאן קנה משלוח במחיר ח' דינרים, והוא בצמצום ....</li>
<li>.... בכלל שני משלוחים, וצריך שיהיה אצלכם בט' דינרים.</li>
<li>על כן אם יזדמן לך למכור את הכול, עשה זאת, או מכור אחד, כי המחיר</li>
<li>יעלה, לא ירד, השתדל אפוא בעניין זה כראוי, אם אפשר, עשה</li>
<li>כפי שיאפשר לך אלוהים וברצון האל ברוב חסדו נרוויח מן</li>
<li>הכול. אין צורך שאזרז אותך בעניין זה. נותר מן הסחורות של מ' רב'</li>
<li>אברהם עבדך שיש למוכרן, בד הכותנה ששלח; ביקשתי ממך</li>
<li>.... להשגיח על בן אלבכתג' שימכרם על פי ראות עיניו, לא חשוב </li>
<li>.... או באשראי, כפי שימצא לנכון. הואילה להשלים חסדיך</li>
<li>בעניין זה, ושלח שיבוא הוא אל הדרתך והטל עליו דבר זה וסדר שעזרא יסדר</li>
<li>שימסרו לו אותם. אולי יזמן לי אלוהים לקנות בהאר לכה שיהיה לך</li>
<li>והעניין מושהה עד אשר יעזור אלוהים ואמכור את שארית האגוזים ואקנה</li>
<li>לך ברצון האל (סחורות). הלכתי עם המכתב אל הבית והוצאתי וקראתי</li>
<li>להם, ושמחו מאוד שהגיעו בשלום והודו לאלוהים</li>
<li>(וסיפרתי להם מה שאמרו הפרנסים(?), ואמרתי: אם רוצים אתם י' דינרים שאתם חוששים ביחס אליהם</li>
<li>.... לכם עד בוא מכתבו ובו החלטתו. כיוצא בזה מסרתי דרישות שלום ממך</li>
<li>.... הפרנס ולחסן, ואמרתי לפרנס מה שכתבת, וענה כפי </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/de090bdf-f1e6-424e-ab43-c21b16e50892/manifest/canvas/d62ead3b-bc40-4ef3-8e77-a978e29592c5">
                    
                    
                    
                        <h3>verso</h3>
                    
                        <ol>
<li>שענה בראשונה. אני אלך אל הדרת רבינו הרב הגדול, נט'</li>
<li>רח' ..... ואודיע לו כל מה שכתבת; כיוצא בזה ירד אדוננו</li>
<li>הנשיא ירום הודו; אלך אליו ואקרא לפניו כל מה שכתבת.</li>
<li>ושלום יהיה, ברצון האל. ביקשתי ממך שתסדר, כי ר' יצחק המלמד</li>
<li>ילך אל הכית ויצווה עליהם על כל מה שיש למכור ועל החיטים, לבל</li>
<li>יוניחו זאת כדי שלא תאבדנה ; ואם יכולים הם לטחון בבית יעשו כן,</li>
<li>ואם יהיו זקוקים למשהו, ימכרו ככל האפשר מן המלחת ואולם מעט</li>
<li>.... קנטאר. הוריתי לעמראן בן אבו מרדון(?) בקשר לזאת</li>
<li>.... עזרא שהוא שילם בעד השפחה מה שהגיע, ואמר לו: קיבלתי</li>
<li>(מאת) חסון ג' דינרים, ותשלם היא את הסכום ששילמתי אני ויגבה ממנו</li>
<li>חמישה(?) מן התמורה בעד השפחה ויודיע לו ששילמתי כבר לאסמעיל</li>
<li>.... בהסכמת בעל הבית שני דינרים ורבע במזומנים; בא אלי ביום ו'</li>
<li>אחרי מנחה ועמו תורכי מן החטופים(?) ונאלצתי לצאת </li>
<li>ושילמתי לו שני דינרים ורבע; על כן מה שהגיע אל בעלי הבית מסתכם בשישה</li>
<li>דינרים ושליש, הודע לו זאת, ושלום רב על כבוד רבנו; ולר׳ נסים,</li>
<li>ייתן לו אלוהים חיים, דרישות שלום; ולמר רב נתן ולבנו, ייתן לו אלוהים חיים ויגדלו,</li>
<li>.... ולאבו אלחסן מיטב דרישות השלום ולר׳ אברהם הדיין ולבנו</li>
<li>.... שולחים להדרתך את מיטב דרישות השלום ולמי ששואל עלי, דרישות שלום ....</li>
<li>.... לקחת את שני הדינרים שכתבת, מר׳ עמרם, אל תשאירם אצלו.</li>
<li>הואילה לסדר שכליף יקנה בשביל הבית קלה שמן שרפה וקלה</li>
<li>שמן צנון מתוק, בכל מחיר, זה הכרחי. ושלום.</li>
</ol>
                    
                        <h3>verso, address</h3>
                    
                        <p>הדרת רבינו נהוראי גדול החברים בי"ר נסים ז"ל; ייתן לו אלוהים אריכות ימים ויתמיד את גדולתו ואת עזרתו לו. ישועה בן אַסמעיל נ"ע; יגיע אל שוק הצמר, חנות אברהים החבר(?). באמונה. מסור ויהיה לך גמול (מאלוהים). ... אלסדיד בן אבו סלמה; חנות ....; שוק הצמר. </p>
                    
                </div>
            
        </section>
    </body>
</html>
