
<html>
    <head>
        <title>Transcription of Letter: IOM D 55.13</title>
    </head>
    <body style="max-width: 860px; margin: auto">
        <h1>Transcription of Letter: IOM D 55.13</h1>

        <p>S. D. Goitein, <a href="http://www.jstor.org/stable/23591972">"A Letter by Labrat ben Moses ben Sighmar, Dayyan of Al-Maḥdiyya‎"</a> (in Hebrew), <em>Tarbiz‎</em> 36, no. 1 (n.p.: Mandel Institute for Jewish Studies / המכון למדעי היהדות ע"ש מנדל, 1966), 59-72.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/846/iiif/canvas/1/">
                    
                    
                    
                        <p>על שמך</p>
<ol>
<li>כתאבי אטאל אללה בקא סידי ומולאי אלשיך אלגליל ואדאם חראסתה וחמאיתה ונעמאה וחסן עקבאה</li>
<li>ועגל בלקאה מן אלמהדיה אכר אב כתמה אללה עלי מולאי באפצל כאתמה ואלאחואל חסנה מסתקימה</li>
<li>וללה אלחמד ולי כל נעמה וקד וצלת כתב מולאי אדאם אללה עזה במה אשגל סרי ואזעגני</li>
<li>ואקלקני וטייר אלנום ען עיני ממא דכר מא ערץ לה מן וגע עין אסל אללה (תעאלי אן)</li>
<li>ישפיה ויכפיה ויעאפיה ולא יוקפני פיה מכרוהא מא בקאה ויגעלני מן כל אלאסוי פד(אה וישלח)</li>
<li>דברו וירפאהו ירפאהו רפואה שלימה אמן וכן יהי רצון וקד אנפדת כתאבה אלי יוצר א?(דר היקר)</li>
<li>אור העולם ווצל אלי כתאבה וערפני במא וקע עלי קלבה מן צעף אלעין ואשתגל סרה לדלך (ו...)</li>
<li>ודעא לה מא אסל אללה יתקבל מנה פיה ולם תטיב נפסי אלא בוצול אצחאבנא וערפוני אנה</li>
<li>בנעמה ואן פאקת עינה פחמדת אללה תעאלי ושכרתה עלי מא תפצל מן עאפיתה ומא (תטיב)</li>
<li>נפסי באלתחקיק אלי וצול כתאבה אטלעני אללה עלי מא יסר מן נאחיתה אן שא אללה וממא אעלם</li>
<li>בה מולאי חרסה אללה אן קד אוקפת אנסן(!) מן קבלי לישתרי אלרקוק /בסוסה/ וידפע ללכאתב גיר אנה</li>
<li>ליס תם כאתב סוי ואחד והו יעלם אלאטפאל פאמא(!) יכתב אוקאת פוצל אלי י׳ו׳ כראסה מקאבלה</li>
<li>ואלבקיה אוגב תאכירה אלעארץ אלדי עארץ לרבינו הרב הגדול ודלך אנה אנתהי אלי חדוד אליאס</li>
<li>פצגו אלנאס ואצטרבו לאנה נחמתנו בעניינו ובצלו נחיה בגויים פנטר אללה אלינא פיה ולם יפגענא</li>
<li>ויעמי עיוננא ובקי מעה בעץ אלצעף אלי מדה ופי הדה אליומין וצל כתאבה אלגליל אלי מבשרא בזואל</li>
<li>דלך גמלה פחמדנא אללה עלי דלך אלדי נטר אלינא ולם ישמת בנא לאן חיאתה הי טלוע אלמדהב ואקאמה</li>
<li>אלתורה ותגדיד אלדין אסל אללה ימן עלינא ועלי סאיר אלקהלות בחיאתה ויגעלנא פדאה מן כל סו</li>
<li>וקד וקף עלי אעתראצה פי גואב רבינו האיי זל גיר אנה קאל אדאם אללה עזה נעלם אן פי גואבה זל</li>
<li>אעתראץ פאדא וצל פי מא אעתאץ (אעתרץ?) עליה פיהא אביין לה דלך לאן לי פיהא גואב חסן פאתא חכם</li>
<li>אללה תעאלי פי אלכתאב אלואצל אלדי פיה אלאעתראץ פי טריק סוסה פצעב דלך עלי אדוננו כתיר</li>
<li>וקד עטית אלכראריס אלואצלה מן סוסה אלי אלדמשקין ((קאלו)) יום וצלת מן סוסה קאלו מא ענדנא אין</li>
<li>נחמלהא והי תצל אליה פי אלמראכב אן שא אללה וקד אסתכתבת באלמהדיה מן פירוש רבינו חננ(אל?)</li>
<li>צדר למא ערצת נסכה חסנה גיידה מצחחה ונחן עלי עקדהא ותוגיההא אליהא קטעת אלמכאתבה</li>
<li>ואמר סידי ר ישראל סלמה אללה קד וקפת עלי מא דכרת מן אמרה וקד וכלת וכיל והו בסוסה ווצל</li>
<li>אלי כתאבה ידכר אן אכתר מא קדרת עליה בעד סואל רבינו לה עלי י׳ דנא׳ ווצל אלי כתאב אכיה ידכר</li>
<li>בעד אימאן עטימה לקד יגוז לה ענדה זאיד אלק׳ דינ׳ ויסאלנא אבקי אלאמר אלי אן יכאתבה ואנא אן גמי(ע)</li>
<li>הדה אלי׳ דנא׳ אבריתה בעד משורה אדוננו אעלמת סידי דלך דכר אדאם אללה סיאדתה אעתדאר(ה</li>
<li>ען ולדי אלכביר ואכי אלצגיר ואללה יעלם אנה ענדי אפצל מן רוחי ואמא ולדי פמא ינתהי אליה ע(תב?)</li>
<li>אבדא ומן כתרה מחבתי לה אכתרת פי לאימתה אסל אללה יחרס מולאי אז (אדאם עזה?) ואלאן טאבת נפסי(..)</li>
<li>אללה אד אצחב גליל סייד מתל מולאי ולא אשך אנה מקבל מופק חרסכמא עלינא אגמעין (ולא</li>
<li>אכלאנא מנה דכר סידי מא אנפד מע גלאם אלקאצי ו׳א׳ פקאל לאבי (לאם? לאכי?) למתונא צאע אלשי עלינא פי קנון (או: קוין) צ(אל?</li>
<li>עלינא אלשוראוין ואנא פכתבת אלי אכי אן ((יש)) יוגה מעה מתל מחדור ומא ישבהה ואמא...</li>
<li>וקאמת עלי חגה אלארסאל קאלו לאכיך עלינא מיל כיף לם יסלם אלינא שיה ((נוגהוה)) נגיבוה עלי חסב</li>
<li>אלשהוה פאן וצל לתם יטלבה לאנה דא..[...] אברהם אלרסול והו ימצי אליכם פי הדה אלסנה אן שא אללה</li>
<li>דכר((ת)) /סידי/ מא סררת בה מן טלב אבן אלרייס רבינו נתן זל ללתורה ואגתהאדה פי אלקרא תם אללה</li>
<li>שבאבה ואעאנה וחרס חיאה מולאי אלרב אדאם אללה עזה וגמל בה פקד גדד אללה אלתורה עלי</li>
<li>ידיה ואנאר אלמדהב ואקאם אלדין לא אכלאה אללה מן אלתופיק פיגב יגתהד ויעלם מקדאר</li>
<li>מא עמלה בתלך אלנאחיה ומא לה פי דלך מן אלאגר אטאל אללה עזה וינצרה ויכתר פי ישראל מת(לה</li>
<li>לא שך אן ללה בהדא אלמדהב ענאיה אכידה לאנה לא יכלי אעצארהם ממן יגדד מא כל מנהם</li>
<li>ויעלם מא יכאף אן ינסא מן פרוט פרוע לאן כדא ועדנא לא תשכח מפי זרעו ואלדי נבה עליה</li>
<li>מולאי אדאם אללה עזה פאלאחואל כל מא תתמאדא לכלף ואלנאס תחת חירה עטימה מן גהה סקליה</li>
</ol>
                    
                        <h3>Margin:</h3>
                    
                        <ol>
<li>ומא גרי עליהא מן אלעדו</li>
<li>ואנה מלך אכתרהא וגלאת אל</li>
<li>אסעאר ענדנא לאן ליס מעול הדא [אלבלאד]</li>
<li>אלא עליהא פי אלטעאם וסבי מנהא מן אצחאבנא</li>
<li>י׳ב׳ עיאל ואמא אלגוים פמא להם עדד ולא אחצא</li>
<li>אסל אללה יסתר בקיה מן בהא מן ישראל ו... (פתחת מסיני?)</li>
<li>באלסיף ומאתו גמאעה מן ישראל פיהא אמור</li>
<li>כלהא תקתצי אלתלאף נטר אלינא אללה ברחמתה</li>
<li>וכבאנא פי כזאין עואפיה אעלמת סידי דלך</li>
<li>וכתאבה אלגליל אחב לא יכליני מנה בחאלה</li>
<li>ועארץ אוטארה לאתפי(!) דלך נהאיה סארה</li>
<li>אן שא אללה כצצת מולאי באתם אלסלם</li>
<li>עבדה מוסי יכץ מולאי באתם אלסלם</li>
<li>חסבי ותקתי באללה (המלה האחרונה כתובה באותיות ערביות)</li>
</ol>
                    
                </div>
            
                <div data-canvas="https://geniza.princeton.edu/documents/846/iiif/canvas/2/">
                    
                    
                    
                        <h3>Verso, right side:</h3>
                    
                        <ol>
<li>סידי ומולאי אלשיך אלגליל אבי יחיי מר נהראי ביר נסים נע</li>
<li>אטאל אללה בקאה ואדאם חראסתה ונעמאה</li>
</ol>
                    
                </div>
            
                <div data-canvas="https://geniza.princeton.edu/documents/846/iiif/canvas/3/">
                    
                    
                    
                        <h3>Verso, left side:</h3>
                    
                        <ol>
<li>לבראט בן משה ננ בן סגמאר</li>
<li>(באותיות ערביות) מולאי אבי יחיי נהראי בן נסים אדאם אללה עזה מסתקרה אן׳ (כל׳ אן שא אללה)</li>
</ol>
                    
                </div>
            
        </section>
    </body>
</html>
