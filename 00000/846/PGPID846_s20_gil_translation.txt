recto

(2−1) על שמך; אני כותב לך, אדוני ורבי ומרי הנכבד, ייתן לך אלוהים אריכות ימים ויתמיד את שמירתו ואת הגנתו עליך ואת חסדיו לך, וייטיב את אחריתך
 
ויקדים את פגישתי עמך, ממהרייה, באחרון באב, יחתום אותו אלוהים עליך אדוני במיטב חותמו. המצב טוב ויציב,
תודה לאל, שהוא אדוניו של כל חסד. הגיע ממך מכתבים אדוני, יתמיד אלוהים את גדולתך, ובהם דברים שהדאיגו אותי והחרידוני
והטרידוני והדירו שינה מעיני, על מחלת העין שנפלה עליך ; אבקש מאלוהים יתעלה כי
ירפאך ויחוס עליך ויבריאך, ואל יראני אצלך כל רע כל ימי חייך ויעשני כפרתך מכל הרעות, וישלח, וכו'.
שלחתי את מכתבך אל הדרתו ....
אור העולם, והגיע אלי מכתב ממנו, ובו הוא מודיע לי כמה הוא מודאג בגלל מחלת העין ועוגמת הנפש על זאת ....
והוא מתפלל למענך, אבקש מאלוהים שתתקבל תפילתו למענך ; ולא נרגע לבי אלא כאשר באו אנשינו והודיעוני
שהוטב לך וכי הבריאה עינך; אז נתחי שבח לאלוהים יתעלה והודיתי לו על שבטובו הבריאך. אבל
לבי יירגע באמת רק אם יבוא מכתב ממך, וייתן אלוהים שאקרא בו דברים משמחים עליך, ברצון האל, אודיעך, 
אדוני, שומרך אלוהים, שכבר הטלתי על אדם מטעמי שיקנה גליונות קלף בסוסה, וימסרם לסופר. אלא
שיש שם רק סופר אחד, והוא גם מלמד תינוקות ולפעמים הוא עוסק בכתיבה, והגיע עד י''ו קונטרסים מוגהים;
ואילו השאר מתעכבים בלית בררה בגלל מחלת האבעבועות שלקה בה רבנו הרב הגדול, ואמנם הוא הגיע אל סף הייאוש,
והיו הבריות זועקים ונרעשים, כי הוא נחמתנו, וכו'; אבל השקיף אלוהים עלינו בעניינו ולא הביא עלינו אסון
ולא כיבה את אור עינינו, אבל עוד נותרה לו מקצת המחלה במשך זמן מה, ואולם במשך היומיים האחרונים הגיע מכתבו הנכבר אלי, ובו הוא מבשר לי שכבר חלף
הדבר לגמרי, אז נתתי שבח לאלוהים על אשר השקיף עלינו ולא הכזב אותנו, כי חייו הם האדרת העדה וקיום
התורה ותחיית הדת; אבקש מאלוהים כי יעניק לנו ולכל הקהילות את חייו ויעשה שנהיה כפרתו מכל רע.
הוא כבר קרא את השגתך על תשובת רבנו האיי ז"ל, אלא אמר, תמיד אלהים את גדולתו : 'יודע אני שעל תשובתו ז"ל
יש המשיגים; על כן כאשר יגיע לידי מכתבו על אודות הדבר שהיה לו קשה בה אברר לו זאת, כי יש לי תשובה נאה בעניינה'. אבל היתה גזרה
מאלוהים בנוגע למכתב ממך שבו ההשגה, שצריך היה להגיע דרך סוסה, ואדוננו הצטער על זאת מאוד.
הקונטרסים שהגיעו מסוסה ניתנו לאנשים מדמשק ביום שהגיעו מסוסה, אבל אמרו: אין אצלנו מקום
להובילם. על כן הם יגיעו אליך באוניות, ברצון האל. וכבר ביקשתי שיעתיקו לי במהדייה מפירוש רבנו ....
את עיקרו; אבל הציעו לי העתקה טובה משובחת מוגהת, ואנו עומדים לארוז אותה ולשלוח אותה אליך, והפסקתי את ההתכתבות.
אשר לעניין אדוני ר' ישראל, ייתן לו אלוהים שלום: קראתי מה שכתבת בעניינו ומיניתי נאמן, והוא בסוסה; אז הגיע
אלי מכתבו ובו הוא כותב: 'המירב שיכולתי להשיג. אחרי שרבנו ביקש ממנו, רק י' דינרים'. אז הגיע אלי מכתב מאחיו, והוא כותב,
אחרי שבועות נוראות, שמגיע לו ממנו למעלה מק'דינר והוא מבקש שאדחה את הדבר עד שיכתוב אליו. ואני אומר שעל
י' הדינרים האלה נתתי לו כתב זיכוי לאחר שהתייעצתי עם אדוננו. זאת לידיעתך אדוני. כתבת, יתמיד אלוהים את מעלתך, שאתה מתנצל
בעניין בני הגדול ואחי הצעיר. אלוהים הוא היודע שאתה נחשב אצלי יותר מעצמי, והלוא את בני איני בא להאשים(?)
אף פעם, ורק מרוב אהבתי לך הרביתי לנזוף בו. אבקש מאלוהים שישמור עליך, אדוני .... אבל עכשיו כבר נרגעתי (ואני מודה)
לאלוהים שהוא התחבר עם אדון מכובד שכמוך, אדוני, ואין לי ספק שהוא מתקבל בחיבה ובהבנה. ישמור (אלוהים) את שניכם יחד למען כולנו, ואל
ייקח אותך מאתנו. כתבת אדוני מה ששלחת עם העבד של הקאצי ... ואמר, אל ייתן לו אלוהים שלום, שהסכום אבד בגלל ....
נגדנו אנשי המועצה. והלוא כתבתי אל אחי שישלח עמו .... או כיוצא בזה ….
…. התעודה על המשלוחים; אמרו: אחיך יש לו משהו נגדנו. איך זה שלא מסר לנו את סחורתו שנביא אותה בשבילך כפי
שתרצה. על כן, אם הגיע לשם, דרוש זאת ממנו כי הוא .... אברהם השליח, והוא יבוא אליכם השנה, ברצון האל.
כתבת, אדוני, ששמחת על שבן 'הראש' רבנו נתן ז"ל שוקד על התורה. ומשתדל בלימוד המקרא, ישלים אלוהים
את מה שהתחיל ויעזור לך וישמור את חיי אדוני הרב יתמיד אלוהים את גדולתו וישימהו לטובה, שהלוא על ידיו חידש אלוהים את התורה
ונתן אור לעדה וחיזק את הדת, אל ימנע אלוהים ממנו הצלחה ; ועליך להשתדל ולדעת את שיעור
מה שעשה באותו אזור ואת גודל המצווה שזכה לה בזאת, ייתן לו אלוהים גדולה לאורך ימים ויעזור לו וירבו בישראל כמותו;
אין ספק שאלוהים דואג דאגה איתנה לעדה זו, כי הוא דואג שבכל דור יהיה מי שיחדש את אשר נשחת
וילמד את מצוות ההלכה שיש חשש כי תישכחנה, כי כך הבטיח לנו: לא תישכח מפי זרעו. אשר למה שהערת,
אדוני, יתמיד אלוהים את גדולתך: כל הזמן המצב הולך ורע, והבריות נבוכים ביותר בגלל סיציליה 

recto, right margin

(2-1) ומה שהביא עליה השונא, שהשתלט על רובה, ובגלל יוקר 
 
(4-3) המחירים אצלנו, כי הארץ הזאת תלויה בה כל הזמן בענייני המזון. ונלקחו בה בשבי מאנשינו 
 
(6-5) י"ב משפחות, ואילו מהמוסלמים אין ספור; אבקש מאלוהים שיגן על שארית ישראל אשר בה .... 
 
(8-7) בחרב, ומתו שם כמה אנשים מישראל. ומתרחשים בה דברים שכולם מוליכים לאבדון; ישקיף עלינו אלוהים ברחמיו 
 
(9–10) ויסתירנו במקלטיו וימחל לנו. זאת לידיעתך אדוני. אבקש ממך שלא תמנע ממני את מכתבך הנכבד, על שלומך ועל 
 
(12-11) כל עסקיך המזדמנים לך, כדי שאסייע לך בשמחה כמבוקשך, ברצון האל. אני שולח לך, אדוני, את מיטב דרישות השלום. 
 
(13–14) עבדך מוסא שולח לך את מיטב דרישות השלום; מסתפק אני באמונתי באלוהים. 
 

verso
אדוני ורבי האדון הנכבד אבו יחיא, מ''ר נהוראי בי"ר נסים נ"ע, ייתן לו אלוהים אריכות ימים ויתמיד את שמירתו עליו ואת חסדיו לו; לבראט בן משה נ"נ בן סגמאר, לאדוני אבו יחיא נהוראי בן נסים, יתמיד אלוהים את גדולתו; אל ביתו, ברצון האל.