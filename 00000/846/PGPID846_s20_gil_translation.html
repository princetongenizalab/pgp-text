
<html>
    <head>
        <title>Hebrew Translation of Letter: IOM D 55.13</title>
    </head>
    <body style="max-width: 860px; margin: auto">
        <h1>Hebrew Translation of Letter: IOM D 55.13</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/846/iiif/canvas/1/">
                    
                    
                    
                        <h3>recto</h3>
                    
                        <ol>
<li>(2−1) על שמך; אני כותב לך, אדוני ורבי ומרי הנכבד, ייתן לך אלוהים אריכות ימים ויתמיד את שמירתו ואת הגנתו עליך ואת חסדיו לך, וייטיב את אחריתך</li>
<li> </li>
<li>ויקדים את פגישתי עמך, ממהרייה, באחרון באב, יחתום אותו אלוהים עליך אדוני במיטב חותמו. המצב טוב ויציב,</li>
<li>תודה לאל, שהוא אדוניו של כל חסד. הגיע ממך מכתבים אדוני, יתמיד אלוהים את גדולתך, ובהם דברים שהדאיגו אותי והחרידוני</li>
<li>והטרידוני והדירו שינה מעיני, על מחלת העין שנפלה עליך ; אבקש מאלוהים יתעלה כי</li>
<li>ירפאך ויחוס עליך ויבריאך, ואל יראני אצלך כל רע כל ימי חייך ויעשני כפרתך מכל הרעות, וישלח, וכו'.</li>
<li>שלחתי את מכתבך אל הדרתו ....</li>
<li>אור העולם, והגיע אלי מכתב ממנו, ובו הוא מודיע לי כמה הוא מודאג בגלל מחלת העין ועוגמת הנפש על זאת ....</li>
<li>והוא מתפלל למענך, אבקש מאלוהים שתתקבל תפילתו למענך ; ולא נרגע לבי אלא כאשר באו אנשינו והודיעוני</li>
<li>שהוטב לך וכי הבריאה עינך; אז נתחי שבח לאלוהים יתעלה והודיתי לו על שבטובו הבריאך. אבל</li>
<li>לבי יירגע באמת רק אם יבוא מכתב ממך, וייתן אלוהים שאקרא בו דברים משמחים עליך, ברצון האל, אודיעך, </li>
<li>אדוני, שומרך אלוהים, שכבר הטלתי על אדם מטעמי שיקנה גליונות קלף בסוסה, וימסרם לסופר. אלא</li>
<li>שיש שם רק סופר אחד, והוא גם מלמד תינוקות ולפעמים הוא עוסק בכתיבה, והגיע עד י''ו קונטרסים מוגהים;</li>
<li>ואילו השאר מתעכבים בלית בררה בגלל מחלת האבעבועות שלקה בה רבנו הרב הגדול, ואמנם הוא הגיע אל סף הייאוש,</li>
<li>והיו הבריות זועקים ונרעשים, כי הוא נחמתנו, וכו'; אבל השקיף אלוהים עלינו בעניינו ולא הביא עלינו אסון</li>
<li>ולא כיבה את אור עינינו, אבל עוד נותרה לו מקצת המחלה במשך זמן מה, ואולם במשך היומיים האחרונים הגיע מכתבו הנכבר אלי, ובו הוא מבשר לי שכבר חלף</li>
<li>הדבר לגמרי, אז נתתי שבח לאלוהים על אשר השקיף עלינו ולא הכזב אותנו, כי חייו הם האדרת העדה וקיום</li>
<li>התורה ותחיית הדת; אבקש מאלוהים כי יעניק לנו ולכל הקהילות את חייו ויעשה שנהיה כפרתו מכל רע.</li>
<li>הוא כבר קרא את השגתך על תשובת רבנו האיי ז"ל, אלא אמר, תמיד אלהים את גדולתו : 'יודע אני שעל תשובתו ז"ל</li>
<li>יש המשיגים; על כן כאשר יגיע לידי מכתבו על אודות הדבר שהיה לו קשה בה אברר לו זאת, כי יש לי תשובה נאה בעניינה'. אבל היתה גזרה</li>
<li>מאלוהים בנוגע למכתב ממך שבו ההשגה, שצריך היה להגיע דרך סוסה, ואדוננו הצטער על זאת מאוד.</li>
<li>הקונטרסים שהגיעו מסוסה ניתנו לאנשים מדמשק ביום שהגיעו מסוסה, אבל אמרו: אין אצלנו מקום</li>
<li>להובילם. על כן הם יגיעו אליך באוניות, ברצון האל. וכבר ביקשתי שיעתיקו לי במהדייה מפירוש רבנו ....</li>
<li>את עיקרו; אבל הציעו לי העתקה טובה משובחת מוגהת, ואנו עומדים לארוז אותה ולשלוח אותה אליך, והפסקתי את ההתכתבות.</li>
<li>אשר לעניין אדוני ר' ישראל, ייתן לו אלוהים שלום: קראתי מה שכתבת בעניינו ומיניתי נאמן, והוא בסוסה; אז הגיע</li>
<li>אלי מכתבו ובו הוא כותב: 'המירב שיכולתי להשיג. אחרי שרבנו ביקש ממנו, רק י' דינרים'. אז הגיע אלי מכתב מאחיו, והוא כותב,</li>
<li>אחרי שבועות נוראות, שמגיע לו ממנו למעלה מק'דינר והוא מבקש שאדחה את הדבר עד שיכתוב אליו. ואני אומר שעל</li>
<li>י' הדינרים האלה נתתי לו כתב זיכוי לאחר שהתייעצתי עם אדוננו. זאת לידיעתך אדוני. כתבת, יתמיד אלוהים את מעלתך, שאתה מתנצל</li>
<li>בעניין בני הגדול ואחי הצעיר. אלוהים הוא היודע שאתה נחשב אצלי יותר מעצמי, והלוא את בני איני בא להאשים(?)</li>
<li>אף פעם, ורק מרוב אהבתי לך הרביתי לנזוף בו. אבקש מאלוהים שישמור עליך, אדוני .... אבל עכשיו כבר נרגעתי (ואני מודה)</li>
<li>לאלוהים שהוא התחבר עם אדון מכובד שכמוך, אדוני, ואין לי ספק שהוא מתקבל בחיבה ובהבנה. ישמור (אלוהים) את שניכם יחד למען כולנו, ואל</li>
<li>ייקח אותך מאתנו. כתבת אדוני מה ששלחת עם העבד של הקאצי ... ואמר, אל ייתן לו אלוהים שלום, שהסכום אבד בגלל ....</li>
<li>נגדנו אנשי המועצה. והלוא כתבתי אל אחי שישלח עמו .... או כיוצא בזה ….</li>
<li>…. התעודה על המשלוחים; אמרו: אחיך יש לו משהו נגדנו. איך זה שלא מסר לנו את סחורתו שנביא אותה בשבילך כפי</li>
<li>שתרצה. על כן, אם הגיע לשם, דרוש זאת ממנו כי הוא .... אברהם השליח, והוא יבוא אליכם השנה, ברצון האל.</li>
<li>כתבת, אדוני, ששמחת על שבן 'הראש' רבנו נתן ז"ל שוקד על התורה. ומשתדל בלימוד המקרא, ישלים אלוהים</li>
<li>את מה שהתחיל ויעזור לך וישמור את חיי אדוני הרב יתמיד אלוהים את גדולתו וישימהו לטובה, שהלוא על ידיו חידש אלוהים את התורה</li>
<li>ונתן אור לעדה וחיזק את הדת, אל ימנע אלוהים ממנו הצלחה ; ועליך להשתדל ולדעת את שיעור</li>
<li>מה שעשה באותו אזור ואת גודל המצווה שזכה לה בזאת, ייתן לו אלוהים גדולה לאורך ימים ויעזור לו וירבו בישראל כמותו;</li>
<li>אין ספק שאלוהים דואג דאגה איתנה לעדה זו, כי הוא דואג שבכל דור יהיה מי שיחדש את אשר נשחת</li>
<li>וילמד את מצוות ההלכה שיש חשש כי תישכחנה, כי כך הבטיח לנו: לא תישכח מפי זרעו. אשר למה שהערת,</li>
<li>אדוני, יתמיד אלוהים את גדולתך: כל הזמן המצב הולך ורע, והבריות נבוכים ביותר בגלל סיציליה </li>
</ol>
                    
                        <h3>recto, right margin</h3>
                    
                        <ol>
<li>(2-1) ומה שהביא עליה השונא, שהשתלט על רובה, ובגלל יוקר </li>
<li> </li>
<li>(4-3) המחירים אצלנו, כי הארץ הזאת תלויה בה כל הזמן בענייני המזון. ונלקחו בה בשבי מאנשינו </li>
<li> </li>
<li>(6-5) י"ב משפחות, ואילו מהמוסלמים אין ספור; אבקש מאלוהים שיגן על שארית ישראל אשר בה .... </li>
<li> </li>
<li>(8-7) בחרב, ומתו שם כמה אנשים מישראל. ומתרחשים בה דברים שכולם מוליכים לאבדון; ישקיף עלינו אלוהים ברחמיו </li>
<li> </li>
<li>(9–10) ויסתירנו במקלטיו וימחל לנו. זאת לידיעתך אדוני. אבקש ממך שלא תמנע ממני את מכתבך הנכבד, על שלומך ועל </li>
<li> </li>
<li>(12-11) כל עסקיך המזדמנים לך, כדי שאסייע לך בשמחה כמבוקשך, ברצון האל. אני שולח לך, אדוני, את מיטב דרישות השלום. </li>
<li> </li>
<li>(13–14) עבדך מוסא שולח לך את מיטב דרישות השלום; מסתפק אני באמונתי באלוהים. </li>
<li> </li>
</ol>
                    
                </div>
            
                <div data-canvas="https://geniza.princeton.edu/documents/846/iiif/canvas/2/">
                    
                    
                    
                        <h3>verso</h3>
                    
                        <p>אדוני ורבי האדון הנכבד אבו יחיא, מ''ר נהוראי בי"ר נסים נ"ע, ייתן לו אלוהים אריכות ימים ויתמיד את שמירתו עליו ואת חסדיו לו; לבראט בן משה נ"נ בן סגמאר, לאדוני אבו יחיא נהוראי בן נסים, יתמיד אלוהים את גדולתו; אל ביתו, ברצון האל.</p>
                    
                </div>
            
        </section>
    </body>
</html>
