
<html>
    <head>
        <title>Transcription of Legal document: NLI 577.3/3</title>
    </head>
    <body style="max-width: 860px; margin: auto">
        <h1>Transcription of Legal document: NLI 577.3/3</h1>

        <p>S. D. Goitein, <a href="https://bookreader.nli.org.il/NliBookViewer/?ie_pid=IE44749669#page/n0/mode/2up">"Court records from the Cairo Geniza‎"</a> (in Hebrew), <em>Kiryat Sefer‎</em> 41 (n.p., 1966), 263-76.</p>

        
        <section dir="rtl" >
            
                <div data-canvas="https://geniza.princeton.edu/documents/851/iiif/canvas/1/">
                    
                    
                    
                        <ol>
<li>נחן אלשהוד אלכאתמין אספל האדא</li>
<li>אלכתאב ודלך באן חצרו אלינא אהרן</li>
<li>בן שמריה הכהן ונסים בן יעקב</li>
<li>שריכה והם פי צחה עקולהם ו/א/בד/א/נהם</li>
<li>וגואז אמרהם טאיעין גיר כארהין</li>
<li>לא מקהורין ולא מגבורין ולא סהו ולא</li>
<li>ג]לט ולא עלה בהם ולא מרץ ולא שי מן</li>
<li>גמ]יע מפסדאת אלשהאדה וקאלו</li>
<li>לנא] אשהדו עלינא ואקנו מנא ואכתב[ו</li>
<li>בגמיע אלא]לפאט אלמחכמה ואלמעאני</li>
<li>אלמו]כדה וסלמו דלך למכי בן אבו סהל</li>
<li>אלמערוף באלוקאר ליכון בידה חגה</li>
<li>וותאק לליום ומא בעדה באן אשרטנא</li>
<li>לה עלינא אן נכריו לה נצף אלדאר</li>
<li>אלדי אשתרינא מנה בתלאתה דנאניר</li>
<li>פי כל סנה ואדא וכר ענא אלכרא</li>
<li>סנה לנא אן אכרגה ואכריוהא</li>
<li>לגירה ואן דפע לנא שי מן אלסתין</li>
<li>דינאר אלדי הי תמנהא פי גמלה אל</li>
<li>עשר סנין נאכד מנה ואן גאב לנא</li>
<li>אלכל נעידהא עליה פי גמלה עשר</li>
<li>סנין ואן תמת עשר סנין ולם יגיב</li>
<li>לנא שי נביעהא ואיש מא תזייד</li>
<li>עלי אל]סתין דינאר נדפעה למכי</li>
<li>אל]מדכור וכאן דלך אול יום מן שהר</li>
<li>כסליו סנה ארבעת אלפים ושמונה</li>
<li>מאות וששים וארבעה שנים למנינא</li>
<li>דרגילנא (!) ביה במדינת אכסנדריה (!)</li>
<li>שריר וקיים אברהם בר יעקב דרעי נב"ת</li>
<li>אברהים בר צדקה הלוי נ"ע</li>
<li>יפת בר חלפון נ"ע אחימעץ בר יצחק נ"ע</li>
</ol>
                    
                </div>
            
        </section>
    </body>
</html>
