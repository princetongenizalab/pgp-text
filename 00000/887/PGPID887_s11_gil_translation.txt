ע׳׳א:


מכתבי אדוני, ייתן לך אלוהים אריכות ימים ויתמיד את חסדיו לך ויכה וישפיל את אויביך,
(נכתב) ביום כו׳ בי׳ בטבת. שלומי טוב, אבל אני מתגעגע אליך, יפגישנו אלוהים
לטובה, ולאחר שכתבתי לך, אדוני, אל–ידי עמאר נושא המכתבים ושלחתי לך פירוט של כל
מה שדרוש. הפליגו היום סירות הנילוס וה׳כיטיה׳, וזה יום טוב, 
אלוהים יתגדל וישתבח יוסיף להן שלום, ובחסדו תגענה שלום, וכאשר בעזרת אלוהים
תגענה, שלם לעלי הפוזל ג׳ דינרים שכר ב׳ הנאדות, ותכתוב לי, אדוני,
אם הגיעו בשלום ואם הבדים הגיעו בשלום. אשר לי, בלבי דאגה בגללם עד שאקבל
מכתב ממך, אדוני. האוניות השנה באלכסנדריה מרובות, והמפליגות ממנה מובילות
למעלה מה׳ אלפים, משואים הרבה; כבר תיקנו חלק מהן. השלימו את התיקונים בג׳ אוניות: אלבעשושי,
אבן אבי רנדה, והחדשה, של אבן אלמואז. אוניית בן תופרה …. ותיקנוה,
וגם (של) אלחזמי תתוקן. מסרתי את דרישת השלום ממך לששון והודעתיו את הוראותיך לו. אחרי …. הוא ….

שוליים, ימין


הסבון בד׳, ….
מדינר עד כ׳׳ב קיראט.
המחירים באלכסנדריה
עד הפלגת ה׳כיטייה׳ ….
לא ציפו לו
לא …. יצא;

למעלה:
השעווה מי׳׳ח דינר הקנטאר עד י׳׳ז; המשי י׳׳ג וחצי עד י׳׳ד ה ….
ע׳׳ב:
 

הזפת, הנוזלת שני דינרים וחצי; היבשה בג׳; הקואלבי והבתאתי בשני דינרים וחצי; החיטים החדשות ט׳
ויבות בדינר, הישנות י׳׳א ויבה בדינר; החליפין בערך ל׳׳ג וחצי פחות חבה. דרישות שלום לך, ולבניך, 
ישמרם אלוהים, דרישות שלום רבות; מסתפק אני באמונתי באלוהים לבדו, ושלום על משה עבדו.

למטה:
לאדוני ורבי, אבו אלפרג׳ יוסף בן יעקב בן עוכל, ייתן לו אלוהים אריכות ימים ויתמיד את גדולתו, מעבדו יוסף בן ישועא אלאטראבלסי, מסור ותקבל שכר (מאלוהים).