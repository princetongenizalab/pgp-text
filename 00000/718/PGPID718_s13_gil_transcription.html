
<html>
    <head>
        <title>Transcription of Letter: ENA 2805.5.2</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.5.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/718/iiif/canvas/1/">
                    
                    
                    
                        <h3>recto</h3>
                    
                        <ol>
<li>
<p>תוכלת עלי אללה</p>
</li>
<li>
<p>כתאבי יא סידי ומולאי אטאל אללה בקאך ואדאם עזך ותאידך וסעאדתך</p>
</li>
<li>
<p>וסלאמתך מן אלסכנדריה לי' כלון מן כסלו ערפך אללה ברכתה</p>
</li>
<li>
<p>אעלמך יאמולאי אן וצל צמיר אלפיג ולם ארא לך מעה כתאב וקד אשתגל</p>
</li>
<li>
<p>סרי לדלך עטים וקד וצל אלי כתאב סיידי אבי זכרי ודכר אנך וגיע</p>
</li>
<li>
<p>וקד בלג פיא מן שגל אלסר מא מא אקדר אצפה אללה עז וגל [לא ירינו פיך]</p>
</li>
<li>
<p>מכרוה ויכשף מא בך ויגמע בינך ובין ואלדתך ואנא [ ] אלא אן</p>
</li>
<li>
<p>יצל כתאבך וקד קבצת גמיע אלחואיג אלדי אנפדת מע עבד אלעזיז ואל [עדל?]</p>
</li>
<li>
<p>אל ל[י]מו מן מימון וקד קבצת אלעדל תמר הנדי וקד רסתה פי מכזן ישועה</p>
</li>
<li>
<p>וקד דכר סיידי אבי זכרי אן באע לי אלשיש פחסן אללה גזאה ולו כאן באלאסכנדריה</p>
</li>
<li>
<p>לכנת אביעה בזאיד דינ כל רטל וקד כתבת לך פי כתבי אלמתקדמה</p>
</li>
<li>
<p>ואעלמתך באלשיש אלדי לי פי אלרזמה וקד כתבת בה לגמאעה מן אצחבנא</p>
</li>
<li>
<p>פתסתקצי אן קבצה תקבצה מן ענדה ויכון ענדך ואן כאן מולאי וגיע לא</p>
</li>
<li>
<p>יכלף נפסה ולא ישגל סרי ופי יומנא הדה בעת אלחריר נקץ אלמפתול</p>
</li>
<li>
<p>כה אלי ואלחריר אלנדלסי אלמנקוד בעתה ל אלי ואן כאן אלחריר אלדי אנפדת</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ואן כאן יסוא</p>
</li>
<li>
<p>מן כ ונצף</p>
</li>
<li>
<p>אלא כ ורבע</p>
</li>
<li>
<p>אביע ואן לם</p>
</li>
<li>
<p>אן אבקיה עלי</p>
</li>
<li>
<p>חאלה ואן קדרת</p>
</li>
<li>
<p>עלי חריר</p>
</li>
<li>
<p>מקלב כ</p>
</li>
<li>
<p>אשתרי מנה</p>
</li>
<li>
<p>מא קדרת</p>
</li>
<li>
<p>עליה באל</p>
</li>
<li>
<p>סער כ אלרט[ל]</p>
</li>
<li>
<p>אשתרי מא</p>
</li>
<li>
<p>קדרת</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ותשרי לי ג</p>
</li>
<li>
<p>אזואג</p>
</li>
<li>
<p>מדאסאת</p>
</li>
<li>
<p>מא תצלח</p>
</li>
<li>
<p>ללהדיא</p>
</li>
<li>
<p>מן נצף</p>
</li>
<li>
<p>דינ למא</p>
</li>
<li>
<p>חולה</p>
</li>
<li>
<p>ותבלג</p>
</li>
<li>
<p>מולאי</p>
</li>
<li>
<p>אלשיך</p>
</li>
<li>
<p>אבי נצר</p>
</li>
<li>
<p>אסלאם</p>
</li>
</ol>
                    
                        <h3>recto - other</h3>
                    
                        <ol>
<li>
<p>וכץ נפסך אלשריפה אלסלאם</p>
</li>
</ol>
                    
                </div>
            
                <div data-canvas="https://geniza.princeton.edu/documents/718/iiif/textblock/4242/canvas/1/">
                    
                    
                    
                        <h3>verso</h3>
                    
                        <ol>
<li>
<p>ולא תקטע אלכת[ב ענא] באחואלך ומא כאן לך מן חאגה שרפני בהא</p>
</li>
<li>
<p>ואנא יעקוב אקרא עליך אתם אלסלאם וקד וצלת סאלם מן אלאדקיה לله الحمد</p>
</li>
<li>
<p>וקד אנפדת פי רזמה סיידי אבי אלפצל בן כלף אתואב טלי אלתמן גי דינ</p>
</li>
<li>
<p>אחב מן מולאי יקבצהם מן ענדה ואן ראה אלביע יביע ולם יאכדני ען אלטלוע</p>
</li>
<li>
<p>אלא קליל שיש וחאלי פי אלכניס נקבצהא אן שא אללה ונטלע ואחב כתאבך</p>
</li>
<li>
<p>בקבצהם ובמא תראה ומא בקי לך מן תמנה ואנא פי שגל אלסר מן גהתך</p>
</li>
<li>
<p>עטים מן מא בלגני אנך וגיע אללה ינצר אליך ויפרג ענך ויגמע בינך ובין ואלדתך</p>
</li>
</ol>
                    
                </div>
            
        </section>
    </body>
</html>
