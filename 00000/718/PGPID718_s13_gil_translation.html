
<html>
    <head>
        <title>Hebrew Translation of Letter: ENA 2805.5</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/718/iiif/textblock/4242/canvas/1/">
                    
                    
                    
                        <h3>recto</h3>
                    
                        <ol>
<li>(2−1) באלוהים אני בוטח. אני כותב לך, אדוני ורבי, יתן לך אלוהים אריכות ימים ויתמיד את גדולתך ואת עזרתו לך ואת אושרך</li>
<li> </li>
<li>ואת שלומך, מאלכסנדריה, בי' בכסלו, יודיעך אלוהים את ברכתו.</li>
<li>אודיעך אדוני שהגיע צמיר נושא המכתבים, אבל לא ראיתי אצלו מכתב (ממך) והדאיג אותי </li>
<li>הדבר עד מאוד. קיבלתי מכתב מאדוני אבו זכרי, הכותב שאתה חולה,</li>
<li>והדבר גרם לנו דאגה שאין לתארה. אלוהים, יתגדל וישתבח .... (יסלק ממך כל)</li>
<li>רע ויבריח את מה שיש בך ויפגישך עם אמך. אני ....</li>
<li>שיגיע ממך מכתב שכבר קיבלת את כל הסחורות ששלחתי עם עבד אלעזיז ואת כד</li>
<li>מי הלימון מאת מימון. קיבלתי את משאוי התמר הנדי וכבר הטמנתי אותו במחסן של ישועה. </li>
<li>אדוני אבו זכרי הודיע שמכר בשבילי את בד הפשתים, ייתן לו אלוהים גמול טוב; אילו היה באלכסנדריה</li>
<li>הייתי מוכרו בדינר יותר על כל רטל. כתבתי לך במכתבי הקודמים</li>
<li>והודעתיך את דבר בד הפשתים שיש לי בתוך הכריכה ; כתבתי (זאת) לחבורה מאנשינו.</li>
<li>היוודע נא אפוא, ואם קיבל אותו, קבל אותו ממנו, ויהיה אצלך; אבל אם אתה חולה אדוני, אל </li>
<li>תקבל על עצמך, כי תגרום לי עוגמת נפש. ממש היום מכרתי את המשי המופרד השזור</li>
<li>בכ"ה הי'; ואת המשי הספרדי המקולף מכרתי בל' הי'. אם המשי ששלחת </li>
</ol>
                    
                        <h3>recto, right margin</h3>
                    
                        <p>שווה מכ' וחצי עד כי ורבע אמכור אותו, ואם לא, אשאיר אותו במקומו. אם תוכל להשיג משי מסובב בכ', קנה ממנו ככל שתוכל; במחיר כ' הרטל קנה ככל שתוכל. </p>
                    
                        <h3>recto, top margin</h3>
                    
                        <p>קנה לי ג' זוגות נעליים ראויות למתנה, בחצי דינר בקירוב; ומסור לאדוני ורבי אבו נצר דרישות שלום, ודרישות שלום לך, מכובדי:</p>
                    
                </div>
            
                <div data-canvas="https://geniza.princeton.edu/documents/718/iiif/textblock/4242/canvas/2/">
                    
                    
                    
                        <h3>verso</h3>
                    
                        <ol>
<li>ואל תפסיק לכתוב לנו על מצבך, וכל צורך בקנייה שיהיה לך, כבדני בו.</li>
<li>ואני יעקוב שולח לך את מיטב דרישות השלום; הגעתי בשלום מלאך קייה, תודה לאל.</li>
<li>שלחתי בכריכה של אדוני אבו אלפצל בן כלף בגדים 'טלי', התמורה י"ג דינר;</li>
<li>אבקש ממך, אדוני, כי תקבלם ממנו ואם תמצא לנכון למכור תמכרם. מנעו ממני לעלות (לפסטאט)</li>
<li>רק קצת בדי פשתים, ומצב ענייני בבית הכנסת ; אקבל אותם, ברצון האל, ואעלה. אבקש ממך שתשלח לי מכתב</li>
<li>לשם קבלתם, ועל מה שאתה מחליט, וכמה נותר לזכותך מתמורתם. אני מודאג בגללך</li>
<li>עד מאוד, מפני שנודע לי שאתה חולה, יביט אלוהים אליך ויושיעך ויפגישך עם אמך .... </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו; ממרדוך בן מוסא נ"ע. </p>
                    
                </div>
            
        </section>
    </body>
</html>
