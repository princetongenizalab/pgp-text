recto

(2−1) באלוהים אני בוטח. אני כותב לך, אדוני ורבי, יתן לך אלוהים אריכות ימים ויתמיד את גדולתך ואת עזרתו לך ואת אושרך
 
ואת שלומך, מאלכסנדריה, בי' בכסלו, יודיעך אלוהים את ברכתו.
אודיעך אדוני שהגיע צמיר נושא המכתבים, אבל לא ראיתי אצלו מכתב (ממך) והדאיג אותי 
הדבר עד מאוד. קיבלתי מכתב מאדוני אבו זכרי, הכותב שאתה חולה,
והדבר גרם לנו דאגה שאין לתארה. אלוהים, יתגדל וישתבח .... (יסלק ממך כל)
רע ויבריח את מה שיש בך ויפגישך עם אמך. אני ....
שיגיע ממך מכתב שכבר קיבלת את כל הסחורות ששלחתי עם עבד אלעזיז ואת כד
מי הלימון מאת מימון. קיבלתי את משאוי התמר הנדי וכבר הטמנתי אותו במחסן של ישועה. 
אדוני אבו זכרי הודיע שמכר בשבילי את בד הפשתים, ייתן לו אלוהים גמול טוב; אילו היה באלכסנדריה
הייתי מוכרו בדינר יותר על כל רטל. כתבתי לך במכתבי הקודמים
והודעתיך את דבר בד הפשתים שיש לי בתוך הכריכה ; כתבתי (זאת) לחבורה מאנשינו.
היוודע נא אפוא, ואם קיבל אותו, קבל אותו ממנו, ויהיה אצלך; אבל אם אתה חולה אדוני, אל 
תקבל על עצמך, כי תגרום לי עוגמת נפש. ממש היום מכרתי את המשי המופרד השזור
בכ"ה הי'; ואת המשי הספרדי המקולף מכרתי בל' הי'. אם המשי ששלחת 

recto, right margin
שווה מכ' וחצי עד כי ורבע אמכור אותו, ואם לא, אשאיר אותו במקומו. אם תוכל להשיג משי מסובב בכ', קנה ממנו ככל שתוכל; במחיר כ' הרטל קנה ככל שתוכל. 
recto, top margin
קנה לי ג' זוגות נעליים ראויות למתנה, בחצי דינר בקירוב; ומסור לאדוני ורבי אבו נצר דרישות שלום, ודרישות שלום לך, מכובדי:
verso

ואל תפסיק לכתוב לנו על מצבך, וכל צורך בקנייה שיהיה לך, כבדני בו.
ואני יעקוב שולח לך את מיטב דרישות השלום; הגעתי בשלום מלאך קייה, תודה לאל.
שלחתי בכריכה של אדוני אבו אלפצל בן כלף בגדים 'טלי', התמורה י"ג דינר;
אבקש ממך, אדוני, כי תקבלם ממנו ואם תמצא לנכון למכור תמכרם. מנעו ממני לעלות (לפסטאט)
רק קצת בדי פשתים, ומצב ענייני בבית הכנסת ; אקבל אותם, ברצון האל, ואעלה. אבקש ממך שתשלח לי מכתב
לשם קבלתם, ועל מה שאתה מחליט, וכמה נותר לזכותך מתמורתם. אני מודאג בגללך
עד מאוד, מפני שנודע לי שאתה חולה, יביט אלוהים אליך ויושיעך ויפגישך עם אמך .... 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו; ממרדוך בן מוסא נ"ע. 