
<html>
    <head>
        <title>Transcription of Letter: ENA 2805.5.2</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.5.2</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/718/iiif/canvas/1/">
                    
                    
                    
                        <h3>Recto</h3>
                    
                        <ol>
<li>תוכלת עלי אללה</li>
<li>כתאבי יא סידי ומולאי אטאל אללה בקאך ואדאם עזך ותאידך וסעאדתך</li>
<li>וסלאמתך מן אלסכנדריה לי' כלון מן כסלו ערפך אללה ברכתה</li>
<li>אעלמך יאמולאי אן וצל צמיר אלפיג ולם ארא לך מעה כתאב וקד אשתגל</li>
<li>סרי לדלך עטים וקד וצל אלי כתאב סיידי אבי זכרי ודכר אנך וגיע</li>
<li>וקד בלג פיא מן שגל אלסר מא מא אקדר אצפה אללה עז וגל [לא ירינו פיך]</li>
<li>מכרוה ויכשף מא בך ויגמע בינך ובין ואלדתך ואנא [ ] אלא אן</li>
<li>יצל כתאבך וקד קבצת גמיע אלחואיג אלדי אנפדת מע עבד אלעזיז ואל [עדל?]</li>
<li>אל ל[י]מו מן מימון וקד קבצת אלעדל תמר הנדי וקד רסתה פי מכזן ישועה</li>
<li>וקד דכר סיידי אבי זכרי אן באע לי אלשיש פחסן אללה גזאה ולו כאן</li>
<li>באלאסכנדריה</li>
<li>לכנת אביעה בזאיד דינ' כל רטל וקד כתבת לך פי כתבי אלמתקדמה</li>
</ol>
                    
                </div>
            
        </section>
    </body>
</html>
