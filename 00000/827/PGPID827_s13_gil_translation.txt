recto

(1 – 2) על שמך; שלחתי לך לפני כן, אדוני ורבי, ייתן לך אלוהים אריכות ימים ויתמיד את גדולתך ואת אושרך
 
ואת שלומך ואת חסדו לך, מכתבים אחרים, האחרון שבהם בידי .... והייתי מחכה
לבוא מכתבך בידי בן גלפיוה, והגיע, אבל לא ראיתי אצלו מכתב (ממך) והדריך הדבר את מנוחתי
עד מאוד, כי הגיע יעקוב ולא הביא לי מכתב; אחר כך בא גם עלי
בלי מכתב, ורבו דאגתי ועוגמת הנפש שלי והתרוצצו בלבי
מחשבות, כי הייתי כאדם שנפל לבאר, ואיני שומע על הנעשה ואיני 
(8–9) רואה מכתב. אלוהים, תתהלל גבורתו, הוא היודע את הבדידות שעל לבי ואת החולשה שבה אני נתון. מאלוהים אבקש אחרית טובה; אלא ששלוותי
 
ומנוחתי והנאתי פינו מקום לשיממון שאחז בי, שאיני מקבל ידיעות,
ומפני שהן מתאחרות יש לי עוגמת נפש. אבקש מאלוהים שיראני ממך דברים
שירגיעוני. והלוא עד היום לא קיבלתי ממך מכתב, וכבר עבר חודש.
כבר ניפטתי את רוב צמחי הפשתים(?) שאצלי והן פשתים טובות
שתהיה בהן ברכה, ואני מקווה שאני בסופו של הטירוף הזה, ולא יישאר לי כבר כלום לנפט. 
וכבר שמתי תמרים בארגז. היו שפע פועלים, ועניין הניפוט
יסתיים בקרוב. אשלח עם יעקוב באותה דרך
ט"ו קנטארים פשתים או יותר, יחד עם הצבע שנשלח.
וכבר שלחתי לדהרוט לחפש אונייה קטנה שאשלח בה את
החיטים והפשתים וכל מה שעבר תחת ידי, לפני בוא האנשים(?)
ואשאר כלוא, לא נילוס ולא דרך שיעברו בה הבהמות.
וכבר לפני כן תבעתי ממך, אדוני, שתיקח את הקבלות מן הדיואן, ובהן כל מה
שאתה מסלק, עם השמות של בעליהן הקודמים, כי הלוא זו הראיה שלנו נגד החנויות, (ותיקח) ....
ובמהרה את הקבלות בעד קפ"ו הדינרים ששילמנו השנה, מאת קוריל ; שלח אותן,
אדוני, כרוכות במכתבך ואל תשהה אותן 

recto, right margin
(1–18) לי .... המכתב הוא אצלי: אמור לו: הן הראיה שלנו, שתהיינה אצלנו, קבל אותן אפוא ממנו ושלח אותן, אדוני, וגם את כל הקבלות, ואני, ברצון האל ... אבקש מאלוהים שיעזור. וביקשתי את עזרת אלוהים יתעלה ושלחתי על ידי 
(33-19) בוקלא כשוט בן מינא נ' ארדבים חיטים, בארדב הגדול, והעריכו אותן ס"ז הק', והן מיבול משובח .... והנאמן עליהן זהיר ; שלחתי עמו 'קראב' גדול 
 
recto, top margin
ו'בטה' מלאה שמן; קבל אותם ותן להם את ה'קראב' בשביל הבית ואת ה'בטה' תיקח ותרוקן את הכול ותחזירם עם זהיר; ועמו 'קראב' קטן ובו דבש של קנה בשביל הבית; והיתה לי הכנסה .... אבו יעקוב או .... לפני כן ינכה .... הביא אותו .... ובהם ז' קנטארים; וה' כדים ובהם קצת יותר מח' קנטארים, דברי מחיקה(?) מאצל .... 
verso

.... והובלה ושכר הספן בעד החיטים, במחיר ג' (דינרים) וה' קיראטים והוצאות ההובלה של אברהים בן ....
ידאג לסילוקם. כתבתי לו מכתב והוא ייצג (אותי) בעניינם. מגיע בעד ק' י' דינרים בעד התיווך.
רצוי שתשלם בעד חמישים, ד' דינרים וחצי. השתדל, אדוני, להוביל את ה'תליס'ים מהאונייה בשבילי
הביתה, ואם אתה זקוק, אדוני, לחצי מזה, קח אותו אל ביתך, ושלח לי את החצי
אל ביתי; אבל אם אינך זקוק להם, שלח אותם בשלמות אלי. נכנסו אצלי גם
שני קנטארים צבע, אולי אשלחם עם והיר; הגיע אתִי יעקוב ....
הואילה לשלוח אותו ; ואולם רבעי הדינרים שחוקים ופגומים ואצטרך להחזירם עם
יעקוב, כי בעד כל רבע דינר פגום מנכים חבה משני הדאנקים ולוקחים בעדו חצי קיראט.
בסך הכול הגיעו עם יעקוב נ' 'תליס'ים. חי אלוהים התפלאתי, מה גרם לאיחורם
.... אשר לסחורות שאצל הצורף, התביישתי, וחוורו פני מרוב סירובי
לנשים. הזדרז, אדוני, ביתר שאת לשלוח אותם עם יעקוב. הואילה, אדוני,
שלם לנאמן זהיר רבע דינר בשכרו, ותן לו שני דינרים לקניית סחורות
ונקנה בתמורתם סחורות בריף, ברצון האל. כתבתי בחיפזון. אשלח
מכתב מפורט עם יעקוב. רצוי שתשלח לי אדוני שני דינרים, עם זהיר, ברבעי דינר שקולים 
שלמים, אחרת לא יקבלו אותם. הודיע לנו אבו אלברכאת במכתבו שאתה, אדוני, שלחת להם קצת
חיטים והודיתי על חסדך. הואילה, אדוני, להחזיר אותן לעצמך מן החיטים האלה .... ;
את החוב בעד הפסולת ששילמתי בדהרוט כבר שילמתי למהדי, על כן אל תחייב אותם בו, כי כבר
שילמתיו לו, והוא ט' קיראטים. 

verso, address
לאדוני ורבי, אבו יחיא נהוראי בן נסים, ייתן לו אלוהים אריכות ימים; מהמורה לו, יושע בן נתן. 
 