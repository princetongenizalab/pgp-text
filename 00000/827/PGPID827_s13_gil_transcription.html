
<html>
    <head>
        <title>Transcription of Letter: ENA NS 22.13</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.13</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/7f4bb409-edac-4726-842f-eb18e1531724/manifest/canvas/e10f6c91-3d53-477e-898b-693bdb61ce7f">
                    
                    
                    
                        <h3>Recto</h3>
                    
                        <ol>
<li>על שמך</li>
<li>
<p>תקדמת כתבי למולאי אלשיך אטאל אללה בקאה [ואדאם עזה וס]עאדתה</p>
</li>
<li>
<p>וסלאמתה ונעמתה עדה ואכ'רהא עלי יד[י&nbsp; &nbsp; &nbsp; &nbsp; &nbsp; &nbsp; &nbsp; וכנת מ]נתטר</p>
</li>
<li>
<p>לוצול כתאבה עלי יד בן גלפיוה פוצל ולם א[רי מעה כתאב] ואקלקני דלך</p>
</li>
<li>
<p>גאיה אלקלק אד כאן יעקוב וצל ולם ארי מעה כתאב תם וצל עלי</p>
</li>
<li>
<p>איצ'א בג'יר כתאב פתזאיד שגל קלבי וצ'יק צדרי ולעבת בי</p>
</li>
<li>
<p>אלט'נון אד כנת כאני קד וקעת פי ביר לא אסמע כבר ולא</p>
</li>
<li>
<p>ארי כתאב וקד עלם אללה גלת קדרתה מא עלי קלבי מן</p>
</li>
<li>
<p>אלוחדה ותרבת אלאחואל אסל אללה חסן אלעאקבה ואנמא פרגתי</p>
</li>
<li>
<p>וראחתי ואנסי פי אלוחשה אלדי אנא פיהא מא יצלני מן אלכבר</p>
</li>
<li>
<p>פאדא תאכרת עני עמי קלבי אסל אללה אן יטלעני מנה</p>
</li>
<li>
<p>עלי מא אסכן אליה ואלי אליום מא ראית מנה כתאב והו שהר</p>
</li>
<li>
<p>וקד נפצ'ת אכתר אלכתאן אלחטב אלדי ענדי והי כתאתין גיאד</p>
</li>
<li>
<p>מבארכה ואנא אומל אני אכר התור לא יבקא לי שי ללנפץ'</p>
</li>
<li>
<p>וקד עמלת מרך פי ספט וקד תופר פיה אלצנאע וחאל אלנפץ</p>
</li>
<li>
<p>ינגז ען קרב ואנא אחמל מע יעקוב פי הדה אלטריק</p>
</li>
<li>
<p>ט'ו' קנ'א' כתאן או אכתר מע מא קד אתגה מן אלצבאג'</p>
</li>
<li>
<p>וקד אנפדת אלי דהרוט בסבב מרכב לטיף אחמל פיה</p>
</li>
<li>
<p>אלקמח ואלכתאן וגמיע מא קד ראג ענדי מן קבל יגו אל[נאס ?]</p>
</li>
<li>
<p>ונציר פי חבס לא בחר ולא טריק תמשי פיהא אלדואב וקד</p>
</li>
<li>
<p>כנת אכדת עלי מולאי פי אכד אלוצולאת מן אלדיואן בגמיע מא</p>
</li>
<li>
<p>תקום בה באסמא ארבאבה אלקדימה פהי חגתנא עלי אלחואנית [&nbsp; &nbsp; &nbsp; ]</p>
</li>
<li>
<p>ופי אלעאגל וצולאת אל'ק'פ'ו' דינ' אלדי וזננאהא אלסנה ען קוריל ינפדה[א]</p>
</li>
<li>
<p>מולאי עטף כתאבה ולא יוכרהא</p>
</li>
</ol>
                    
                        <h3>Right Margin</h3>
                    
                        <ol>
<li>עני [      ]</li>
<li>
<p>[  ] אלכתאב הו</p>
</li>
<li>
<p>ענדי תקול לה הי</p>
</li>
<li>
<p>חגתנא תכון מענא</p>
</li>
<li>
<p>ותקבצ'הא מנה</p>
</li>
<li>
<p>וינפדהא מולאי</p>
</li>
<li>
<p>וכדלך גמיע</p>
</li>
<li>
<p>אליצילאת ואנא</p>
</li>
<li>
<p>אלמשיה ללה</p>
</li>
<li>
<p>או [      ]ם</p>
</li>
<li>
<p>או [        ]</p>
</li>
<li>
<p>התור[        ]</p>
</li>
<li>
<p>איא[       ]</p>
</li>
<li>
<p>אסל אללה</p>
</li>
<li>
<p>אלמעונה [       ]</p>
</li>
<li>
<p>קד אסתכרת</p>
</li>
<li>
<p>אללה תעאלי [     ]</p>
</li>
<li>
<p> וחמלת עלי [ידי]</p>
</li>
<li>
<p>בוקלא כשוט</p>
</li>
<li>
<p>בן מינא</p>
</li>
<li>
<p>נ' ארדב קמח</p>
</li>
<li>
<p>באלכביר וקום</p>
</li>
<li>
<p>ס'ז' אלק'</p>
</li>
<li>
<p>והי ג'לה</p>
</li>
<li>
<p>גירה האג[   ]</p>
</li>
<li>
<p>ואלאמין</p>
</li>
<li>
<p>עליהא</p>
</li>
<li>
<p>זהיר</p>
</li>
<li>
<p>וקד</p>
</li>
<li>
<p>אנפדת</p>
</li>
<li>
<p>מעה</p>
</li>
<li>
<p>קראב </p>
</li>
<li>
<p>כביר</p>
</li>
</ol>
                    
                </div>
            
        </section>
    </body>
</html>
