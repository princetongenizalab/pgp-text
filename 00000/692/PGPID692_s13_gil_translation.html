
<html>
    <head>
        <title>Hebrew Translation of Letter: ENA 2805.12</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.12</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/9fd10d99-df47-4f38-b5f5-63d93183a42b/manifest/canvas/a00d76ca-ccf9-4e27-871d-7a25830ca278">
                    
                    
                    
                        <h3>recto</h3>
                    
                        <ol>
<li>אני כותב לך, אדוני החבר גדול הישיבה, ייתן לך אלוהים אריכות ימים ויתמיד את גדולתך ואת עזרתו לך</li>
<li>ואת אושרך ואת חסדיו לך, מאלכסנדריה; אוריעך מה גרם החטא, והוא:</li>
<li>האדון רבי אברהם בי"ר יעקב, נ"ע, טרח במשך הקיץ הזה ומכר מה שהיה</li>
<li>לי אצלו ושמכר אותו לפני כן בדינר, בשני שלישים; ומכר מסחורה שהגיעה בשבילנו</li>
<li>בשנה זו, וקינאו בנו בגללה יהודים ומוסלמים, מה ששווה דינר, בשני שלישים; </li>
<li>וקנה דינרים, דינר בדינר ושליש, ושלח עם בעלי ה'חמאמה', בן טאהר, ק"ק דינר, וגזר</li>
<li>אלוהים כפי שרצה, כפי שידוע לך מלפני כן, והגיעו בשלום כעבור ימים, אבל בהפסד של עשירית כמעט.</li>
<li>עוד שלח כיוצא בהם עם מפרג', וגזר אלוהים ולא שרד מהם דבר. </li>
<li>אומר אני: ברוך שאין בדינו עולה. ושלח כיוצא בהם באוניית בן מג'בר ובאחרות, ולא</li>
<li>התבררה לנו עליהם שום ידיעה, ואיננו יודעים אם חזרו או לא. אבקש מאלוהים, יתעלה, שישימם</li>
<li>במחוז השלום, וכי לא יגרום לנו צער(?) וירחם עלינו. אחר כך שלח לי אבו</li>
<li>יוסף בתוך כריכה ל"ד דינרים, שהגיעו בשלום, חוץ משליש (?).....; הגיעו מהם בשלום כ"ז, הנותרים, </li>
<li>הגדולים היפים שקנה ....; ומה שקנה בדינר בקירוב</li>
<li>הגיעו בשלום מהם לאחר הקנייה .... ; ברוך, וכו׳</li>
<li>לפני כן קיבלתי את מכתבך, ייתן לך אלוהים גדולה, ושמחתי מאוד במה שכתבת והודיתי </li>
<li>לאלוהים, יתעלה, אשר, וכו׳. אשר לר' עמרם : דיברתי עמו על האמלג,</li>
<li>ואמר: מכרתי אותו, אשר למה שכתבת בעניין ספרי (המקרא): קראתי את מכתבך לפני עואץ ואמר:</li>
<li>הספרים האלה נמצאים, אבל קרה לי משהו המסיח את דעתי אף מן האכילה והשתייה, ור' אברהם</li>
<li>אינו מתפנה בזמן הזה לכרוך אותם; אבל אולי אתה רוצה שיגיעו לא מכורכים ויהיו אצלך, </li>
<li>ברצון האל. כתבת על המחסור ב'לאסין', אבל הלוא (שלחתי) יותר ממה שכתבת בהתחלה ; אל תשלם</li>
<li>אף דרהם אחד. אשר למשי, כתבת שתקנה אותו מבן שעיא, אקווה שכבר קנית אותו,</li>
<li>כי השנה הוא בצמצום, לא הגיע כלל; אולי יעלה קצת מחירו. כבר מכרתי כאן ביותר מכ' </li>
<li>דינרים בעד י׳ רטלים; על כן אם החלטת למוכרו כך או בקצת פחות, מכור. ואילו 'הלאסין' (נמכר) אולי ביותר</li>
<li>מדינר ואף דינר ורבע, כי הוא בצמצום והוא טוב, זאת לידיעתך. השארתי אצלך לפני כן(?) </li>
<li>בד פשתים שהגיע מטראבלס; אם תוכל להשיג בעדו שני דינרים הרטל, מכור אותו, כי הוא טוב ונקנה,</li>
<li>לדברי רבני יוסף, בז׳ וחצי. ואני, יש בדעתי לעלות, ברצון האל, אבקש מאלוהים שיפגישנו לטובה,</li>
<li>וייתן אחרית טובה ברחמיו. הריני שולח לך את מיטב דרישות השלום; ולר' נסים, יחיה ויפרח וירבה, דרישות שלום. </li>
</ol>
                    
                        <h3>recto, right margin</h3>
                    
                        <p>(1–11) ולנתונים לדאגתך, דרישות שלום, ולרבנו, נטר"ח, מיטב דרישות השלום, ולדיין מיטב דרישות השלום, ולר' יוסף דרישות שלום </p>
<p>(12–29) ולמי ששואל עלי, דרישות שלום. הגיע מטראבלס אדם ספרדי, ושמו רבי שמואל והוא ידו רב ודרשן טוב, ושיכנתי אותו אצלי. </p>
<p> </p>
                    
                        <h3>recto, top margin</h3>
                    
                        <p>הוא דרש בשבת שעברה והיתה לו הצלחה רבה. הוא יעלה אליכם ותשמעו את דרשתו, ברצון האל. שמו ר׳ שמואל; זאת לידיעתך ; ועקב שלום.</p>
                    
                </div>
            
                <div data-canvas="https://figgy.princeton.edu/concern/scanned_resources/9fd10d99-df47-4f38-b5f5-63d93183a42b/manifest/canvas/c8967004-fe95-4e88-a3b0-0a717506afa5">
                    
                    
                    
                        <h3>verso</h3>
                    
                        <p>אדוני החבר גדול הישיבה רבני נהוראי בי"ר נסים זצ"ל, יתן לו אלוהים אריכות ימים ויתמיד את גדולתו ואת עזרתו לו. אוהבו, ישועה בר שמואל נ''ע, שלום רב. </p>
                    
                </div>
            
        </section>
    </body>
</html>
