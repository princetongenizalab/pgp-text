recto

אני כותב לך, אדוני החבר גדול הישיבה, ייתן לך אלוהים אריכות ימים ויתמיד את גדולתך ואת עזרתו לך
ואת אושרך ואת חסדיו לך, מאלכסנדריה; אוריעך מה גרם החטא, והוא:
האדון רבי אברהם בי"ר יעקב, נ"ע, טרח במשך הקיץ הזה ומכר מה שהיה
לי אצלו ושמכר אותו לפני כן בדינר, בשני שלישים; ומכר מסחורה שהגיעה בשבילנו
בשנה זו, וקינאו בנו בגללה יהודים ומוסלמים, מה ששווה דינר, בשני שלישים; 
וקנה דינרים, דינר בדינר ושליש, ושלח עם בעלי ה'חמאמה', בן טאהר, ק"ק דינר, וגזר
אלוהים כפי שרצה, כפי שידוע לך מלפני כן, והגיעו בשלום כעבור ימים, אבל בהפסד של עשירית כמעט.
עוד שלח כיוצא בהם עם מפרג', וגזר אלוהים ולא שרד מהם דבר. 
אומר אני: ברוך שאין בדינו עולה. ושלח כיוצא בהם באוניית בן מג'בר ובאחרות, ולא
התבררה לנו עליהם שום ידיעה, ואיננו יודעים אם חזרו או לא. אבקש מאלוהים, יתעלה, שישימם
במחוז השלום, וכי לא יגרום לנו צער(?) וירחם עלינו. אחר כך שלח לי אבו
יוסף בתוך כריכה ל"ד דינרים, שהגיעו בשלום, חוץ משליש (?).....; הגיעו מהם בשלום כ"ז, הנותרים, 
הגדולים היפים שקנה ....; ומה שקנה בדינר בקירוב
הגיעו בשלום מהם לאחר הקנייה .... ; ברוך, וכו׳
לפני כן קיבלתי את מכתבך, ייתן לך אלוהים גדולה, ושמחתי מאוד במה שכתבת והודיתי 
לאלוהים, יתעלה, אשר, וכו׳. אשר לר' עמרם : דיברתי עמו על האמלג,
ואמר: מכרתי אותו, אשר למה שכתבת בעניין ספרי (המקרא): קראתי את מכתבך לפני עואץ ואמר:
הספרים האלה נמצאים, אבל קרה לי משהו המסיח את דעתי אף מן האכילה והשתייה, ור' אברהם
אינו מתפנה בזמן הזה לכרוך אותם; אבל אולי אתה רוצה שיגיעו לא מכורכים ויהיו אצלך, 
ברצון האל. כתבת על המחסור ב'לאסין', אבל הלוא (שלחתי) יותר ממה שכתבת בהתחלה ; אל תשלם
אף דרהם אחד. אשר למשי, כתבת שתקנה אותו מבן שעיא, אקווה שכבר קנית אותו,
כי השנה הוא בצמצום, לא הגיע כלל; אולי יעלה קצת מחירו. כבר מכרתי כאן ביותר מכ' 
דינרים בעד י׳ רטלים; על כן אם החלטת למוכרו כך או בקצת פחות, מכור. ואילו 'הלאסין' (נמכר) אולי ביותר
מדינר ואף דינר ורבע, כי הוא בצמצום והוא טוב, זאת לידיעתך. השארתי אצלך לפני כן(?) 
בד פשתים שהגיע מטראבלס; אם תוכל להשיג בעדו שני דינרים הרטל, מכור אותו, כי הוא טוב ונקנה,
לדברי רבני יוסף, בז׳ וחצי. ואני, יש בדעתי לעלות, ברצון האל, אבקש מאלוהים שיפגישנו לטובה,
וייתן אחרית טובה ברחמיו. הריני שולח לך את מיטב דרישות השלום; ולר' נסים, יחיה ויפרח וירבה, דרישות שלום. 

recto, right margin
(1–11) ולנתונים לדאגתך, דרישות שלום, ולרבנו, נטר"ח, מיטב דרישות השלום, ולדיין מיטב דרישות השלום, ולר' יוסף דרישות שלום 
(12–29) ולמי ששואל עלי, דרישות שלום. הגיע מטראבלס אדם ספרדי, ושמו רבי שמואל והוא ידו רב ודרשן טוב, ושיכנתי אותו אצלי. 
 
recto, top margin
הוא דרש בשבת שעברה והיתה לו הצלחה רבה. הוא יעלה אליכם ותשמעו את דרשתו, ברצון האל. שמו ר׳ שמואל; זאת לידיעתך ; ועקב שלום.
verso
אדוני החבר גדול הישיבה רבני נהוראי בי"ר נסים זצ"ל, יתן לו אלוהים אריכות ימים ויתמיד את גדולתו ואת עזרתו לו. אוהבו, ישועה בר שמואל נ''ע, שלום רב. 