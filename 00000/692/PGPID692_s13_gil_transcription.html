
<html>
    <head>
        <title>Transcription of Letter: ENA 2805.12</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.12</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/9fd10d99-df47-4f38-b5f5-63d93183a42b/manifest/canvas/a00d76ca-ccf9-4e27-871d-7a25830ca278">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלחבר גדול הישיבה ואדאם עזה ותאידה</p>
</li>
<li>
<p>וסעאדתה ונעמאה מן אלאסכ&lt;נ&gt;דריה אעלמ[ה] מה גרם החטא ודלד אן</p>
</li>
<li>
<p>אלשיך רב אברהם ביר יעקב נע נשט פי הדה אלציפה ובאע מא כאן</p>
</li>
<li>
<p>לי ענדה קדימא מא כאן באעה בדינ בתלתי ואבאע אלדי עדא לנא</p>
</li>
<li>
<p>פי הדה אלסנה וחסדנא עליה מן אליהוד ואלמסלמין מא יסאוי דינ בתלתי</p>
</li>
<li>
<p>ואשתרא דנא דינ בדינ ותלת ואנפד צחבה //צאחב אל// חמאמה בן טאהר קק דינ קדר</p>
</li>
<li>
<p>אללה במא שאה וסבק פי עלמה וסלמת בעד אלאיאם בנקץ דון אלעשר</p>
</li>
<li>
<p>תם אנפד צחבה מפרג מתלהא בם קצא אללה עליה ולם יכלץ מנהא שי</p>
</li>
<li>
<p>אקול ברוך שאין בדינו עולה ואנפד מתלהא פי מרכב בן מגבר וגירה מא</p>
</li>
<li>
<p>צח לנא מנהם כבר ולא עלמנא הל הם רגעו אם לא פאסל אללה תע יגעלהם פי</p>
</li>
<li>
<p>חיז אלסלאמה ואן לא ילקי אלוגוה ואן ירחמנא [בר]חמתה ובעד דלך אנפד אבו</p>
</li>
<li>
<p>יוסף לי פי גמלה רזמה לד דינ סלם גיר ת[לת ?&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] סלם מנהא כז אלבקיה</p>
</li>
<li>
<p>אלכבאר אלחסנה אלדי שרי ל[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] להם ומא שראה דינ וחולה</p>
</li>
<li>
<p>סלם אכר אלשר&lt;א&gt; מנהא ל[ &nbsp; &nbsp; ] ברוך דיין אמת [ &nbsp; &nbsp; &nbsp; &nbsp; ] צדיק יי בכל</p>
</li>
<li>
<p>דרכיו וגו כאן וצלני כתאבה אעזה אללה וסררת במא דכרה כתיר ושכרת</p>
</li>
<li>
<p>אללה תע אשר לא הסיר חסדו מעמו פאמא ר עמרם כאטבתה ען אלאהלילג</p>
</li>
<li>
<p>קאל אבעתה ואמא מא דכרה מן אמר אלמצאחף קראת כתאבה אלי עואץ קאל</p>
</li>
<li>
<p>הדא אלמצאחף חאצרה וגאני מא אלהמני ען אלאכל ואלשרב ור אברהם [פי]</p>
</li>
<li>
<p>הדא אלוקת מא יתפרג אלי תגליד פאן אכתאר מגיהם בלא תגליד יכונו צחבתה</p>
</li>
<li>
<p>אן שא אללה דכר מא נקץ אללאסין והו זאיד ען מא כאן דכרה אולא פלא ידפ[ע]</p>
</li>
<li>
<p>לה דרה ואחד אלחריר דכר אנה יאכדה מן בן שעיא ארגו אנה קד אכדה</p>
</li>
<li>
<p>והו אלסנה קליל לם יגי מנה שי לעלה יטלע סערה קליל וקד בעת הונא בזאיד עלי אלכ</p>
</li>
<li>
<p>דינ אלי ארטאל פאן קדר עלי ביעה במתל ךא או דונה קליל יביע ואללאסין לעל בזאיד</p>
</li>
<li>
<p>עלי אלדינ ודינ ורב אן שא אללה לאנה קליל והו גייד אעלמתה דלך וכנת תרכת ענדה</p>
</li>
<li>
<p>קבל (?)</p>
</li>
<li>
<p>שש אלדי כאן וצל מן טראבלס פאן וגד פיה דינרין אלרטל יביעה לאנה גייד ושראה</p>
</li>
<li>
<p>עלי</p>
</li>
<li>
<p>מא דכר רבנ יוסף ז&gt; ואנא נעול עלי אלטלוע אן שא אללה אסל אללה יגמענא עלי כיר</p>
</li>
<li>
<p>ואן יחסן אלעאקבה ברחמתה כצצתה באתם אלסלם ור נסים יחיה ויפרה וירבה אלסלם</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ומן תשמלה</p>
</li>
<li>
<p>אלענאיה</p>
</li>
<li>
<p>אלסלם</p>
</li>
<li>
<p>ורבינו</p>
</li>
<li>
<p>נט רח</p>
</li>
<li>
<p>אתם אלסלם</p>
</li>
<li>
<p>הדיין</p>
</li>
<li>
<p>אתם אלסלם</p>
</li>
<li>
<p>ור</p>
</li>
<li>
<p>יוסף</p>
</li>
<li>
<p>אלסלם</p>
</li>
<li>
<p>ומן</p>
</li>
<li>
<p>סאל עני</p>
</li>
<li>
<p>אלסלם</p>
</li>
<li>
<p>וקד וצל</p>
</li>
<li>
<p>מן</p>
</li>
<li>
<p>טראבלס</p>
</li>
<li>
<p>רגל</p>
</li>
<li>
<p>אנדלסי</p>
</li>
<li>
<p>אסמאה</p>
</li>
<li>
<p>רבנ שמ[ואל]</p>
</li>
<li>
<p>[&nbsp; &nbsp; &nbsp; &nbsp; ]</p>
</li>
<li>
<p>והו פיה</p>
</li>
<li>
<p>ידו רב</p>
</li>
<li>
<p>ודרשן</p>
</li>
<li>
<p>מליח</p>
</li>
<li>
<p>אנזלתה</p>
</li>
<li>
<p>ענדי</p>
</li>
<li>
<p>וקד</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>דרש</p>
</li>
<li>
<p>אול</p>
</li>
<li>
<p>סבת</p>
</li>
<li>
<p>ואסתחסן</p>
</li>
<li>
<p>כתיר</p>
</li>
<li>
<p>והו</p>
</li>
<li>
<p>יטלע</p>
</li>
<li>
<p>למא</p>
</li>
<li>
<p>קבלכם</p>
</li>
<li>
<p>ותסמעו</p>
</li>
<li>
<p>דראשה</p>
</li>
<li>
<p>אן שא</p>
</li>
<li>
<p>אללה</p>
</li>
<li>
<p>ואסמה</p>
</li>
<li>
<p>ר שמואל</p>
</li>
<li>
<p>אעלמתה</p>
</li>
<li>
<p>דלך</p>
</li>
<li>
<p>ועקב</p>
</li>
<li>
<p>שלום</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/9fd10d99-df47-4f38-b5f5-63d93183a42b/manifest/canvas/c8967004-fe95-4e88-a3b0-0a717506afa5">
                    
                    
                    
                        <h3>verso</h3>
                    
                        <ol>
<li>
<p>מולאי אלחבר גדול הישיבה רבנ נהראי ביר ואדה ישועה בר שמואל נע &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; נסים זל</p>
</li>
<li>
<p>אטאל אללה בקאה ואדאם עזה ותאידה שלום רב</p>
</li>
</ol>
                    
                </div>
            
        </section>
    </body>
</html>
