
<html>
    <head>
        <title>Transcription of Letter: T-S 13J17.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00001/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי לסידי ומולאי אטאל אללה בקאה ואדאם סלאמתה וסעאדתה וציאנתה וכפאיתה ורעאיתה</span></li>
<li><span lang="he">מן אלאסכנדריא י''ב כלון מן אב ערפה אללה ברכתה וברכת מא יליה מן אלשהור ואעארה&nbsp;</span></li>
<li><span lang="he">עליה סנין בבנין ביתו אמן ואלחאל סלאמה וסתר ללה אלחמד רב אלעאלמין ונעלמך יאמרלאי</span></li>
<li><span lang="he">אן וצל כתאבך ווקפת מנה עלי עאפיתך וסלאמתך וסררת לדלך כתיר תדכר אמר&nbsp;</span></li>
<li><span lang="he">כתאב אלדי תרך ר' משה ענד יוסף אלמוגאני וקד סאלת יוסף פי באבהא קאל מא&nbsp;</span></li>
<li><span lang="he">ענדי סוי כתאב ואחד כתבה בן אלקאש פקאל לה תקבצ'ה פקלת לה חתי יצל כתאבך&nbsp;</span></li>
<li><span lang="he">ואלא אלסעה מא ענדנא כבר מן אלגרב סוי אלקארב אלדי וצל פאללה תעאלי יסמענא&nbsp;</span></li>
<li><span lang="he">כיר ואמא חדית אלרזמה אלדי וצלת ברסם אלשיך אבי סעיד ואכוה קד&nbsp;</span></li>
<li><span lang="he">פתחת פי דאר אבו רוח וקד וגדו פיהא קנ''ט מ' רטל שמע באלגרוי ושק</span></li>
<li><span lang="he">עלי דלך לאן דלך פאתח ודי עלי אלנאס ופי וצטהא רזמה כז ברסם&nbsp;</span></li>
<li><span lang="he">סידי אבי צחק ברהון שריכה וקד כרג אלשמע מן וצט אלרזמה</span></li>
<li><span lang="he">ואושדת כמא הי וקבצ'הא //אלשיך אבו צחק\\ אברהים בן אלאסכנדראני פאן וצל עשארי</span></li>
<li><span lang="he">הו יוצקהא ואש מא וצל לך מן אלרחל אנא נקבצ'ה וננפדה לסידי אבו צחק ברהון</span></li>
<li><span lang="he">ואלשיך אבו אלבשר סלימאן הו כארג גד כתאבי פי אלבר ואנא ננפד לך מעה</span></li>
<li><span lang="he">אלרדאת ואלסידור וקד דפעת אלכתאב לסידי אלחזן מ' שלה וקד כאן</span></li>
<li><span lang="he">סאלתך אן תקבץ' לי מן סידי אבו צחק י' דנני' ותשתרי לי בהא עדל כתאן ולם</span></li>
<li><span lang="he">תדכר לי פי באבה שי סוי מא קלת נשתרי לך עדל כתאן ואלכתאב אלדי וצל</span></li>
<li><span lang="he">לך צחבה סידי אבו אלבשר סלימאן אנפדתה לך מעה ואנא נעמל&nbsp;</span></li>
<li><span lang="he">אכתר מן מא דכרתה פי חדית אלזית ואלצאבון וגירה ותעלמני</span></li>
<li><span lang="he">אסעאר אלש''ש במצר ואסעאר אללאסין לאן ענדי מנה רטילאת נחב</span></li>
<li><span lang="he">ננפדהא וקד כאן כתבת לסידי אבי זכרי אלחנן נדכר לה אן לם נרא לך</span></li>
<li><span lang="he">כתאב ווצל לי כתאבך בעד דלך נחב תשתרי לי אוקיתין נרד( ?) מתמן</span></li>
<li><span lang="he">תכון טייבה ותנפדהא ותשתרי לי סאג'רה פכאר מטלייה ותעטיהא</span></li>
<li><span lang="he">לאלחנן לא יכן בד ערפתך דלך וקד כאטבת סלאמה ולומתה עלי אנחדארה&nbsp;</span></li>
<li><span lang="he">ודכר אן וצלת אלמראכב הו יטלע מע אלזית למצר אן שא אללה תכתץ</span></li>
<li><span lang="he">אטיב אלסלאם וסידי אבו צחק ברהון אפצ'ל אלסלאם ותקול לה אלדי קבצ'ת מן</span></li>
<li><span lang="he">קארב נעמאן כ''א עדלא וט' ברקלואת ⟦מן בעד⟧</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">וקבץ'</span></li>
<li><span lang="he">סידי</span></li>
<li><span lang="he">אבן צחק</span></li>
<li><span lang="he">אברהם</span></li>
<li><span lang="he">בן אלאסכנ[דראני</span></li>
<li><span lang="he">ג' אעדאל</span></li>
<li><span lang="he">אלדי</span></li>
<li><span lang="he">לישועה</span></li>
<li><span lang="he">בן אל&nbsp;</span></li>
<li><span lang="he">מכמורי</span></li>
<li><span lang="he">אלגמיע</span></li>
<li><span lang="he">כ''ד</span></li>
<li><span lang="he">עדל</span></li>
<li><span lang="he">וט'</span></li>
<li><span lang="he">ברקלראת</span></li>
<li><span lang="he">וקד</span></li>
<li><span lang="he">רסת</span></li>
<li><span lang="he">מנהא</span></li>
<li><span lang="he">פי אלמכון</span></li>
<li><span lang="he">אלט'&nbsp;</span></li>
<li><span lang="he">ברקלראת</span></li>
<li><span lang="he">ובעץ' אל&nbsp;</span></li>
<li><span lang="he">אעראל&nbsp;</span></li>
<li><span lang="he">ובקי</span></li>
<li><span lang="he">בעצ'הא</span></li>
<li><span lang="he">געלתהא</span></li>
<li><span lang="he">פי ערצה</span></li>
<li><span lang="he">וקד אלדת</span></li>
<li><span lang="he">רקעתהא</span></li>
<li><span lang="he">באכ' ערל</span></li>
<li><span lang="he">וט' ברקלואת</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">ופי גמלה</span></li>
<li><span lang="he">אלאעראל</span></li>
<li><span lang="he">עדל ואחר</span></li>
<li><span lang="he">ברסמך</span></li>
<li><span lang="he">ורסם</span></li>
<li><span lang="he">אבי אלפרג</span></li>
<li><span lang="he">ישועה</span></li>
<li><span lang="he">אעלמתך</span></li>
<li><span lang="he">דלר</span></li>
<li><span lang="he">ואן טלעת</span></li>
<li><span lang="he">ללקרס</span></li>
<li><span lang="he">תעלמני</span></li>
<li><span lang="he">פי</span></li>
<li><span lang="he">כתאבך</span></li>
<li><span lang="he">ותבלג סידי</span></li>
<li><span lang="he">אבו אלפרג</span></li>
<li><span lang="he">ישועה אל</span></li>
<li><span lang="he">סלאם ותעלמה</span></li>
<li><span lang="he">בקצה אלאעדאל</span></li>
<li><span lang="he">וחואיגה</span></li>
</ol>
                    
                </div>
            
        </section>
    </body>
</html>
