
<html>
    <head>
        <title>Transcription of Letter: T-S 13J17.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.1</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00001/canvas/1">
                    
                    
                    
                        <ol>
<li>כתאבי לסידי ומולאי אטאל אללה בקאה ואדאם סלאמתה וסעאדתה וציאנתה וכפאיתה ורעאיתה</li>
<li>מן אל אסכנדריה יב כלון מן אב ערפה אללה ברכתה וברכת מא יליה מן אל שהור ואעאדה</li>
<li>עליך סנין בבנין ביתו אמן ואל חאל סלאמה וסתר ללה אלחמד רב אל עאלמין ונעלמך יא מולאי</li>
<li>אן וצל כתאבך ווקפת מנה עלי אכבארך וסלאמתך וסררת לחאלך כתיר תדכר אמר</li>
<li>כתאב אלדי תרך ר' משה ענד יוסף אל מרגאני וקד סאלת יוסף פי באבהא קאל מא</li>
<li>ענדי סוי כתאב ואחד כתבה בן אל קאש פקאל לי תקבצה פקלת חתי יצל כתאבך</li>
<li>ואלא אל סעה מא ענדנא כבר מן אל גרב סוי אלקארב אלדי וצל פאללה תעאלי יסמענא</li>
<li>כיר ואמא חדית אלרזמה אלדי וצלת ברסם אלשיך אבו סעיד ואכוה קד</li>
<li>פתחת פי דאר אבו רוח וקד וגדו פיהא קנט׳ מ רטל שמע באלגרוי ושק</li>
<li>עלי דלך לאן דלך פאתח רדי עלי אל נאס ופי וצטהא רזמה כז ברסם</li>
<li>סידי אביצחק ברהון שריכך וקד פרג אל שמע מן וצט אל רזמה&nbsp;</li>
<li>ואנשדת כמא הי וקבצהא //אל שיך אבוצחק// אברהים בן אל אסכנדראני פאן וצל עשארי</li>
<li>הו יוצקהא ואש מא וצל לך מן אל רחל אנא נקבצה וננפדה לסידי אבוצחק ברהון</li>
<li>ואל שיך אבואל בשר סלמאן הו כארג גד כתאבי פי אל בר ואנא ננפד לך מעה</li>
<li>אל רדאת ואל סידור וקד דפעת אלכתאב לסידי אלחזן מ' שלה וקד כאן</li>
<li>סאלתך אן תקבץ לי מן סידי אבוצחק י' דנני ותשתרי לי בהא עדל כתאן ולם</li>
<li>תדכר לי פי באבה שי סוי מא קלת נשתרי לך עדל כתאן ואל כתאב אלדי וצל</li>
<li>לך צחבת סידי אבו אלבשר סלמאן אנפדתה לך מעה ואנא נעמל</li>
<li>אכתר ממא דכרתה פי [ ] חדית אלזית ואלצאבון וגירה ותעלמני</li>
<li>אסעאר אלשש במצר ואסעאר אללאסין לאן ענדי מנה רטילית נחב</li>
<li>ננפדהא וקד כאן כתבת לסידי אבי זכרי אלחזן נדכר לה אן לם נרא לך</li>
<li>כתאב ווצל אלי כתאבך בעד דלך נחב תשתרי לי אוקיתין</li>
<li>תכון טייבה ותנפדהא ותשתרי לי סאגרה פכאר מטליא ותעטיהא</li>
<li>לאלחזן לא יכן בד ערפתה דלך וקד כאטבת סלאמה ולומתה עלי אנחדארה</li>
<li>ודכר אן וצלת אל מראכב הו יטלע מע אל זית למצר אן שא אללה תכתץ</li>
<li>אטיב אל סלאם וסידי אבוצחק ברהון אפצל אלסלאם ותקול לה אלדי קבצה מן</li>
<li>קארב נעמאן כא עדלא וט' ברקלואת [[מן בעיד]]]</li>
</ol>
                    
                        <h3>Recto - right margin</h3>
                    
                        <ol>
<li>וקבץ</li>
<li>סידי</li>
<li>אבוצחק</li>
<li>אברהם</li>
<li>בן אלאסכנדראני</li>
<li>ג אעדאל</li>
<li>אלדי</li>
<li>לישועה</li>
<li>בן אל</li>
<li>מכמורי</li>
<li>אלגמיע</li>
<li>כד</li>
<li>עדל</li>
<li>וט</li>
<li>ברקלואת</li>
<li>וקד</li>
<li>רסת</li>
<li>מנהא</li>
<li>פי אל מכזן</li>
<li>לט&nbsp;ברקלואת</li>
<li>ובעץ אל</li>
<li>אעדל</li>
<li>ובקי</li>
<li>בעצהא</li>
<li>געלתהא</li>
<li>פי ערצה</li>
<li>וקד אכדת</li>
<li>רקעתהא</li>
<li>באכ עדל</li>
<li>וט ברקלואת</li>
</ol>
                    
                        <h3>Recto - top margin</h3>
                    
                        <ol>
<li>ופי גמלה&nbsp;</li>
<li>אלאעדאל</li>
<li>עדל ואחד</li>
<li>ברסמך</li>
<li>ורסם</li>
<li>אבי אל פרג</li>
<li>ישועה</li>
<li>אעלמתך</li>
<li>דלך</li>
<li>ואן טלעת</li>
<li>ללקדס</li>
<li>תעלמני</li>
<li>פי&nbsp;כתאבך</li>
<li>ותבלג סידי</li>
<li>אבו אל פרג</li>
<li>ישועה אל</li>
<li>סלאם ותעלמה</li>
<li>בקצה אל אעדל</li>
<li>וחואיגה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00001/canvas/2">
                    
                    
                    
                        <h3>verso</h3>
                    
                        <ol>
<li>קבצתהא והי ענדי פי אל מכזן וסידי אבי אלפרג והב יכצך אלסלם והו</li>
<li>גאי אלי ענדך ללקדס וסידי אבו נצר דאוד בן נחום יכצך אל סלאם</li>
<li>וגמיע אצחאבנא יבלגוך אל סלם ואבי אלחגאג יבלגך אל סלם והו</li>
<li>יסאלך אן תגתמע במוסי בן אל בני ותכאטבה פי אמר אל ה' דנ וקד אחאלני</li>
<li>עלי מוסי ולם ידפע לי שי עסי תקבצהא מנה אנת [[וקד אנפדת]]</li>
<li>לקד אשתרית מן סידי אבי אל בשר סלימאן אל קאבסי ח' ארטל חריר</li>
<li>מן סוס כה דינ וקד קבצתה תמנהא וגאז לי ענדה תמן דינ</li>
<li>והי דנ אן גיאד וקד קאל אן נחב תגעל סידי אבי יחיה יקף מעי</li>
<li>פי נקדהא תתפצל [ ] תקף מעה פי נקדהא ותנצר מא כאן</li>
<li>מכצור בין אל כצר אן בהרג פאחש תבדלה אליה ומא צלח</li>
<li>אכדה תדפעה אליה פעלת מתפצל וארגו אן יכון כתאבך קריב</li>
<li>פאן בקי מן אל דנ שי תעמל עלי תמנוה מן בעד מא תחאסבה</li>
<li>בתמן דינ נחב מנך אן תתפצל ותמצי אלי מולאי אל שיך עבד</li>
<li>ותסאלה אן כאן באע אל ג אואק אלדי ברצם עדלין יציף תמנהא</li>
<li>אלי אל ו' מתאע חסין מן בעד תערף מא יחצל מן בעד אלמון</li>
<li>חתי נדפע ליה רבחהא הון אעלמתך דלך ?</li>
</ol>
<ol>
<li>יום אל ד' ליב כלון מן רביע אלאול אל מוקפ זוג צואפי ד' ורב אבן אבו אל סרור זוג צואפי די אלא סדס</li>
<li>מקצור אבן מברה ב' ורב /ברכאת ב'/ עבדאללה ב' וסדס</li>
</ol>
                    
                        <h3>(upper margin)</h3>
                    
                        <p>לסידי ומולאי אבי יחיי נהראי בן נסים ננ מן מרדוך בן מוסי ננ</p>
<p>אטאל אללה בקאהה ואדאם סלאמה וסעאדתה</p>
<p>אמאנה&nbsp;מוצלה</p>
<p>יצל אל פסטאט אן שא אללה</p>
                    
                </div>
            
        </section>
    </body>
</html>
