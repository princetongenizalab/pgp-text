
<html>
    <head>
        <title>Hebrew Translation of Letter: T-S 13J17.1</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00001/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ואת סיפוקך ואת השגחתו עליך,</span></li>
<li><span lang="he">מאלכסנדריה, בי"ב באב, יודיעך אלוהים את ברכתו ואת ברכת החודשים שאחריו, ויחדשו&nbsp;</span></li>
<li><span lang="he">עליך שנים בבניין ביתו, אמן. שלום לי, ואין מחריד, תודה לאל ריבון העולמים. אודיעך, אדוני,</span></li>
<li><span lang="he">שהגיע מכתבך וקראתי בו את דבר בריאותך ושלומך ושמחתי בזאת מאוד. אתה כותב על עניין&nbsp;</span></li>
<li><span lang="he">המכתב שהשאיר ר' משה אצל יוסף אלמרג'אני; שאלתי בעניין זה את יוסף ואמר: יש</span></li>
<li><span lang="he">אצלי אך ורק מכתב אחד שכתב בן אלקאש, ואמר לי: קבל אותו אתה. אמרתי לו: תחילה יבוא מכתב ממך.</span></li>
<li><span lang="he">עד עכשיו אין לנו ידיעות מן המגרב, חוץ מה'קארב' שהגיע. אלוהים יתעלה ישמיענו</span></li>
<li><span lang="he">טובות. אשר לפרשת הכריכה שהגיעה בשביל האדון אבו סעיד ואחיו: כבר</span></li>
<li><span lang="he">פתחו אותה בביתו של אבו רַוָח ומצאו בה קנטאר ומי רטלים שעווה (בְרַטְל) ג'רוי והצטערתי&nbsp;</span></li>
<li><span lang="he">על זאת, כי זו התחלה(?) גרועה בעיני הבריות. ובאמצעיתה היתה כריכת כזי בשביל</span></li>
<li><span lang="he">אדוני אבו יצחק בַּרהון שותפך; ויצאה השעווה מתוך הכריכה</span></li>
<li><span lang="he">וארזו אותה כמות שהיא וקיבל אותה האדון אבו יצחק אברהים בן האלכסנדרוני, אם יגיע 'עשארי'</span></li>
<li><span lang="he">הוא יעמיס אותה. כל סחורה שתגיע בשבילך אקבל אותה אני, ואשלח אותה אל אדוני אבו יצחק בַּרְהוּן.</span></li>
<li><span lang="he">האדון אבו אלבְּשֶׁר סְלַיְמאן יוצא למחרת כותבי מכתב זה, ביבשה, ואשלח לך עמו</span></li>
<li><span lang="he">את האדרות ואת הסידור. מסרתי את המכתב לאדוני החזן מ' שלה; לפני כן</span></li>
<li><span lang="he">ביקשתי ממך שתקבל בשבילי מאדוני אבו יצחק י' דינרים ותקנה לי בהם משאוי פשתים; אבל אינך</span></li>
<li><span lang="he">כותב לי עליו דבר, ואתה אומר רק: אקנה לך משאוי פשתים. את המכתב שהגיע</span></li>
<li><span lang="he">בשבילך עם אדוני אבו אלבשר סלימאן שלחתי לך עמו. אעשה</span></li>
<li><span lang="he">יותר ממה שכתבת בעניין השמן והסבון ושאר הדברים. הודע לי את</span></li>
<li><span lang="he">מחירי בד הפשתים בפסטאט ואת מחירי הלאסין, כי יש לי כמה רטלים קטנים, ורצוני</span></li>
<li><span lang="he">לשולחם. לפני כן כתבתי לאדוני אבו זכרי אלחנן וציינתי שם שלא ראיתי ממך</span></li>
<li><span lang="he">מכתב. ואחר כך הגיע אלי מכתבך. אבקש ממך שתקנה לי שתי אוקיות נרד(?) מתומן(?),&nbsp;</span></li>
<li><span lang="he">שיהיה משובח, ושלח אותן; וקנה לי כד חרס מצופה בזהב ותן אותו</span></li>
<li><span lang="he">לאלחנן, אתה מוכרח; זאת לידיעתך. שוחחתי עם סלאמה ונזפתי בו על נסיעתו.</span></li>
<li><span lang="he">הוא אמר: כשתגענה האוניות, יעלה עם השמן לפסטאט, ברצון האל; קבל נא את</span></li>
<li><span lang="he">מיטב דרישות השלום, ולאדוני אבו יצחק בַּרהון, מיטב דרישות השלום, ואמור לו: אשר קיבלתי מן</span></li>
<li><span lang="he">ה'קארב' של נעמאן, כ"א משואים וט' ברקלו,</span></li>
</ol>
                    
                        <h3>recto, right margin</h3>
                    
                        <p><span lang="he">(15-1) וקיבל אדוני אבו יצחק אברהם בן האלכסנדרוני ג' משואים של ישועה בן אלמכמורי, סך הכול, כ"ד משואים וטי בַּרְקַלוּ. (31-16) וכבר סידרתי מהם במחסן את הט' בַּרְקַלוּ ומקצת המשואים ומקצתם נשארו, סידרתי אותם בחצר. וקיבלתי על זאת אישור בכתב, על כ"א משואים וט' בַּרְקַלוּ.</span></p>
                    
                        <h3>recto, top margin</h3>
                    
                        <p><span lang="he">ובתוך כלל המשואים משאוי אחד בשבילך ובשביל אבו אלפרג' ישועה, זאת לידיעתך. אם תעלה לירושלים הודע לי במכתבך; ומסור לאדוני אבו אלפרג' ישועה דרישות שלום, והודע לו את עניין המשואים. ומה שקנה...</span></p>
                    
                </div>
            
        </section>
    </body>
</html>
