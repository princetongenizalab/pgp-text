
<html>
    <head>
        <title>Transcription of Legal document: Bodl. MS heb. c 13/12</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. c 13/12</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/c/canvas/ms-heb-c-13-12/1.json">
                    
                    
                    
                        <ol>
<li>[יקול מן כתב]ת שהאדתה בידה אכר הדא אלכתאב ומן אנכתב ענה פיה שהאדתה</li>
<li>באמרה [ ]ה שהדו גמיעא ופראדא והם יומיד מן אהל אלעלם ואלמערפה בצחה</li>
<li>מא שהד בה אנהם יערפון בשראן בן גאלב אלמערוף באבן אלמוקפי אליהודי בעינה</li>
<li>ואסמה ונסבה מערפה גאמעה לא ישכון בהא ולא ירתאבון בהא וישהדון אנה אקר</li>
<li>ענדהם ואשהדהם עלי נפסה אן מסאפר בן ישעי בן אסראיל אשתרי מנה למוסי בן</li>
<li>הבה בן סלמון אלצפתי אלטפל אליהודי במאלה דון מאל נפסה גמיע אלחאנות אלתי במדינה</li>
<li>טבריה פי אלצף אלגרבי מן סוק אליהוד והי מערופה משהורה שהרת[הא] הדה יגני</li>
<li>ען תחדידהא בחקוקהא כלהא אלדאכל פיהא ואלכארג מנהא פי שהור סנה ארבע</li>
<li>עשר וארבע מאיה בכמסה עשר דינארא דהבא עינא ואן מסאפר הדא אנקד</li>
<li>בשראן בן גאלב תמן הדה אלחאנות מן מאל מוסי בן [הבה] הדא אלטפל וקבץ מנה</li>
<li>אלחאנות וצארת פי ידה להדא אלטפל ולם יבק לבשראן בן גאלב פי הדה אלחאנות</li>
<li>עלקה בעד הדא אלביע בוגה ולא סבב ואתבתו שהאדתהם בדלך ענד מא סילוה</li>
<li>פי אלעשר אלתאני מן שואל סנה כמס ועשרין וארבע מאיה</li>
<li>הדא גומלה מא פי אלמחצר אלערבי לאן הדא נסכתה אלדי כתב פיה שהאדתי עליה</li>
</ol>
                    
                </div>
            
        </section>
    </body>
</html>
