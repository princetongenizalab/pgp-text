
<html>
    <head>
        <title>Hebrew Translation of Letter: T-S 13J15.19</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J15.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00019/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני החבר גדול הישיבה, ייתן לך אלוהים</span></li>
<li><span lang="he">אריכות ימים ויתמיד את גדולתך ואת עזרתו לך ואת אושרך ואת חסדו לך ואת הגנתו עליך&nbsp;</span></li>
<li><span lang="he">ויכה את אויביך, מאלכסנדריה, בכ"ח בתמוז, יחתום אותו אלוהים</span></li>
<li><span lang="he">עלינו ועליך במיטב חותמו. שלומי טוב, ואני בריא, אבל מתגעגע</span></li>
<li><span lang="he">אליך; יקרב אלוהים את פגישתנו במיטב הנסיבות בחסדו ובנדיבותו.</span></li>
<li><span lang="he">דע, אדוני, ששלחתי לך לפני כן מכתבים והודעתיך מה שעשיתי</span></li>
<li><span lang="he">במטווה וכי עשיתי לך צניף שאורכו כ"ה אמה ויריעת אריג שאורכה כ'</span></li>
<li><span lang="he">אמה. לקחתי מעואץ ל"א דרהם, שמהם שילמתי לאומן את המגיע</span></li>
<li><span lang="he">בעד האריג והצניף והמגיע בעד פתיחת המטווה ד' דְרָהַמים, ונשארתי חייב לאומן אחרי</span></li>
<li><span lang="he">שעשה אותם, ג' דרהמים, ואשלמם בשבילך למנקה(?). ואחר כל</span></li>
<li><span lang="he">זאת, הגיע עטיה בן שמאע והביא לי עמו שק בד כחול, ובו כותנה</span></li>
<li><span lang="he">ומטווה ופשתים מנופטות; שקלתי את הפשתים המנופטות, שקלו י"א אוקיות, ואני</span></li>
<li><span lang="he">אמסור אותן לטווייה בשבילך תמורת חצי אוקיה. הודעתיך כבר שנשאר לך מן המטווה</span></li>
<li><span lang="he">רטל ורבע, מצרי, שהאומן פסל. אני אאסוף לך את הכול ואתקין לך</span></li>
<li><span lang="he">יריעת אריג אחרת. בעניין הסודר כבר הודעתיך שהפשתים שבו</span></li>
<li><span lang="he">היו בלתי אחידות, הלבנתן לא היתה אחידה, ונכנס לתוכן גוון כהה; על כן, אם רצונך</span></li>
<li><span lang="he">(שאמסור) אותן לכיבוס ולכיווץ, הודע לי במכתבך; או שאשלח לך אותן כפי שהן.</span></li>
</ol>
                    
                        <h3>recto, right margin</h3>
                    
                        <p><span lang="he">(1&ndash;7) הסכמתי עם מי שעשה אותן על כ"ב, אחר כך שוב הפחתתי לו שני קיראטים והפחתתי לו אחרי שני הקיראטים עוד שני דרהמים וחצי; (18-8) דרהם וחצי שילמתי לו בעד פתיחת המטווה, ודרהם בעד משי, סך הכול שכרו ל"ז דרהמים וחצי, ונשארו לך מן הכותנה לי דרחמים, והיא נשארת כמות שהיא. ביקשתי ממך, אדוני&hellip; </span></p>
                    
                        <h3>recto, top margin</h3>
                    
                        <p><span lang="he">שתקבל את הבגד ה'טַבַּרי' וכי תקבל את התמורה מאת אבו יוסף; אבל, אם לא לקחת, אדוני, כלום, הודע לי במכתבך. אני שולח לך את מיטב דרישות השלום.</span></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00019/canvas/2">
                    
                    
                    
                        <h3>verso</h3>
                    
                        <ol>
<li><span lang="he">ולרבי נסים, ייתן לו אלוהים חיים, דרישות שלום, ולאדוני אבו יוסף יעקוב אלאטראבלסי ולבנו דרישות שלום.&nbsp;</span></li>
<li><span lang="he">ואני מוסא בן מרדוך שולח לך את מיטב דרישות השלום; ולרבי נסים דרישות שלום. ומסתפק אני באלוהים.</span></li>
</ol>
                    
                        <h3>verso, address</h3>
                    
                        <p><span lang="he">אדוני החבר רבי נהוראי בן נסים נ"נ, ייתן לו אלוהים אריכות ימים ויתמיד את גדולתו ואת חסדיו לו; המודה חסדו מרדוך בן מוסא נ"נ.</span></p>
                    
                </div>
            
        </section>
    </body>
</html>
