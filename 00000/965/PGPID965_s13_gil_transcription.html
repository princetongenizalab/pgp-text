
<html>
    <head>
        <title>Transcription of Letter: T-S 13J15.19</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00019/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי אטאל אללה בקא מולאי אלחבר גדול הישיבה אטאל אללה</span></li>
<li><span lang="he">בקאה ואדאם עזה ותאיידה וסעאדתה ונעמתה וחר[אסתה</span></li>
<li><span lang="he">וכבת אעדאה מן אלאסכנדריה ליומין בקין מן תמוז כתמה אללה&nbsp;</span></li>
<li><span lang="he">עלינא ועליך באחסן כאתמה וען חאל סלאמה ועאפיה ושוק&nbsp;</span></li>
<li><span lang="he">אליך קרב אללה אלאגתמאע עלי אפצ'ל אלאחואל במנה וכרמה&nbsp;</span></li>
<li><span lang="he">אעלם מולאי אן קד תקדמת כתבי אליך ואעלמתה במא פעלת&nbsp;</span></li>
<li><span lang="he">פי אלגזל ואן עמלת לה בקיאר טול כ''ה דר'אע ושקה טול כ'&nbsp;</span></li>
<li><span lang="he">דראע וקד אכדת מן עואץ' ל''א דרהם וזנת מנהא ללצאנע חק&nbsp;</span></li>
<li><span lang="he">אלשקה ואלבקיאר וחק חל אלג'זל ד' דרא' וקד כאסרת אלצאנע מן בעד</span></li>
<li><span lang="he">מא עמלהם ג' דרא' אנא נזנהם ענך ללמצפי ולמא כאן בעד</span></li>
<li><span lang="he">דלך וצל עטיה בן שמאע וגאז לי מעה כרקה זרקה פיהא קוטן</span></li>
<li><span lang="he">וג'זל וכתאן מנפוש ווזנת אלכתאן אלמנפוש גא י''א וקיה ואנא</span></li>
<li><span lang="he">אסתג'זלה לך מן חסאב נצף אלוקיה וקד אעלמתך אן קד בקי לך מן אלגזל</span></li>
<li><span lang="he">רטל ורבע מצרי נפאה אלצאנע ואנא אגמע לך אלכל ואצלחה</span></li>
<li><span lang="he">שקה אכרי וקד אעלמתך פי חדית אלמלחפה אן קד כאן כתאנהא</span></li>
<li><span lang="he">מכתלף מא כאן תבייצ'ה ואחד וגא פיהא סמורה פאן רדת&nbsp;</span></li>
<li><span lang="he">תצפיהא ותקצרהא תעלמני פי כתאבך או אנפדהא לך כמא הי</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">וקד ואקפח</span></li>
<li><span lang="he">אלדי עמלהא</span></li>
<li><span lang="he">כ''ב קד רגעת</span></li>
<li><span lang="he">כאסרתה בקיראט[ין]</span></li>
<li><span lang="he">וחטתה מן בעד</span></li>
<li><span lang="he">אלקיראטין דרהמין</span></li>
<li><span lang="he">ונצף דרהם</span></li>
<li><span lang="he">ונצף וזנתה</span></li>
<li><span lang="he">ען חל אלג'זל</span></li>
<li><span lang="he">ודרהם חריר</span></li>
<li><span lang="he">גא אגרתהא</span></li>
<li><span lang="he">ל''ז דרהם נצף</span></li>
<li><span lang="he">וקד בקי לך</span></li>
<li><span lang="he">מן אלקטן ל'</span></li>
<li><span lang="he">דרהם הו כמא</span></li>
<li><span lang="he">הו קאעד</span></li>
<li><span lang="he">וקד כאן</span></li>
<li><span lang="he">סאלת מולאי</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">פי אכד אלתוב</span></li>
<li><span lang="he">אלטברי ואן</span></li>
<li><span lang="he">יאכד אלתמן</span></li>
<li><span lang="he">מן ענד</span></li>
<li><span lang="he">אבו יוסף</span></li>
<li><span lang="he">פאן לם יאכר</span></li>
<li><span lang="he">מולאי מנה</span></li>
<li><span lang="he">שי ⟦ואלא⟧</span></li>
<li><span lang="he">תעלמני</span></li>
<li><span lang="he">פי כתאבך</span></li>
<li><span lang="he">תכץ רוחך</span></li>
<li><span lang="he">באפצ'ל</span></li>
<li><span lang="he">אלסלאם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00019/canvas/2">
                    
                    
                    
                        <h3>verso</h3>
                    
                        <ol>
<li><span lang="he">ורבי נסים אחיאה אללה אלסלאם וסידי אבו יוסף יעקוב אלאטראבלסי ואבנה אלסלאם&nbsp;</span></li>
<li><span lang="he">ואנא מוסי בן מרדוך אכצך באפצ'ל אלסלאם ורבי נסים אלסלאם וחסבי אללה</span></li>
</ol>
                    
                        <h3>verso, address</h3>
                    
                        <ol>
<li><span lang="he">מולאי אלחבר רבי נהראי בן נסים נ''ע&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; שאכר תפצ'לה מרדוך בן מוסי נ''נ</span></li>
<li><span lang="he">אט]אל אללה בקאה ואדאם עזה ונעמאה</span></li>
</ol>
                    
                </div>
            
        </section>
    </body>
</html>
