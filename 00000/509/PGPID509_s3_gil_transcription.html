
<html>
    <head>
        <title>Transcription of Letter: Bodl. MS heb. b 11/1</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. b 11/1</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-11-1/1.json">
                    
                    
                    
                        <ol>
<li>[ליקר תפארת כגק מר ור אברהם הכהן [ ] ישמרהו אלהינו[</li>
<li>[ ] ויעודד[הו ] ויגן בעדו ויצליח על ידו[</li>
<li>[ ] הוא ויולדו וכל מתי סודו בן זקיננו וחשובנו כב קד מ[ר ור יצחק]</li>
<li>לחיים יוחק הזקן המיוקר והמכובד [ ] תנ[</li>
<li>[ ] ושאר [ ] ואתה יקירנו תהיה</li>
<li>ולכל יש[ ] נצח וצל כתאב יקירנו ישמרהו צור גואבא ע[לי]</li>
<li>כתאבי [ ] אסר מא[ ]אירין מא ופד וקראתה ופהמת מעאניה</li>
<li>וסררת במא דל עליה מן אל[סל]א[מה] וסכנת אלי דלך וחמדת אלכאלק</li>
<li>יתרומם עליהא וסאלתה [ ] מנהא ודכר וצול כתאבי ומא כאן</li>
<li>דרגה וחוסן מוקעה ונעמה [ ] באן אלהים יבשרך בביאת</li>
<li>מבשר טוב ומשמיע שלום ודכר אמר אלמתולי ואנצראף אמ[ר]ה</li>
<li>ען אלבלד ואן גירה יטלע ואן קד תקדם אליה מא פיה מקנע פי הדא</li>
<li>אלבאב ופי גירה ומא כפי ענה אדאם אללה עלוה אמר האולי אלקום</li>
<li>[מא] הם עליה מן אלשר ומנאצבתהם פיה ומבאלגתהם ומא קד</li>
<li>אסקוני ואן למא תגדד מעהם מא תגדד פי הדה אלסנה ארדת</li>
<li>אן אעאמלהם במא יסתחקוה פאמתנעת מראעאה לאדוננו מרב</li>
<li>מבורך ישמרו צור ומא מן וקת אלא ועלגני ענהם כל קביח ממא יבסט</li>
<li>לסאויהם פ[שנעו על]א ולדי ת[אל]מ[נה] שפתי שקר הדוברות על צדיק עתק</li>
<li>[ ] פאתבתה ענד כתאבה אלאול ממא לם יפעלוה ווצל כתאב תאני</li>
<li>בשי אכר וכתבת אלכתאב אלנאפד אליה אלי חצרת אדוני הזקן הגדול</li>
<li>האדיר הכביר יחייהו אל וישמרהו ויאמץ זרועו אשתכית חאלי מע האולי</li>
<li>אלקום אלי חצרתה תעוול עלי מואעידה אלדי ועדני וחלמה אלדי [ער]פ[תה]</li>
<li>ותפצלה אלדי שמלני והאולי אלקום מא לי מעהם קואם לא[נ]הם יו[ ]</li>
<li>עלי אלנאס ויעצבו ויתשדדו ולא שך אנהם ירידו אן ישיידו ולדי</li>
<li>עני והו ואחדי אללה ביני ובינהם קד אכתרו אלנאס חואליהם במא כולהם</li>
<li>יותבוהם עלי אלשר ו[ ] קד קיל אלי אליום אן אתנין מנהם נזלו אלי אלרמלה</li>
<li>לקאהם אללה מא תל[אקו] בה [ ] לריק ישפט ביננו [ ]</li>
<li>ואלדי אראד אן יעמלה מע ואלי או ספיר הודא אלקום ויכון יקירנו</li>
<li>יעלם אנהם יקולו מא יקולוה ויסנדו באימאן פלא יעול עליהא פאן</li>
<li>ק[ד ] מן אחואלהם אנהם ליס ללאימאן ענדהם אכתראת וקד</li>
<li>כתב[ו] ל[נשי]אנו אבו אלחסן יאשיהו שמ צו ענד אגתמאעה בחצרה</li>
<li>אדוני הגביר ישכו אליה אמרי ויעלמה אני מא כתבת אלי חצרתה</li>
<li>אשכיהם אלא ממא זאד אלאמר עלי ואן בלג מעהם מא במתלה</li>
<li>יחסם מאדתהם ומאדה מן יולבוה ויעצבוה ואלא פלא אמן מן אמור</li>
<li>תועבם עלי ויכון זקיננו יעלם אן מא פי אלקדס אחד ינאצב ויקאום</li>
<li>אלא אמא הם ואמא מן תבאעהם ויראד אנחסם אלמאואד גומלה</li>
<li>ואן אחתגת אנפדת סמיה אלחבר אלי ענדה ואן אנגח ואלא</li>
<li>כמנת ברוחי ולא אמן מא יתאתא ולעלמי מנזלתי ענדה חרסה</li>
<li>אל[לה] חיאתה אלדי כתבת ולעלמי איצא אנה ישתגל קלבה</li>
<li>באשתגאל קלבי אלדי אכשפה אדברה וירוח לי ושלומו ושלום</li>
<li>כבודו ושלום זקיננו יולדו וכל מתי סודו ירבה כמנין ארבה</li>
<li>ישע רב ו נ י ו ע ו א י</li>
<li>שלמה הצ ראש ישיבת גאון יעקב ברבי א כ ת ל ת ל א ש</li>
</ol>
                    
                </div>
            
        </section>
    </body>
</html>
