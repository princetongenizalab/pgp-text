
<html>
    <head>
        <title>Transcription of Legal document: T-S 13J1.21</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J1.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00001-00021/canvas/1">
                    
                    
                    
                        <ol>
<li>אקנינא אנן חתומי מטה מן סת אלאהל אבנה אברהים זוגה אלשיך אבו אלמערוף צדקה אלמערופה</li>
<li>באבנה בנת אלוחשה בעד צחה אלמערפה בהא קנין גמור חמור בכלי הכשר לקנות בו מעכשיו</li>
<li>ברצאהא ואכתיארהא באבטאל כל מודע ותאויל [א]נהא קד אגרת אבו נצר בן סלימאן אלעטאר</li>
<li>מעכשיו גמיע אלקאעה ואלמסתרקה מן גמיע אלדאר אלתי באלמעזיה אלקאהרה בחארה זוילה</li>
<li>בדרב אלסקאלבה אלמקאבלה ללפרן אלמסתגנא ען תחדידהא פי הדה אלאגארה בשרח חדודהא</li>
<li>פי כתבהא אל[ערבי]ה מדה תמאניה סנין כואמל אולהא חדש אב אתסא לשטרות במבלג מן</li>
<li>אלעין אלגייד אלואזן ארבעין דינארא דהבא עינא ואזנה חסאבא לכל סנה כמסה דנאניר חסאב לכל</li>
<li>ש[ה]ר עשרה קראריט בגמיע חקוקהא וחדודהא ומנאפעהא ומכאדמהא וכל חק הו להא דאכל</li>
<li>פיהא וכארג ענהא ואנהא קד געלת לה מן אלאן אן יתצרף פי גמיע הדה אלקאעה ואלמסתרקה</li>
<li>אלמדכורה באלסכן ואלאסכאן למן יכ[תאר אנהא] קד חאסבה אבו נצר אלמסתאגר הדא</li>
<li>באגרה הדה אלקאעה ואלמסתרקה אלמדכורה מדה הדה אלתמאניה סנין אלמדכורה והי ארבעון דינאר</li>
<li>ען כמאלהא ותמאמהא ען מא אעמרה להא פי אלקאעה אלמדכורה ואלמסתרקה ולם יבק להא</li>
<li>ענדה מן גמלתהא אלדרהם אלפרד תם אקנינא איצא מן אבו נצר אלמסתאגר הדא קנין גמור</li>
<li>חמור בכלי הכשר לקנות בו מעכשיו ברצאה ואכתיארה באבטאל כל מדע (צ"ל: מודע) ותאויל אנה</li>
<li>קד אסתאגר מן סת אלאהל אלמדכורה גמיע אלקאעה ואלמסתרקה אלמדכורה מן גמיע אל</li>
<li>דאר אלמדכורה לעיל בגמיע חקוקהא וחדודהא ומנאפעהא ומכאדמהא וכל חק הו להא</li>
<li>מדה אלתמאניה סנין אלמדכורה לעיל אלתי אולהא חדש אב אתסא באלארבעין דינאר אלמדכורה</li>
<li>ואן ליס לה מעכשיו אן יעוד יטאלבהא בהדה אלארבעין דינאר אלדי דכרת סת אלאהל דא אנה אעמר</li>
<li>] אלמדכורה בל לה אן יסכן בגמלתהא אלמדה אלמדכורה לעיל ודלך</li>
<li>]א אקנינא אנן חתומי מטה מן צדקה בן חסן קנין גמור חמור בכלי הכשר</li>
<li>] ברצונו בלי אונס כלל בביטול כל מודעין ותנאין אנה קד אמצי לזוגתה</li>
<li>ג]מיע מא פעלתה פי אגארה ה[דה] אלקאעה ואלמסתרקה אלמדכורה פלמא אקנינא</li>
<li>אנן חת]ומי מטה מן כל מנהמא עלי גמיע מא הו מנסוב אליהמא לעיל אלקנין אלמאכד</li>
<li>]ל אלמסטור לעיל חין אדן כתבנא דלך וכתמנא עליה וסלמנאה לאבו נצר דנן ליכון בידה</li>
<li>] דלך גמיעה פי יום אלכמיס אלתאני מן אב דשנת אלפא וארבע מאה וחד</li>
<li>וש]תין לשטרות באלפסטאט רשותיה דאדוננו שמואל הנגיד הגדול יהי שמו לעולם</li>
<li>הכ]ל שריר ובריר וקיים ברכות בר יפת מכתם מבורך בר נתן סט</li>
</ol>
                    
                </div>
            
        </section>
    </body>
</html>
