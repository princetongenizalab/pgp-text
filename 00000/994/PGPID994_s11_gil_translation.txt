ע׳׳א


אני כותב, ייתן לך אלוהים, אדוני ורבי, אריכות ימים ויתמיד את שלומך ואת אושרך ואת חסדו לך, מפסטאט, בז׳ 
בתשרי. הריני מחוך אותך בחגים האלה, יהיו לברכה, יגיעך אלוהים לדומיהם, 
ששים, וכי׳ אני מתגעגע אליך במידה שלא תתואר ובייחוד
בימים אלה; לא האמנתי שתעבור את הצום ואת החגים מחוץ למקומך. שלחתי לך לפני כן מכתבים אחרים, אבל לא
ראיתי תשובה ממך אף לא על אחד מהם. חלק מהם שלחתי לתטאי, וכרוכים בהם מכתבים שלקחתי בשנילך
מנושא המכתבים ואין ספק שהם אצל החזן; ובהם מכתב לדמיאט. הודעתיך בכולם שהזפת
נשארה, והיא שווה היום ה׳ דינרים הקנטאר, וסבורני שבשנה זו היא תוסיף לעלות. כמו כן השש סבורני 
שיוסיף לעלות, כי מן המגרב לא הגיע כלום; ואף הוא נשאר. הוא שווה היום ג׳ דינרים ורבע.הכוונה ל׳כז׳.
לולא מה שהגיע מה׳שאם׳ היה מחירו עולה, כי רק ה׳שמאי׳ החזיק אותו במחיר הזה.
באלה היומיים הגיע בשבילך מכתב מהאדון אבו סעיד מאוניות זמיאט; הוא כותב בו כי אבו אל
חסן בן ששון ורחמים נסעו באונייה שקנה בן זרעה, מיופה הכוח של אלג׳נאני; הוא כותב ששלח
עמם לך, אדוני ורבי, למעלה מקנטאר משי; אלוהים יתעלה יכתבם לשלום. לולא חששתי
שהמכתב יתעכב בדרך, הייתי כורך אותו במכתבי זה. עוד הוא כותב שהכינו בשבילכם,
גם כן בסיציליה, חבילת משי, אלא שלדבריו, באו במשך יומיים אנשים מסיציליה, ואמרו שאין בה
אונייה היוצאת למזרח. עוד הוא אומר שהגיע מכתב מתמאם, והוא אומר: אם יודמן מישהו הניסע למזרח
אשלח מה שייכנס אצלי בשבילכם, ואני משווה שתזדמן אונייה וייסע. והידיעות שאצלנו על האוניות
שבים אומרות שהן עברו לים הפתוח בסדר, כי תפסו אותן רוחות קדים ובות; אלוהים יתעלה ישמיענו
את שלומן. מחירי המגרב: הפשתים מי׳׳ב דינרים לי׳׳ד. הפלפל כ׳׳ג דינרים הקנטאר, כי היה לו ביקוש
מהביזנטים; הלכה ע׳ דינרים בקירוב. הבגדים החלביים מל׳׳ח (ומעלה) ואחר–כך חזרו לי׳. הכותנה, מכרו אותה
אנשי אלשאם בי׳ דינרים הקנטאר, ואמרו שהגיעה אליהם מכות גדולה מארץ ביזנטיון. לא אוכל לתאר
רוב דאגתי בגלל ברקלו הפלפל וברקלו הלכה ששלחתי בידי אסמעיל בהתחלה.
עד עתה אינני יודע עם מי נשלחו, ושלחתי לך, אדוני, להיוודע ממך על מה שקרה, אבל לא הגיעה
תשובה. שלחתי אל האדון אבו עמראן, אמר: החשבון אצל ר׳ ישועה, דהיינו פרטי הטעינה;
אבקש ממך אפוא שתודיעני את פרטי הטעינה כולה ופרטי שני הברקלו, עם מי נשלחו, כי אני
מודאג עד מאוד בגללם; אני מקווה שאינם אצל שקורה. הודיעני את מועד בואך או אם יש
בדעתך לצאת לאלכסנדריה. אדוני, היו לי בחבילה שהגיעה אשתקד בשביל שותפותי עם
האדון אבו סיעד, י׳׳ז רטלים ומשהו (משי) ׳מפתול׳, ושארית ה׳מנקוץ׳ אשר מכר, רטל וחצי; עוד ׳מפתול׳, 
ו׳ וחצי; ו׳ וחצי רטלים ומשהו ׳מצלב׳; בשביל נסים בן אסחק ד׳ רטלים וחצי, כ׳׳ז במשקל המגרב; שלחתי ביקשתים
מהאדון אבו אסחק, ובא אלי מכתב, שבו אמר: לא מצאתי שום דבר בשבילך; ורבתה דאגתי על המצב שהייתי נתון בו.
אמר לי אבו אלכיר שאתה, אדוני, אספת, בתוך לככ מה שאספת ממנו, ד׳ רטלים ורבע ׳כז׳ 

שוליים, ימין


(1–2) בתוך בד שעליו
 
כתוב נסים בן יצחק
ונהוראי בן נסים.
הודיעני אפוא בטובך
מה עניין 
החבילה הזאת, כי זו
(8–12) צרה נוספת על צרותי. אל תפסיק לכתובי לי
 
 
 
 
(13–17) על מצבך ושלומך וצרכיך (בקניות) הלוא אשמח בהם, ברצון האל.
 
 
 
 
(18 ואילך) אני שולח לך את מיטב דרישות השלום, ואדוננו הרב שולח לך דרישת שלום ומברך אותך בחגים האלה והוא מביע את געגועיו אליך. גיסי שולחים לך דרישת שלום.

ע׳׳ב


הואילה לדרוש בשמי בשלום אדוני החזן בתטאי, וגם בשלום אחיו ותברכם בשמי בחגים האלה.
התנצל נא לפניהם בשמי על (העדר) המכתבים. כבר שלחתי להם את הספר, מושלם, דידי תמאם, בא הוא והכין ממנו
דבר יפה אלוהים יתעלה ישמיעני את שלומך; כדי להוציא זאת לפועל, טרחתי טרחה רבה מאוד; אלוהים יתעלה
יגמול לבעליו. האדון אבו סלימאן ובנו שולחים לך דרישות שלום ומברכים אותך בחג המבורך הזה. המים
אצלנו היום י׳׳ו צלעות עד לי׳׳ח אמה. החיטים אצלנו מדינר והצי עד דינר ושלושה רבעים. הידעות 
(6–7) מאלכסנדריה רעות: ג׳בארה ואבן אבי ידו צרים עליה מן היבשה, ואוניות המלחמה –– מן הים; אין יוצא ואין בא. מאלוהים אבקש שיעשה האחרית לטובה. קנה לי בטובך (ותביא) עמך שני סלים (חסרי ידיות) בשביל עשיית מיץ, טובים
 
שיהיו רכים, שאפשר יהיה לקפלם. ושלום רב. מסתפק אני באלוהים לבדו.

המען:
אדוני ורבי, אבו אלפרג ישועה בן אסמעיל נ׳׳נ, ייתן לו אלוהים אריכות ימים ויתמיד את שלומו ואת אושרו ואת חסדו לו. המודה לו נהוראי בן נסים נ׳׳ע; אל מקום מגוריו ברצון האל.