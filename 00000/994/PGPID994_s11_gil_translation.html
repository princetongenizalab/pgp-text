
<html>
    <head>
        <title>Hebrew Translation of Letter: T-S 13J19.27</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J19.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00027/canvas/1">
                    
                    
                    
                        <h3>ע׳׳א</h3>
                    
                        <p></p>
<ol>
<li><span lang="he">אני כותב, ייתן לך אלוהים, אדוני ורבי, אריכות ימים ויתמיד את שלומך ואת אושרך ואת חסדו לך, מפסטאט, בז׳ </span></li>
<li><span lang="he">בתשרי. הריני מחוך אותך בחגים האלה, יהיו לברכה, יגיעך אלוהים לדומיהם, </span></li>
<li><span lang="he">ששים, וכי׳ אני מתגעגע אליך במידה שלא תתואר ובייחוד</span></li>
<li><span lang="he">בימים אלה; לא האמנתי שתעבור את הצום ואת החגים מחוץ למקומך. שלחתי לך לפני כן מכתבים אחרים, אבל לא</span></li>
<li><span lang="he">ראיתי תשובה ממך אף לא על אחד מהם. חלק מהם שלחתי לתטאי, וכרוכים בהם מכתבים שלקחתי בשנילך</span></li>
<li><span lang="he">מנושא המכתבים ואין ספק שהם אצל החזן; ובהם מכתב לדמיאט. הודעתיך בכולם שהזפת</span></li>
<li><span lang="he">נשארה, והיא שווה היום ה׳ דינרים הקנטאר, וסבורני שבשנה זו היא תוסיף לעלות. כמו כן השש סבורני </span></li>
<li><span lang="he">שיוסיף לעלות, כי מן המגרב לא הגיע כלום; ואף הוא נשאר. הוא שווה היום ג׳ דינרים ורבע.הכוונה ל׳כז׳.</span></li>
<li><span lang="he">לולא מה שהגיע מה׳שאם׳ היה מחירו עולה, כי רק ה׳שמאי׳ החזיק אותו במחיר הזה.</span></li>
<li><span lang="he">באלה היומיים הגיע בשבילך מכתב מהאדון אבו סעיד מאוניות זמיאט; הוא כותב בו כי אבו אל</span></li>
<li><span lang="he">חסן בן ששון ורחמים נסעו באונייה שקנה בן זרעה, מיופה הכוח של אלג׳נאני; הוא כותב ששלח</span></li>
<li><span lang="he">עמם לך, אדוני ורבי, למעלה מקנטאר משי; אלוהים יתעלה יכתבם לשלום. לולא חששתי</span></li>
<li><span lang="he">שהמכתב יתעכב בדרך, הייתי כורך אותו במכתבי זה. עוד הוא כותב שהכינו בשבילכם,</span></li>
<li><span lang="he">גם כן בסיציליה, חבילת משי, אלא שלדבריו, באו במשך יומיים אנשים מסיציליה, ואמרו שאין בה</span></li>
<li><span lang="he">אונייה היוצאת למזרח. עוד הוא אומר שהגיע מכתב מתמאם, והוא אומר: אם יודמן מישהו הניסע למזרח</span></li>
<li><span lang="he">אשלח מה שייכנס אצלי בשבילכם, ואני משווה שתזדמן אונייה וייסע. והידיעות שאצלנו על האוניות</span></li>
<li><span lang="he">שבים אומרות שהן עברו לים הפתוח בסדר, כי תפסו אותן רוחות קדים ובות; אלוהים יתעלה ישמיענו</span></li>
<li><span lang="he">את שלומן. מחירי המגרב: הפשתים מי׳׳ב דינרים לי׳׳ד. הפלפל כ׳׳ג דינרים הקנטאר, כי היה לו ביקוש</span></li>
<li><span lang="he">מהביזנטים; הלכה ע׳ דינרים בקירוב. הבגדים החלביים מל׳׳ח (ומעלה) ואחר–כך חזרו לי׳. הכותנה, מכרו אותה</span></li>
<li><span lang="he">אנשי אלשאם בי׳ דינרים הקנטאר, ואמרו שהגיעה אליהם מכות גדולה מארץ ביזנטיון. לא אוכל לתאר</span></li>
<li><span lang="he">רוב דאגתי בגלל ברקלו הפלפל וברקלו הלכה ששלחתי בידי אסמעיל בהתחלה.</span></li>
<li><span lang="he">עד עתה אינני יודע עם מי נשלחו, ושלחתי לך, אדוני, להיוודע ממך על מה שקרה, אבל לא הגיעה</span></li>
<li><span lang="he">תשובה. שלחתי אל האדון אבו עמראן, אמר: החשבון אצל ר׳ ישועה, דהיינו פרטי הטעינה;</span></li>
<li><span lang="he">אבקש ממך אפוא שתודיעני את פרטי הטעינה כולה ופרטי שני הברקלו, עם מי נשלחו, כי אני</span></li>
<li><span lang="he">מודאג עד מאוד בגללם; אני מקווה שאינם אצל שקורה. הודיעני את מועד בואך או אם יש</span></li>
<li><span lang="he">בדעתך לצאת לאלכסנדריה. אדוני, היו לי בחבילה שהגיעה אשתקד בשביל שותפותי עם</span></li>
<li><span lang="he">האדון אבו סיעד, י׳׳ז רטלים ומשהו (משי) ׳מפתול׳, ושארית ה׳מנקוץ׳ אשר מכר, רטל וחצי; עוד ׳מפתול׳, </span></li>
<li><span lang="he">ו׳ וחצי; ו׳ וחצי רטלים ומשהו ׳מצלב׳; בשביל נסים בן אסחק ד׳ רטלים וחצי, כ׳׳ז במשקל המגרב; שלחתי ביקשתים</span></li>
<li><span lang="he">מהאדון אבו אסחק, ובא אלי מכתב, שבו אמר: לא מצאתי שום דבר בשבילך; ורבתה דאגתי על המצב שהייתי נתון בו.</span></li>
<li><span lang="he">אמר לי אבו אלכיר שאתה, אדוני, אספת, בתוך לככ מה שאספת ממנו, ד׳ רטלים ורבע ׳כז׳ </span></li>
</ol>
                    
                        <h3>שוליים, ימין</h3>
                    
                        <p></p>
<ol>
<li><span lang="he">(1–2) בתוך בד שעליו</span></li>
<li> </li>
<li><span lang="he">כתוב נסים בן יצחק</span></li>
<li><span lang="he">ונהוראי בן נסים.</span></li>
<li><span lang="he">הודיעני אפוא בטובך</span></li>
<li><span lang="he">מה עניין </span></li>
<li><span lang="he">החבילה הזאת, כי זו</span></li>
<li><span lang="he">(8–12) צרה נוספת על צרותי. אל תפסיק לכתובי לי</span></li>
<li> </li>
<li> </li>
<li> </li>
<li> </li>
<li><span lang="he">(13–17) על מצבך ושלומך וצרכיך (בקניות) הלוא אשמח בהם, ברצון האל.</span></li>
<li> </li>
<li> </li>
<li> </li>
<li> </li>
<li><span lang="he">(18 ואילך) אני שולח לך את מיטב דרישות השלום, ואדוננו הרב שולח לך דרישת שלום ומברך אותך בחגים האלה והוא מביע את געגועיו אליך. גיסי שולחים לך דרישת שלום.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00027/canvas/2">
                    
                    
                    
                        <h3>ע׳׳ב</h3>
                    
                        <p></p>
<ol>
<li><span lang="he">הואילה לדרוש בשמי בשלום אדוני החזן בתטאי, וגם בשלום אחיו ותברכם בשמי בחגים האלה.</span></li>
<li><span lang="he">התנצל נא לפניהם בשמי על (העדר) המכתבים. כבר שלחתי להם את הספר, מושלם, דידי תמאם, בא הוא והכין ממנו</span></li>
<li><span lang="he">דבר יפה אלוהים יתעלה ישמיעני את שלומך; כדי להוציא זאת לפועל, טרחתי טרחה רבה מאוד; אלוהים יתעלה</span></li>
<li><span lang="he">יגמול לבעליו. האדון אבו סלימאן ובנו שולחים לך דרישות שלום ומברכים אותך בחג המבורך הזה. המים</span></li>
<li><span lang="he">אצלנו היום י׳׳ו צלעות עד לי׳׳ח אמה. החיטים אצלנו מדינר והצי עד דינר ושלושה רבעים. הידעות </span></li>
<li><span lang="he">(6–7) מאלכסנדריה רעות: ג׳בארה ואבן אבי ידו צרים עליה מן היבשה, ואוניות המלחמה –– מן הים; אין יוצא ואין בא. מאלוהים אבקש שיעשה האחרית לטובה. קנה לי בטובך (ותביא) עמך שני סלים (חסרי ידיות) בשביל עשיית מיץ, טובים</span></li>
<li> </li>
<li><span lang="he">שיהיו רכים, שאפשר יהיה לקפלם. ושלום רב. מסתפק אני באלוהים לבדו.</span></li>
</ol>
                    
                        <h3>המען:</h3>
                    
                        <p><span lang="he">אדוני ורבי, אבו אלפרג ישועה בן אסמעיל נ׳׳נ, ייתן לו אלוהים אריכות ימים ויתמיד את שלומו ואת אושרו ואת חסדו לו. המודה לו נהוראי בן נסים נ׳׳ע; אל מקום מגוריו ברצון האל.</span></p>
                    
                </div>
            
        </section>
    </body>
</html>
