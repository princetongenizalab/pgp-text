
<html>
    <head>
        <title>Transcription of Letter: F 1908.44L</title>
    </head>
    <body style="max-width: 860px; margin: auto">
        <h1>Transcription of Letter: F 1908.44L</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/839/iiif/canvas/1/">
                    
                    
                    
                        <ol>
<li>כתאבי יא סידי ומולאי אטאל אללה בקאה ואדאם סלאמתה וסעאדתה מן אל מסתקר</li>
<li>ען חאל סלאמה ועאפיה אלחמד ללה רב אלעאלמין לז כלון מן שבט כתמה אללה</li>
<li>עלינא ועליך בכיר אעלמך יא מולאי אן תקדמת מני אליך עדה כתב ארגו</li>
<li>וקופך עליהא וקד וצל כתאבך עלי יד סידי אבי אברהים אסמאעיל בן פרח</li>
<li>ותם וצל איצא מן בעדה גואב אכר עלי יד אלפיג ואנת תדכר פיה ביע</li>
<li>דהב לא לא עדמת [ת צ]לה ואלדנאניר שאכריה תסוא מן יז אלי יח ונץ ובקית</li>
<li>יא מולאי נעתגב לדאלך נחב מן מולאי אן יגתהד וישתרי מא</li>
<li>דכרת לה פי אלכתאב לא יוכר מנהא חאגה וישד אלכל פי ברקלו ומא</li>
<li>נוציה פי חדית אלודע ויכון אלכל פי כיטי ומא דכרתה פי חדית אל</li>
<li>מתאע נחב מן מולאי אן ישק עלי רוחה פיה ויביע ובאללה יא מולאי מא</li>
<li>נתכלץ פיה עלי מא דכר שרעכי ולאכן מא יאכד ואחד אלא מא קצי</li>
<li>[ומ]א דכרתה פי באב עקבאן קד סלמת לה כל מא כאן לה ענדי וקד</li>
<li>בעת לה תלאת ארטאל בלא נקץ סער וכ אלעשרה והו יאמולאי פיה טול רוח</li>
<li>אן עצים ומא נדרי כיף כרג ראיך וגרא ומא אצף לך מא קאסית</li>
<li>פי אלעדד ומא קבצת אלבקיה אלא דרהם ומא יצח פי כלהא</li>
<li>אלא נחו ג' דנאניר ואלמשרף אלאן הו פי תרוגה והו אלסעה מא וצל</li>
<li>ואן ר(ו)ה תוגה שי אלי אטראבלס אגעלה פי אלברקלו וגהו לכלפון</li>
<li>יביעה לך פמא אחתאג יא מולאי אדא וצל אבו עמר בן ספראוי</li>
<li>תקבץ מנה יו דינאר לאן הי תמן מתאע אלדי בעת לסידי</li>
<li>אלחנאן תדפעהא לה פתעלמני פיהא פי כתאבך לאן קלבי</li>
<li>פיהא [[משק]] משגול אלא אן יצל כתאבך ואלסלאם עליך ומא</li>
<li>כאנת מן חאגה אכתב לי פיהא ותכץ עני אבי אסחק ברהון</li>
<li>באפצל סלאם ואן כתבת אלי אבוציר תקרי עני סידי</li>
<li>אבי אסחק ברהון סלאם ואבי עאלל חסון סלאם ותשתרי</li>
<li>ל(י) שטתין ורק גיאד וקד כתבת לכלפון ישתרי לך כסא</li>
<li>לסידי ומולאי אבי יחיי נהראי בן נסים נע מן מהבה מרדוך בן מוס</li>
<li>אטאל אללה עזה ואדאם סלאמתה ונעמתה נע</li>
<li>אלפסטאט אן שא אללה</li>
</ol>
                    
                </div>
            
        </section>
    </body>
</html>
