
<html>
    <head>
        <title>Hebrew Translation of Letter: F 1908.44L</title>
    </head>
    <body style="max-width: 860px; margin: auto">
        <h1>Hebrew Translation of Letter: F 1908.44L</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/839/iiif/textblock/10412/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, מהבית;</span></li>
<li><span lang="he">שלומי טוב ואני בריא, תודה לאל, ריבון העולמים, בז' בשבט, יחתום אותו</span></li>
<li><span lang="he">אלוהים עלינו ועליך לטובה. אודיעך, אדוני, שלפני כן שלחתי לך מכתבים אחדים, אקווה</span></li>
<li><span lang="he">שקראת אותם. הגיע מכתבך בידי אדוני אבו אברהים אסמעיל בן פרח,</span></li>
<li><span lang="he">ואחר כך הגיע גם מכתב נוסף בידי נושא המכתבים, ובו אתה כותב על מכירת</span></li>
<li><span lang="he">זהב, אל יילקחו ממני חסדיך! הדינרים שאבורי' שווים מי"ז עד י"ז וחצי ועדיין,</span></li>
<li><span lang="he">אדוני, אני מתפלא על זאת. אבקש ממך, אדוני, שתשתדל ותמכור, ותקנה מה</span></li>
<li><span lang="he">שכתבתי לך במכתב, אל תשהה אף קנייה מאלה, ותארוז הכול ב'בַּרקָלוּ', וגם מה</span></li>
<li><span lang="he">שאורה לך בעניין הצדפים, ויהיה הכול ב'כיטי', אשר למה שכתבת בעניין</span></li>
<li><span lang="he">האריגים: אבקש ממך, אדוני, שתתאמץ בעניין זה ותמכור; בשם אלוהים אדוני, לא</span></li>
<li><span lang="he">נצא מזה, לדברי שותפי; אלא שכל אדם נופל בגורלו מה שנגזר.</span></li>
<li><span lang="he">ומה שכתבת בעניין עקבאן: כבר שילמתי לו כל מה שהייתי חייב לו, וכבר</span></li>
<li><span lang="he">מכרתי בשבילו ח' רטלים ללא ירידה במחיר, כ"ו בעד עשרה, והוא, אדוני, מגלה אורך רוח&nbsp;</span></li>
<li><span lang="he">רב מאוד בעניין זה, ואינני יודע מה הסיבה שכך יצא הדבר; ולא אתאר לך כמה סבלתי</span></li>
<li><span lang="he">בעניין עץ הבושם, ואת היתרה גביתי אך ורק דרהם ועוד דרהם, וכל זה מסתכם בלא יותר&nbsp;</span></li>
<li><span lang="he">מג' דינרים בקירוב. המשגיח עצמו הוא בתרוג'ה, ועד עכשיו טרם הגיע.</span></li>
<li><span lang="he">אם תשלח משהו לאטראבלס שים זאת ב'בַּרקַלוּ', שלח זאת לכלפון</span></li>
<li><span lang="he">שימכרנו בשבילך, (יסדר לך) את קניותיך. אדוני, כאשר יגיע אבו עטר בן ספראוי,</span></li>
<li><span lang="he">קבל ממנו י"ו דינרים שהם מן התמורה של האריגים שהיו של אדוני</span></li>
<li><span lang="he">אלחנן ותמסרם לו, והודע לי זאת במכתבך, כי אני</span></li>
<li><span lang="he">מודאג בגללם, עד אשר אקבל ממך מכתב. ודרישות שלום לך, וכל</span></li>
<li><span lang="he">קנייה הדרושה לך כתוב לי עליה. מסור ממני לאבו אסחק בַּרהון</span></li>
<li><span lang="he">את מיטב דרישות השלום; אם אתה כותב לבוציר, מסור ממני לאדוני</span></li>
<li><span lang="he">אבו אסחק בַּרהון דרישות שלום ולאבו עַלִי חַסוּן דרישות שלום. קנה</span></li>
<li><span lang="he">לי שני צרורות נייר משובח. כתבתי לכלפון שיקנה לך שטיחים. </span></li>
</ol>
                    
                </div>
            
                <div data-canvas="https://geniza.princeton.edu/documents/839/iiif/textblock/10412/canvas/2/">
                    
                    
                    
                        <h3>verso, address</h3>
                    
                        <p><span lang="he">לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את שלומו ואת אושרו, מאוהבו, מרדוך בן מוסא נ"נ; לפסטאט, ברצון האל.</span></p>
                    
                </div>
            
        </section>
    </body>
</html>
