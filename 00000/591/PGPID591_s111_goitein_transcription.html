
<html>
    <head>
        <title>Transcription of Letter: Bodl. MS heb. d 74/41</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 74/41</h1>

        <p>S. D. Goitein, <a href="https://www.jstor.org/stable/23586207">"Rabbi Yehuda Hallevi in Spain in the Light of the Geniza Papers‎"</a> (in Hebrew), <em>Tarbiz / תרביץ‎</em> 24 (Jerusalem, Israel: Mandel Institute for Jewish Studies / המכון למדעי היהדות ע"ש מנדל, 1955), 134-149.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/591/iiif/canvas/1/">
                    
                    
                    
                        <h3>Document A - Bodl. Ms Heb. d 74, fol. 41
On the left side, above the letter:</h3>
                    
                        <p>מעצמה אלמגל לה אעזה אללה תעאלי אסחק אבן ברוך</p>
<ol>
<li>יא סידי אלאעלי ועמאדי אלאסני וסנדי אלאקוי ועתאדי אלאופי ומעתמדי</li>
<li>אלאסכי ויד אלדהר ענדי אלחסני ומן אטאל אללה תעאלי בקאה ואגרי</li>
<li>אמאלה עלי רצאה כתבת אעזך אללה ען אגלאל לקדרך ותעצים לכטרך</li>
<li>ואללה תעאלי יבקיך ויכפי אלמתאכר ען נחאיך ורדני אלעזיז כטאבך</li>
<li>צוחבה אבו יעקב אבן אלנגרה סידי ומעצמך אבקאה אללה ודכרת פיה</li>
<li>אן נדפע לך עשרין מתקאל ונצף ואנא נמתתל מא דכרתה וכתאבי הדא</li>
<li>אלי יום אלאחד אכר תמוז וכאן וצל אלי קבל כתאבי הדא בד איאם</li>
<li>מן תלמסאן צוחבה אבו יעקב אבן אלמנה סידי סאלמה אללה ועזאה</li>
<li>מתקאל ותלת ונצף מאל נחאס מחרוק ודכרת לי פי כתאבך אן נוגה</li>
<li>מן אלדי יצל מן תלמסאן מיאה וכמסין מתקאל ומא וצל אלי גיר מיאה</li>
<li>נמתתל פיהא מא חררתה נקצמהא מע נפסך ונוגההא אלי ר</li>
<li>יהודה אבן גיאת עמאדי אלאעלי אבקאה אללה ומן ענדה תצל אלי ר</li>
<li>יהודה אללוי עמאדי אלאעלי דאם עזה וכאן אעלמתך אן כאן יאתי</li>
<li>אלי אלמיאה מתקאל אלדי כאן וגהת מן פאס כאן אוציה פי אן נשתרי</li>
<li>פיהא חריר וכאן אלשי באיע</li>
</ol>
                    
                </div>
            
        </section>
    </body>
</html>
