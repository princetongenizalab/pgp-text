
<html>
    <head>
        <title>Transcription of Letter: Bodl. MS heb. d 74/41</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 74/41</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-74-41/1.json">
                    
                    
                    
                        <ol>
<li>מע̇צמה אלמ̇גלִ לה אעזה אללה תעאלי אסחק אבן ברוך</li>
<li>יא סידי אל אעלי ועמאדי אלאסני וסנדי אלאקוי ועתאדי אלאופי ומעתמדי</li>
<li>אל אסרי ויד אל דהר ענדי אל חסני ומן אטאל אללה תעאלי בקאה וא̇גרי</li>
<li>אִחִוִאלה עלי ר̇צאהִ כתבת אעזך אללה ען א̇גלאל לקדרך ותע̇צים לכטרך</li>
<li>ואללה תעאלי יבקיך ויכפי אל מחאדר ען נחאיך ורדני אלעזיז כטאבך</li>
<li>צוחבת אבו יעקב אבן אל נגרה סידי ומע̇צמך אבקאה אללה ודכרת לי</li>
<li>אן נדפע לה עשרין מתקאל ונצף ואנא נמתתל מא דכרתה וכתאבי הדא</li>
<li>אלי יום אל אחד אכר תמוז וכאן וצל אלי קבל כתאבי הדא ב̇ד איאם</li>
<li>מן תלמסאן צוחבת אבו יעקב אבן אל מנִה סידי סלמה אללה מיאה</li>
<li>מתקאל ותלת אחמאל נחאס מחרוק ודכרת לי פי כתאבך אן נו̇גה</li>
<li>מן אלדי יצל מן תלמסאן מיאה וכמסין מתקאל ומא וצל אלי גיר מיאה</li>
<li>נמתתל פיהא מא חדדתה נקצמהא מע נפסין ונו̇גהא אלי ̇ר</li>
<li>יהודה אבן גיאת עמאדי אל אעלי אבקאה אללה ומן ענדה תצל אלי ̇ר</li>
<li>יהודה אל לוי עמאדי אל אעלי דאם עזה וכאן אעלמתך אן כאן וצלת</li>
<li>אלי אל מיאה מתקאל אלדי כאן ו̇גהת מן פאס כאן אוציתני אן נשתרי</li>
<li>פיהא חריר וכאן אל שי באיע פכאן אשתרית מנהא בכמסין פלמִא</li>
<li>אנחפז וקת אלספר וצח ענדי אנך מציף פי אל אנדלוס רפעת</li>
<li>ידי ולם נשתרי [פי] אל באקי ובין מא כאן אשתרית ואליוםִ</li>
<li>מתקאל פי וזנה כ[אן ו]כס אלמאל יסוא אליום ארפע כזא̇ג אל</li>
<li>מקשור סִתִהִ מִתִאִקיל ואלמרתפד ̇הִ מתאקיל</li>
</ol>
                    
                        <h3>Right Margin</h3>
                    
                        <p>(1) סתה אעלי אל יִום וארבעה אקלהִ29 אלא מא כאן כשׁן כתיר מן תלאתה אלי ̇בִ ו̇נִ30 (2) ואל כז יסוא מן ̇̇ט מתאקיל ונצף אלי ̇ט ואלרוג אלדי ינדפע אליום פי אלחריר (3) י̇גוז פיה אלתולת ̇גואז ואלנצף31 בין32 מתקאל ̇גואז אליום ומתקאל חמודי אל (4) תומאני ויסוא אלנחאס תמניה אלטיב אלמחרוק ואלסביכה סבעה33 ואל (5) שמע אל פאסי אלטיב תמניה ונצף אלקינטאר ואל פלפל יסוא עשרין (6) מתקאל אל קינטאר ואל לך יסוא מן סבעה ועשרין אלי כמסה ועשרין לובאן34 (7) מן סִתה35 ארטאל במתקאל אלי ̇ה36 במתקאל [נשאדר] מן ̇ד ארטאל במתקאל אלי ̇ג ורבע (8) [...] רטלין וִ[.]..םִ אל [... ואל]כִתִאִב37 אלי וצל אליך מן</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-74-41/2.json">
                    
                    
                    
                        <h3>Verso</h3>
                    
                        <ol>
<li>מן תלמסאן מע הדא אל ̇ק מתקאל לם נ[ו̇גהה &hellip;] לִךִ מע הדא אל כתאב אן לא י̇צאע ונו̇גה לך מע אל דהב</li>
<li>אן שא אללה ואל עשרין מתקאל ונצף אלדי נדפע אלי אבו יעקב נדפעהא מן אלדי בקי ענדי ונשתרי פי אלדי</li>
<li>יבקא כזא̇ג אלצפא אלדי דכרת אן שא אללה ואקרא עִליך יא עמאדי אפ̇צל סלאמי ואטיבה ואזכאה חסב</li>
<li>שוקי אליך כשף אללה דלך באל̇גמע בך אן שא אללה ואלסלאִםִ אלמרדד עלי עמאדי אלאעלי ורחמה אללה תעאִלי</li>
<li>ונעלמך אן כאן סִוקת אלאמל̇ג וכאן בעת מנה נצף רטל בנצף מתקאל פלמא תמאלת (!) כתאבך תחדִד פיה</li>
<li>מתקאל ונצף פי אלרטל תרכתה ומא בעת מנה גיר נצף רטל ואלתרביד יסוא רטלן במתקאל ונעלמך</li>
</ol>
<p>7 אן בעד כתאבי הדא ביום וצל שכתור מן אסכנדריה בעהד כמסה וסתין יום ווצלו פי53 מסלמין</p>
<ol>
<li>תו̇גאר ודכרו אן תרכו מרכבין עלי אן ת̇גי אלי אל מריה כאן תרכוהם עלי אל אקלאע ואל מראכב אלדי</li>
<li>אקלעת מן אלאנדלוס מא ראוִהִאִ ומִא [ער]פִוִ להא כבר ומן אפ̇צל סלאמי ואטיבה עלי עמאדי אל</li>
<li>אעלי ורחמה אללה תעאלי ונעלמך אן דפעת אלי אבו יעקב עשרין מתקאל ונצף כמא דכרת ואלסלם</li>
</ol>
                    
                        <h3>Address</h3>
                    
                        <ol>
<li>אלתא̇גר אלגליל אלשיך אלפא̇צל אלאִצִיל מן מע̇צם קדרה אעזה אללה יצחק בן ברוך ̇נ̇נ</li>
<li>אבו סעיד הלוי ב̇ר נתאל הלוי ̇תִ̇נִ̇צ̇ב̇ה</li>
</ol>
                    
                </div>
            
        </section>
    </body>
</html>
