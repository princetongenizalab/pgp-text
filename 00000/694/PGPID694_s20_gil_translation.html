
<html>
    <head>
        <title>Hebrew Translation of Letter: ENA 2805.13</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.13</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/4005d030-c6ac-4a87-8488-da0271faa44e/manifest/canvas/dc757928-c66e-42db-b084-7cbbb06e037c">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך </li>
<li>ואת אושרך ואת סיפוקך ואת דאגתו לך ויהיה לך מגן ומושיע ויוסיף לך</li>
<li>מכל טוב וישפיע עליך חסדיו ויחסוך ממך כל דאגה ויתמוך בך</li>
<li>בכל אשר תפנה ויכוון דעתך להצליח בכל מעשיך, כי</li>
<li>אתה ראוי לזאת, בכ"ה באב, יודיעך אלוהים את בטחונו ואת ברכתו,</li>
<li>ואת ברכת הימים והחודשים שאחריו. לפני כן, אדוני, שלחתי</li>
<li>לך מכתבים אחרים ובהם פרטים על הקורות אותי בשהייתי</li>
<li>באלכסנדריה ובמהלך המסע; אבל לא ראיתי ממך תשובה על מה</li>
<li>שביקשתי ממך להודיעני, על הנעשה אצלך ועל מצבך; כי אני איני מפסיק</li>
<li>לשאול עליך כל הזמן. דאגתי אפוא מאוד בגלל ההפסקה במכתביך</li>
<li>אלי: אקווה שאתה עסוק בדברים טובים; עד שהגיע צאלח בן מרדוך</li>
<li>ושאלתיו על כלל ענייניך והודיעני רק דברים משמחים על</li>
<li>רוב החסד והטובה והיוקרה ועל האהבה והאחווה המתמדת</li>
<li>בינינו וכי אתה מצטער שאני כאן ושאיני נמצא</li>
<li>עמך. דברים אלה אצלי הם אף רבים וחזקים יותר. ועוד הודיע לי צאלח</li>
<li>שאתה, אדוני, מקווה לנסוע אל המקדש ייבנה במהרה ....</li>
<li>המק' ית' שמו יזכיך לזאת ויקיים לך את כל ההבטחות המשמחות.</li>
<li>ואני מבקש ממך, אדוני, כאשר יזכה אותך אלוהים ותגיע אל אותו</li>
<li>מקום, יהיה שמור, כי אז בכל אשר תבוא, אם מישהו מכיר אותי שם, אתה חייב לייצג</li>
<li>אותי, על פי הידוע לך עלי; ולמסור ממני לכל ידידי</li>
<li>את מיטב דרישות השלום ולהודיעם את אהבתי להם; ולאדוני 'הראש',</li>
<li>ישמור אלוהים את גדולתו ולאדוני אב בית דין ולבנו רבי צדוק</li>
<li>ולכל ידידינו. ואם תיפגש עם אדוני ורבי</li>
<li>האדון אבו אסחק בן התלמיד קרובנו, הודע לו</li>
<li>את אהבתי לו וכי אני מפיץ (שבחיו) בכל מקום; וכבר קיבלתי שני דינרים</li>
<li>טובים בניכוי שני קיראטים וחצי מאת אבו אלפצל חכמון </li>
</ol>
                    
                        <h3>recto, right margin</h3>
                    
                        <p>(1–11) בן אברהים בן אלקפצי עליו השלום, ומסרתי לו בתמורתם ארגז חרוזים 'שביבי אש', מקצתם בתפזורת ומקצתם מושחלים. אבקש ממך, אדוני, כאשר תיפגש עמו, סלק לו את שני הדינרים הנ"ל </p>
<p>(22-12) וקח ממנו את הארגז וגמול לר טונה בשמי ועשה עמו חסדים, דהיינו בצורכי קניותיו, כי הוא דואג לי ומטפל בקניותי ואף בזמן הזה הוא הקל עלי</p>
<p> </p>
                    
                        <h3>recto, top margin</h3>
                    
                        <p>בזאת במידה רבה; ומשתעשה זאת, הואילה גם למכור בשבילי את הארגז הזה, ותשתדל לקבל בעדך הרבה ככל האפשר, כי אדוני ז"ל שלח לי אותו מברקה; ואני יודע שצרכי הם אצלך, אדוני, בעלי מעמד מיוחד. </p>
                    
                </div>
            
        </section>
    </body>
</html>
