
<html>
    <head>
        <title>Transcription of Letter: AIU VII.E.5</title>
    </head>
    <body style="max-width: 860px; margin: auto">
        <h1>Transcription of Letter: AIU VII.E.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/451/iiif/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בש'מ'</span></li>
<li><span lang="he">כתאבי אטאל אללה בקאה מולאי אשיך ואדאם עזהו</span></li>
<li><span lang="he">ותאידהו וסעאדתהו וסלאמתהו מן אסכנדריה יום [&nbsp; &nbsp; &nbsp; &nbsp; ]</span></li>
<li><span lang="he">לח' בקי כתמה אללה עלינא ועליך באחסן כאתמה ען חאל</span></li>
<li><span lang="he">סלאמה ועאפיה קרב אללה אלאשתמאע עלא אפצ'ל אל</span></li>
<li><span lang="he">אחואל אעלמך יאמולאי אן קד תקדם כתאבי אליך ואעלמתך</span></li>
<li><span lang="he">האל אלג' צרה אלדי כאנת מעי אנהא כלצת ללה אלחמד</span></li>
<li><span lang="he">מנהא צורה מובסטה עליהא אסם יוסף אדוכי ותאניה</span></li>
<li><span lang="he">כלטתך מעה עליהא אסמך ואסמה ותאלתה עליהא</span></li>
<li><span lang="he">&nbsp;מכתב מן קבל מוסי אבן יחיא ומא נדרי יאמולאי</span></li>
<li><span lang="he">&nbsp;למנהי פכתאבך יעלמני למן אצורה אלתאלתה וקד</span></li>
<li><span lang="he">&nbsp;כאן סאלת מולאי פי כתאבי אלמתקדם אן ישתרי לי</span></li>
<li><span lang="he">&nbsp;תאסומה בזמאמין ולאבו עמראן ולאבו אלפצ'ל</span></li>
<li><span lang="he">&nbsp;וקד כאן אעלמני מולאי קבל ספרי אן אסתעמל</span></li>
<li><span lang="he">&nbsp;מדאסאת ריפיה פנריד אנפאדהא ותשתרי לי</span></li>
<li><span lang="he">&nbsp;רטל פלפל ורטל קרפה ודסתין ורק ודוא ביאן</span></li>
<li><span lang="he">&nbsp;דואתי צ'אעת תכון מדורה תצלח ללכריטה</span></li>
<li><span lang="he">&nbsp;ונחיב נסתאנף יאמולאי חאגה חאגה אלא אן יפריג</span></li>
<li><span lang="he">&nbsp;אללה פלמא כאן פי יומי הדה וצל קאריב בן מוליכה</span></li>
<li><span lang="he">&nbsp;מן לוך ודכר אן אלאמיר גובארה רד אלמרכב וגמיע</span></li>
<li><span lang="he">&nbsp;אלתקל אלדי אנזלהו אלא ברקה ארגו אן יכון דאליך צחיח</span></li>
<li><span lang="he">&nbsp;אסל אללה אן יגמע עלא מן כאן להו פיה שי וקד</span></li>
<li><span lang="he">&nbsp;[[א]] וזנת ען עקבאן קבל כרוגהו ען כרא חוגרה' סדס [&nbsp; &nbsp; &nbsp; ]</span></li>
<li><span lang="he">&nbsp;וקד בלגני ען אלסמך אלדי אנפדתהו מעוה ללשיך אבי סע[ד]</span></li>
<li><span lang="he">&nbsp;אלדין קד פעל מא ישכהו וקד באללה יאמולאי שק עלי דלך //כתיר//</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">פנחיב מנך יאמולא לאלא תוכיר</span></li>
<li><span lang="he">עני הדה אלחואיג</span></li>
<li><span lang="he">פאני מחתתאג אליהא ומא</span></li>
<li><span lang="he">נמשי אלא חאפי</span></li>
<li><span lang="he">ותעלמני איש</span></li>
<li><span lang="he">אלדי צח פי אל</span></li>
<li><span lang="he">מיזר ומא</span></li>
<li><span lang="he">כאן למול[אי]</span></li>
<li><span lang="he">מן חאגא</span></li>
<li><span lang="he">&nbsp;ישרפני בקצ'אהא</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">ותכוץ עני רוחך באפצ'ל</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אסלאם</span></li>
</ol>
                    
                </div>
            
                <div data-canvas="https://geniza.princeton.edu/documents/451/iiif/canvas/2/">
                    
                    
                    
                        <h3>Verso</h3>
                    
                        <ol>
<li><span lang="he">ותכוץ מולאי ארב אפצ'ל אסלאם ותעלמהו</span></li>
<li><span lang="he">שוקי אליה וכדאליך מולאי אשיך אבי זכרי ותעלמה</span></li>
<li><span lang="he">חדית אלמרכב ארגו אן יכון דאלך צחיה ושלום</span></li>
</ol>
                    
                        <h3>Verso, bottom region, upside down</h3>
                    
                        <ol>
<li><span lang="he">למולאי אשיך אבי יחיא נהראי בן נסים נ'נ'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; שאכירוה מרדוך</span></li>
<li><span lang="he">אטאל אללה בקאהו ואדאם עזהו&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בן מוסי נע</span></li>
</ol>
                    
                </div>
            
        </section>
    </body>
</html>
