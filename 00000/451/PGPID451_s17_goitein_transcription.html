
<html>
    <head>
        <title>Transcription of Letter: AIU VII.E.5</title>
    </head>
    <body style="max-width: 860px; margin: auto">
        <h1>Transcription of Letter: AIU VII.E.5</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/451/iiif/canvas/1/">
                    
                    
                    
                        <ol>
<li>כתאבי אטאל אללה בקאה מולאי אשיך ואדאם עזהו</li>
<li>ותאידהו וסעאדתהו וסלאמתהו מן אסכנדריה יום חד</li>
<li>לח' בקי כתמו אאלה עלינא ועליך באחסן כאתמה ען חאל</li>
<li>סלאמה ועאפיה קרב אללה אשתמאע עלא אפצל אל</li>
<li>אחואל אעלמתך יאמולא אן קד תקדם כתאבי אליך ואעלמתך</li>
<li>חאל אל י"ג צרה אלדי כאנת מעי אנהא כלצת ללה אלתמר</li>
<li>מנהא צורה מוכטטה עליהא אסם יוסף ותאניה</li>
<li>כלטתך מנה עליהא אסמך ואסמוה ותאלתה עליהא</li>
<li>מכתב מן קבל מוסי אבן יחיא ומא נדרי יאמולאי</li>
<li>למנהי פכתאבך יעלמני למן אצורה אלתאליתה וקד</li>
<li>כאן סאלת מולאי פי כתאבי אלמתקדם אן ישתרי לי</li>
<li>תאסומה בזמאמין ולאבי עמראן ולאבו אלפצל</li>
<li>וקד כאן אעלמני מולאי קבל ספרי אן אסתעמלה</li>
<li>מדאסאת ריפיה פנריד אנפאדהא ותשתרי לי</li>
<li>רטל פלפל ורטל קרפה ודסתין ורק ודוא ביאן</li>
<li>דואתי ..... תכון מדורה תצלוח ללכריטה</li>
<li>ונחיב נסתאנס יא מולאי חאגה חאגה אלא אן יפריג</li>
<li>אללה פלמא כאן פי יומי הדה וצל קאריב בן מוליכה</li>
<li>מן לוק ודכר אן אלאמיר גובארה רד אלמרכב וגמיע</li>
<li>אלתקל אלדי אנזלהו אלא ברקה ארגו אן יכון דליך צחיח</li>
<li>אסאל אללה אן יגמע עלא מן כאן להו פיה שי וקד</li>
<li>וצית ען עקבאן קבל כרוגהו ען כרא תוגדה סדס</li>
<li>וקד בלגני ען אלסאק אלדי אנפדתהו מעוה אלשיך אבי סעד</li>
<li>לי בין קד פעל מא ישכהו וקד באללה יאמולאי שק עלי דלך כתיר</li>
</ol>
                    
                        <h3>Recto - right margin</h3>
                    
                        <ol>
<li>פנחיב מנך יא מולאי לאלא תוריד</li>
<li>עני הדה אל חואיג</li>
<li>פאני מחתאג אליהא ומא</li>
<li>אלמשי אלא חאפי</li>
<li>ותעלמני איש</li>
<li>אלדי צח פי אל</li>
<li>מיזר ומא</li>
<li>כאן למול(אי)</li>
<li>מן חאגה</li>
</ol>
                    
                        <h3>Recto - top margin</h3>
                    
                        <ol>
<li>ישרפני בקצאהא</li>
<li>ותכוץ עני רוחך באפצל</li>
<li>אלסלאם</li>
</ol>
                    
                </div>
            
                <div data-canvas="https://geniza.princeton.edu/documents/451/iiif/canvas/2/">
                    
                    
                    
                        <h3>verso</h3>
                    
                        <ol>
<li>ותכוץ מולאי ארב אפצל אסלאם ותעלמה</li>
<li>שוקי אליה וכדאליך מולאי אשיך אבי זכרי ותעלמה</li>
<li>חדית אלמרכב ארגו אן יכון דליך צחיח ואסלאם</li>
</ol>
                    
                        <h3>Verso - address</h3>
                    
                        <ol>
<li>למולאי אשיך אבי יחיא נהראי בן נסים שאכירוה מרדוך</li>
<li>אטאל אללה בקאה ואדאם עזה בן מוסי נע</li>
</ol>
                    
                </div>
            
        </section>
    </body>
</html>
