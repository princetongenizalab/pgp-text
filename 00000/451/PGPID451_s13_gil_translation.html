
<html>
    <head>
        <title>Hebrew Translation of Letter: AIU VII.E.5</title>
    </head>
    <body style="max-width: 860px; margin: auto">
        <h1>Hebrew Translation of Letter: AIU VII.E.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/451/iiif/canvas/1/">
                    
                    
                    
                        <h3>recto</h3>
                    
                        <ol>
<li>(1 – 2) בשמ'; אני כותב לך, אדוני ורבי, ייתן לך אלוהים אריכות ימים ויתמיד את גדולתך </li>
<li> </li>
<li>ואת עזרתו לך ואת אושרך ואת שלומך, מאלכסנדריה, ביום ....</li>
<li>כשנותרו (מן החודש) ח' ימים, יחתום אותו אלוהים עלינו ועליך במיטב חותמו.</li>
<li>שלומי טוב, ואני בריא; יקרב אלוהים את פגישתנו במיטב</li>
<li>הנסיבות. אודיעך, אדוני: כתבתי לך לפני כן מכתב ךהךדעתי לך</li>
<li>את פרשת ג' הכיסים שהיו עמי, וכי הצלתים, תודה לאל.</li>
<li>מהם כים שטוח שעליו השם יוסף אלד'כי. שני</li>
<li>בשותפותך עמו, עליו שמך ושמר. ושלישי שעליו</li>
<li>כתוב: מאת מוסא אבן יחיא, ואיני יודע, אדוני,</li>
<li>של מי הוא. כתוב לי אפוא במכתבך, של מי הכיס השלישי,</li>
<li>ביקשתי ממך, אדוני, במכתבי הקודם, כי תקנה לי</li>
<li>נעליים עם שתי רצועות, (וגם) לאבו עמראן ולאבו אלפצל.</li>
<li>הודעת לי, אדוני, בטרם נסיעתי, שאשתמש</li>
<li>בנעליים 'ריפי', אבקש אפוא שתשלחן לי, ותקנה לי</li>
<li>רטל פלפל ורטל קינמון ושני צרורות נייר וקסת, כי</li>
<li>הקסת שלי אבדה, ותהיה עגולה ומתאימה לשקית.</li>
<li>אבקש ממך, אדוני, כי נתחיל לקנות דבר אחרי דבר, עד שיושיע</li>
<li>אלוהים. ממש היום הגיע ה'קארב' של בן מוליכה</li>
<li>מלוך, ואמר שהאמיר ג'בארה החזיר את האונייה ואת כל</li>
<li>המשא שפרק, לברקה; אקווה שאמת הדבר,</li>
<li>ואבקש מאלוהים כי יגן על מי שהיה לו בה משהו.</li>
<li>שילמתי בשביל עקבאן, בטרם יצא, בעד שכירות חדר, ה' ושישית ....</li>
<li>נודע לי כי בעניין הדגים ששלחתי עמו לאדון אבו סעד</li>
<li>אלדין עשה דבר שבגללו יתלוננו עליו; חי אלוהים אדוני, הצטערתי על זאת מאוד. </li>
</ol>
                    
                        <h3>recto, right margin</h3>
                    
                        <p>אבקש אפוא ממך, אדוני, שלא תשהה לי את הקניות האלה כי הלוא אני זקוק להן, ואני כל הזמן הולך יחף. הודע לי בכמה הסתכם מחיר האבנט. וכל צורך בקנייה שיהיה לך אדוני, כבדני במילויו. </p>
                    
                        <h3>recto, top margin</h3>
                    
                        <p>קבל נא ממני את מיטב דרישות השלום, </p>
<p> </p>
                    
                </div>
            
                <div data-canvas="https://geniza.princeton.edu/documents/451/iiif/canvas/2/">
                    
                    
                    
                        <h3>verso</h3>
                    
                        <ol>
<li>ומסור לאדוני הרב את מיטב דרישות השלום והודע לו</li>
<li>שאני מתגעגע אליו. כיוצא בזה, אדוני ורבי אבו זכרי, והודע לו</li>
<li>את פרשת האונייה, אקווה שאמת הדבר. ושלום. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את גדולתו; המודה לו, מרדוך בן מוסא נ"ע. </p>
                    
                </div>
            
        </section>
    </body>
</html>
