
<html>
    <head>
        <title>Hebrew Translation of Letter: ENA 2805.16</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.16</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/cb1e5a81-5dc2-4a18-a908-df04d818d2ed/manifest/canvas/5b88b713-4d77-4720-a9ff-c13a2a1b817e">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך, ביום א', בכ"ח באב, יחתום אותו אלוהים עליך</span></li>
<li><span lang="he">במיטב חותמו ברחמיו; שלומי טוב ואני מאושר, תודה לאל, ריבון העולמים; (אני כותב) אחרי בוא מכתבך על ידי מטר, בתאריך כ' (באב). קראתי</span></li>
<li><span lang="he">בו את (הידיעות) שהכיל על אודות מצבך ושלומך הטובים והודיתי לאלוהים יתעלה על זאת, והתפללתי לפניו שיתמיד לך זאת ברחמיו. מה שכתבת</span></li>
<li><span lang="he">בעניין האדרות, אם השאיר לך אותן בעד מה ששילמת, תראה איך העניין ותודיע לי&hellip; (בזה) רווח מועט. במכתבים המגיעים (אלי), לא</span></li>
<li><span lang="he">היה שום עניין שיהיה לך בו תועלת שהסתרתי ממך. אשר לעניין השותפות, אני לקחתי על עצמי מתוכה ג' משואים, ופרטיהם: משאוי ב(אוניית) אלכטיב</span></li>
<li><span lang="he">&hellip;בחסדיך; משאוי ב(אוניית) בן זאי שהעמסנו בכלל המשואים שלי; לא נשארו מן השותפות אלא שני משואים, משאוי אצל יסר ומשאוי אחד עם</span></li>
<li><span lang="he">&hellip;אני כבר שילמתי בעדם את כל ההיטלים: הכנסה והוצאה ושוחד בשבילם&hellip; שילמתי בעד מיץ הפירות</span></li>
<li><span lang="he">&hellip;והובלה&hellip; והרמה והובלה ושכירת דירה בעדו, שילמתי בעד כל אלה. שילמתי אפוא בערך את זה, ואינני יודע</span></li>
<li><span lang="he">ולא כתבת&hellip;; &hellip;אין לי ידיעה על זאת. ועוד, שמחתי על מה שכתבת שאלוהים שינה את העולם.</span></li>
<li><span lang="he">אשר לבן אלגזאל, שילמתי לו שני דינרים ביום חמישי בשבוע, בבית המרחץ; אלוהים יתעלה ישמיענו ממנו טובות ויסייע לו ברחמיו.</span></li>
<li><span lang="he">עניין בן קיס אינו דבר שאוכל לתארו כהלכה ; אלוהים הוא היודע שהתאפקתי כלפיו, כי הוא פקח רע ובליעל; אין הוא ממי שראוי להוביל</span></li>
<li><span lang="he">אצלו, ומה שיכולתי החלטתי להובילו בשביל הדרתך על ידי בן אלספראוי ובן דודו, ואולם תבעתי מהם על זאת רישום</span></li>
<li><span lang="he">פרטי (המשאוי) אבל לא הצלחתי, אלא אמרו רק: אנחנו&hellip; עדות זו, עד שיבוא הקאצי ונעיד על זאת לפניו; ובו הם היו מעוניינים, כי הוא</span></li>
<li><span lang="he">רשע רע; אחר כך לא מצאתי איש מן הסוחרים שיעיד משהו, לא&hellip; ולא שהוא יודע על מכירות, אלא הוא אומר: היינו נוכחים כשמכרו עופרת,</span></li>
<li><span lang="he">אבל איננו יודעים של מי היא ; ונשארו כמה&hellip;, ולא הצליחו אתו בכלום. שתי החבילות הן במחסן של מרדוך.</span></li>
</ol>
                    
                        <h3>recto, right margin</h3>
                    
                        <p><span lang="he">ולא יכולנו לחדש בעניינן דבר. מסרתי לך את חשבון הפשתים ונשאר דינר ומשהו לזכותי והיה צריך אדוני אבו אסחק לשלמו לי, אבל לא שילם לי כלום&hellip; דאוד אל&hellip; אבדוק את החשבון שאצל אבו אסחק ברהון ומה ששילמתם אתם בנוכחותו&hellip; (אין) איש מכם חייב בעניינו, בתנאי.... שתרשמו זאת.</span></p>
                    
                        <h3>recto, top margin</h3>
                    
                        <p><span lang="he">לחובת חשבוני, ותראו מי נשאר חייב או מי נשאר זכאי ותנוח דעתי מן העניין הזה. אני משביע אותך, אתה מוכרח לכתוב לי במכתבך את פתרון השאלה. אני שולח לך נכבדי את מיטב דרישות השלום, ולאדוני אבו אסחַק מיטב דרישות השלום ולכל הנתונים להשגחתך, ולאדוני ורבי אבו אלעז ולבנו, שומרם אלוהים, מיטב דרישות השלום, ולאדוני ורבי, אבו אלכיר ר' חנניה בר&hellip;, ולאמו, דרישות שלום; ולמי ששואל עלי, דרישות שלום. </span></p>
                    
                </div>
            
                <div data-canvas="https://figgy.princeton.edu/concern/scanned_resources/cb1e5a81-5dc2-4a18-a908-df04d818d2ed/manifest/canvas/032b6823-29bf-41b3-9709-25433b561131">
                    
                    
                    
                        <h3>verso</h3>
                    
                        <ol>
<li><span lang="he">אתמול היה משלוח, בלילה, ואמרו שנכנסה אונייה לנמל, אקווה שאמנם כך יהיה, וכי (אלוהים) ישמיענו טובות ברחמיו, ומסור לאדוני אבו עמראן</span></li>
<li><span lang="he">מוסא הספאקצי, דרישת שלום והודע לו שכבר רוקנתי את הבית; וכי מיכאל תבע אותי (לדין) בגלל אלכריק ואמרתי לו: כבר שילם, ולא נשאר חייב כלום, אלא אם כן נשאר לזכותך (משהו)</span></li>
<li><span lang="he">מלפני (אותם) הימים. אמר לי: בא אבו אלציאד ואמר: כמה ישלם&hellip; חישבתי זאת לחובת הפקיד, ואילו בן הב&hellip; שאל אותי בעניין זה, אבל לא שילמתי בעדו דבר, אבל</span></li>
<li><span lang="he">אני אחייב אותו בג'זיה אפילו יותר מזה. ואילו אני, אדוני, לולא (ידעתי) את אהבתך ולולא האמנתי בידידות שהיתה עד עכשיו, לא הייתי מקבל על עצמי את ענייני</span></li>
<li><span lang="he">חשבונך, אבל אינני יודע&hellip; אלא שאני אשא בכל&hellip; לטובה, ואדון אותם לכף זכות ואשתדל ואזרז את כל מי שאני מכיר, ואלוהים הוא היודע, ויקבע (את האחרית).</span></li>
<li><span lang="he">כמו כן, אדוני, הביאו לי מהערל מה שהיה לי בשותפות עם אסחַק בן&hellip; דמי ההובלה ואת כל ההיטלים על זאת; אחר כך שיפרתי אותן (את הפשתים ?), כי היו בהן שנרטבו ושלחתי אותן עם אלכטיב.</span></li>
</ol>
                    
                        <h3>verso, address</h3>
                    
                        <p><span lang="he">לראשי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו ואת חסדיו לו; מאת ישועה בן אסמעיל נ"ע, שלום רב.</span></p>
                    
                        <h3>verso, bottom margin</h3>
                    
                        <p><span lang="he">ירדו אנשים מהאונייה (שהגיעה) מאלמניה, מן הספינה של אללובא(?), שהפליגה ממהדייה לפַּלֶרְמוֹ.</span></p>
                    
                </div>
            
        </section>
    </body>
</html>
