
<html>
    <head>
        <title>Transcription of Letter: ENA 2805.16</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.16</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/cb1e5a81-5dc2-4a18-a908-df04d818d2ed/manifest/canvas/5b88b713-4d77-4720-a9ff-c13a2a1b817e">
                    
                    
                    
                        <h3>ENA 2805, f. 16a, ed. A.L. Udovitch Letter from Yeshu'a b. Isma'il to Nahray b. Nissim, ca. 1045-1096. 3-13-90 (p)</h3>
                    
                        <ol>
<li>כתאבי יא סידי ומולאי אטאל אללה בקאה ואדאם סלאמתה וסעאדתה ונעמאה יום אלאחד לג בקין מן אב כתמה אללה עליך</li>
<li>באחסן כתאמה ברחמתה ואלחאל סלאמה ונעמה ואלחמד ללה רב אלעאלמין בעד וצול כתאבה ביד מטר בתאריך יא בקין ווקפת</li>
<li>מנה עלי מא תצמן מן חסן חאלך וסלאמתך פחמדת אללה תע עלי דלך ודעות לה אן ידים דלך לך ברחמתה ומא דכרת ען</li>
<li>אמר אלגלאיל אן כאן תבקא לך פי מא דפעתה תנצר מא אלדי הו אתערפני ... בדלך קלה פאידה כתבי אלואצלה לם</li>
<li>יכון ענדי אמר לך פיה מנפוע וכפיתה ואמר אלכלטה אלדי אתכלפת אנא מנהא בג' אעדאל ושרחהא עדל פי אלכטיב</li>
<li>[ועד]ל פי נעמאן ועדל פי בן...טלעת פי גמלה אעדאלי ולם יבקא מן אלכלטה גיר עדלין עדל פי יסר ועדל ואחד מע</li>
<li>קד ת אנא ענהא גמיע אללואזם דכול וכרוג ועוחד ענהא ודית ען אלשראב</li>
<li>וח]מלת דפעוה [עלי כרי]בית ענה ורית גמיע דלך פא[כו]ן [דפע]וא עליך הדא פמא אדרי</li>
<li>ומא דכרת מן אל סלם יכן ענדי מן דלך עלם תם סררת למא דכרת אנה קד חאל אללה אלעלם</li>
<li>ואמא בן אלגזאל לקד דפעת לה דינרין [פרג] יום אלכמיס סבת פי אלחמאם אללה תע יסמענא ענה כיר ויסאהל עליה ברח'</li>
<li>ואמר בן קים ליס הוא שי אטיב אצפה קד עלם אללה יא סידי גלבת מעה לאנה ... רע ובליעל ליס הוא ממן יחתאל</li>
<li>עליה ואלדי קוית אנה אכדת אמא.. חצרה עוביד בן אלספראוי ובן עמה גיר אני טלבת מנהם בדלך אתבאת</li>
<li>מ[וא]צפה לם נקדר גיר א אלנטרון אלשהאדה אלי אן יגי אלקאצי ונשהד עליה בדלך וקד עוני בה לאנה</li>
<li>רשע רע תם לם נגד אחד מן אל שוהד בשי לא ולא בעלם ביע גיר אן יקול חצרנא ביע רצאץ</li>
<li>ולם נעלם למן הוא וקד תבקא אללאסין עדא לם יקדרוא מעה עלי אמר ואלקטעתין הי פי מכזן מרדוך ולם</li>
</ol>
                    
                </div>
            
        </section>
    </body>
</html>
