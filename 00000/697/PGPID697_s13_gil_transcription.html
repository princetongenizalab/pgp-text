
<html>
    <head>
        <title>Transcription of Letter: ENA 2805.16</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.16</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/cb1e5a81-5dc2-4a18-a908-df04d818d2ed/manifest/canvas/032b6823-29bf-41b3-9709-25433b561131">
                    
                    
                    
                        <h3>recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך ונעמאן יום אלאחד ל''ג בקין מן אב כתמה אללה עליך&nbsp;</span></li>
<li><span lang="he">באחסן כאתמה ברחמתה ואלחאל סלאמה ונעמה ואלחמד ללה רב אלעאלמין בעד //וצול\\ כתאבך ביד מטר בתאריך י''א בקין ווקפת</span></li>
<li><span lang="he">מנה עלי //מא\\ תצ'מן מן חסן חאלך וסלאמתך פחמדת אללה תע' עלי דלך ודעות לה [אן יד]ים דלך לך ברחמתה ומא דכרתה ען&nbsp;</span></li>
<li><span lang="he">אמר אלגלאיל אן כאן תרך לך פי מא דפעתה תנצו מא אלדי הוא(!) תערפני [&nbsp; &nbsp; &nbsp; ] כדלך קלה פאידה כתבי אלואצלה לם</span></li>
<li><span lang="he">יכון ענדי אמר לך פיה מגפוע וכפיתך ואמר אלכלטה אלדי אתכלפת אנא מנהא ב''ג אעדאל ושרחהא עדל פי אלכטיב</span></li>
<li><span lang="he">] פי געמאן ועדל פי בן זאי טלעת פי גמלה אעדאלי ולם יבקא מן אלכלטה גיר עדלין עדל פי יסר ועדל ואחד מע&nbsp;</span></li>
<li><span lang="he">] קנינא [ &nbsp; &nbsp; &nbsp; &nbsp; &nbsp; &nbsp; &nbsp; ] קד [וד]ית אנא ענהא גמיע אללואזם דכול וכרוג ושוחד ענהא [ &nbsp; &nbsp; &nbsp; &nbsp; ] ודית ען אלשראב</span></li>
<li><span lang="he">] וחמל [&nbsp; &nbsp; &nbsp; &nbsp; ] רפוע וחמל וכרי בית ענה ודית גמיע דלך פאנון דפענא(!) עליך הדא פמא אדרי&nbsp;</span></li>
<li><span lang="he">ומא דכרת [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לם יכן ענדי מן דלך עלם תם סררת למא דכרת אנה קד חאל אללה אלעאלם</span></li>
<li><span lang="he">ואמא בן אלגזאל דפעת לה דינרין [&nbsp; &nbsp; ] יום אלכמיס סכת פי אלחמאם אללה תע' יסמענא ענה כיר ויסאהל עליה ברח'</span></li>
<li><span lang="he">ואמר בן קיס ליס הוא שי אטיב אצפה וקד עלם אללה יאסידי גלבת מעה לאנה פקיח רע ובליעל ליס הוא(!) ממן יחמל</span></li>
<li><span lang="he">עליה ואלדי קוית א[ &nbsp; &nbsp; &nbsp; &nbsp; &nbsp; ] אכדת אנפאדה חצ'ר[תה] ביד בן אלספראוי ובן עמה גיר אני טלכת מנהם בדלך אתבאת</span></li>
<li><span lang="he">מואצפה לם נקדר גיר קאלו נחן נת[ &nbsp; &nbsp; &nbsp; &nbsp; &nbsp; &nbsp; ] הדה אלשהאדה אלי אן יגי אלקאצי ונשהד עליה בדלך וקד עונו בה לאנה</span></li>
<li><span lang="he">רשע' רע' תם לם נגד אחד מן אלת[גאר יש]הד בשי לא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ולא בעלם ביוע גיר אן יקול חצ'ר/נא\ ביע רצאץ</span></li>
<li><span lang="he">ולם נעלם למן הוא(!) וקד תבקא ללאס[&nbsp; &nbsp; &nbsp; &nbsp; ] עדה לם יקדרוא מעה עלי אמר ואלקטעתין הי פי מכזן מרדוך ולם</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">נקדרוא נחרתוא</span></li>
<li><span lang="he">פיהא אמר וכאן</span></li>
<li><span lang="he">דפעת לך חסאב אל</span></li>
<li><span lang="he">כתאן ובקר לר דינר</span></li>
<li><span lang="he">וכסר עלי אן סידי</span></li>
<li><span lang="he">אבי אסחק ידפעה</span></li>
<li><span lang="he">לי לם ירפע לי שר</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">עלי ואנצ'רוא</span></li>
<li><span lang="he">מן בקר עליה</span></li>
<li><span lang="he">או מן בקר לה</span></li>
<li><span lang="he">וראח קלבי</span></li>
<li><span lang="he">מן הדא אל</span></li>
<li><span lang="he">אמר קד קסמת</span></li>
<li><span lang="he">עליך לא יצל</span></li>
<li><span lang="he">אלי כתאבך</span></li>
<li><span lang="he">אלא באלחלאל</span></li>
<li><span lang="he">אלמסאלה קראת</span></li>
<li><span lang="he">עלי כאצתך</span></li>
<li><span lang="he">אתם אלסלאם</span></li>
<li><span lang="he">וסידי אבי אסחק</span></li>
<li><span lang="he">אתם אלסלאם</span></li>
<li><span lang="he">ומן תשמלה</span></li>
<li><span lang="he">אלענאיה וסידי</span></li>
<li><span lang="he">אלשיך אבו אל</span></li>
<li><span lang="he">עז וולדה חרס[הם</span></li>
<li><span lang="he">אללה אתם אלסלאם</span></li>
<li><span lang="he">ומולאי אלשיך</span></li>
<li><span lang="he">אבו אלכיר ר'</span></li>
<li><span lang="he">חנניה בר [</span></li>
<li><span lang="he">וואלרתה</span></li>
<li><span lang="he">אלסלאם ומן</span></li>
<li><span lang="he">סאל עני</span></li>
<li><span lang="he">אלסלאם</span></li>
</ol>
                    
                        <h3>verso</h3>
                    
                        <ol>
<li><span lang="he">וכאן אלבארח באלליל תנפיד דכרו אן מרכב דכל אלמינא ארגו אן יכון כדלך ואן יסמענא כיר ברח' ותקרי סידי אבי עמראן&nbsp;</span></li>
<li><span lang="he">מוסי אלאספאקצי אלסלם ויתערפה קד אכלית על[י] אלבית וטלבני מיכאל באלכריק קלת לה קד דפע ולם יבקא עליה שי גיר אן בקי לך&nbsp;</span></li>
<li><span lang="he">מן [ &nbsp; &nbsp; &nbsp; ] אלאיאם קאל לי גא אבו אלציאד וקאל כם ידפע [&nbsp; &nbsp; &nbsp; &nbsp; &nbsp; &nbsp; ] הסבת אלאכיל ען דלך ובן אלב&hellip; כאן סאלני פי דלך ולם נדפע ענה שי לכן</span></li>
<li><span lang="he">אנא ארפע עליה גזיתה כיר ען דלך ואנא יאסידי לולם נכן [&nbsp; &nbsp; &nbsp; &nbsp; &nbsp; ] איתאר מחבתך ואעתקאד מא תקדם מן אלמודא לם נכן מתכלף&nbsp;</span></li>
<li><span lang="he">בחסאבך לכן אנא ליס נעלם [ &nbsp; &nbsp; &nbsp; &nbsp; &nbsp; ] אלא אנני אחמל כל [ &nbsp; &nbsp; &nbsp; &nbsp; &nbsp; &nbsp; ]לי אלכיר ואדינהם לכף זכות ואחרץ ואוכד מן אערפה ואללה אלעאלם יעקב&nbsp;</span></li>
<li><span lang="he">וכדלך יאסידי ודית ען אלערל כלטתי מע אסחק בן [&nbsp; &nbsp; &nbsp; &nbsp; &nbsp; &nbsp; ] אלסלפה וגמיע לואזמה תם אצלחתה לאנה כאן פיה הרש וחמלתה מע אלכטיב</span></li>
</ol>
                    
                        <h3>verso, address</h3>
                    
                        <ol>
<li><span lang="he">רייסי אבי יחיי נהראי בן נסים נ''ע&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן ישועה בן אסמעיל נ''ע&nbsp;</span></li>
<li><span lang="he">אטאל] אללה בקאה ואדאם סלאמתה וסעאדתה ונעמאה&nbsp; &nbsp; &nbsp; &nbsp; &nbsp; &nbsp; שלום רב</span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">קד נזלו נאס מן אלמרכב מן אלמוניא [מן] קארב אללובא(?)&nbsp;</span></li>
<li><span lang="he">אקלע מן אלמהדיה אלי צקליה</span></li>
</ol>
                    
                </div>
            
        </section>
    </body>
</html>
