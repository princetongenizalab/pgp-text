recto

(2−1) בשם אלוהים הנורא. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך,
 
מהבית, במחצית תמוז ; שלומי טוב ואני מאושר, תודה לאל ריבון העולמים.
שלחתי לך לפני כן מכתבים אחדים, אבל לא ראיתי תשובה אף לא על אחד מהם, אקווה שאתה עסוק בדברים
טובים, ברצון האל. ממש היום הגיע נושא מכתבים מן המגרב
ואמר שבמטען האונייה של בן אלקדאר, ה'קנבאר', נמצא הפלפל,
וכי נשבר ההגה של (אוניית) בן הממונה על השוק, ואין יודעים מי הוא, וה'קארב' הוא שלו, ושלו
האונייה, אך מצב האונייה תקין; וכבר עברו לים הפתוח כל האוניות. תודה לאל.
כבר מילאתי את זפת הים, אבל לא מצאתי עם מי לשולחה לך; אשתדל
לשולחה ; כיוצא בזה רצוני שתקנה לי בשמינית הדינר מי ורדים
ותשלחם עד מהרה. אל תפסיק לכתוב לי על מצבך ועל שלומך
ועל כל צורך בקנייה המופיע אצלך, כי אשמח לעשות זאת בשבילך, ברצון האל. אני שולח לך 

recto, right margin
את מיטב דרישות השלום ולנתונים לחסותך, דרישות שלום, ולאדוני אבו נצר, דרישות שלום, ולאדוני אבו אסחק ברהון ולאבו אברהים עיאש ולכל השואל עלי, דרישות שלום. 
verso

ואני אוהבך ברוך שולח לך את מיטב דרישות השלום, ומסור ממני את מיטב דרישות השלום לכלולים במכתב זה.
ביקשתי ממך, אדוני, שתודיעני במכתבי אל אדוני אבו אלפרג' מרדוך אם
עלי למכור את הבגדים שהיו מעל לשעווה או שלא אמכרם, כי הסחורה אין לה שוק;
זאת כדי להסיר מעלי את האשמה. אבקש ממך אפוא שתשלח מכתב אל אדוני אבו אלפרג' מרדוך על מה שאעשה
בהם, ברצון האל. מסתפק אני בבטחוני באלוהים, וממנו אבקש עזרה. אחרי שכתבתי לך זאת אמרו שבן אלקדאר
בריא וכי לא היו אבדות. 

verso, address
אדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את גדולתו ואת עזרתו לו ואת שלומו ואת חסדו לו. ממרדוך בן מוסא נ"נ. 