
<html>
    <head>
        <title>Transcription of Letter: ENA 2805.21</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.21</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/591a8588-b893-4a99-b13a-7bd2236b0463/manifest/canvas/0c46dca1-ecfb-455b-b628-0636be3079e1">
                    
                    
                    
                        <h3>Recto</h3>
                    
                        <ol>
<li><span lang="he">בסם אללה אלעט'ים</span></li>
<li><span lang="he">כתאבי יאסיידי ומולאי אטאל אללה בקאך ואדאם עזך ותאיידך וסלאמתך</span></li>
<li><span lang="he">מן אלמסתקר נצף תמוז ואלחאל סלאמה ונעמה ואלחמד ללה רב אלעאלמין</span></li>
<li><span lang="he">תקדמת מני אליך עדה כתב ולם ארי לאחדהא גואב ארגו שגל</span></li>
<li><span lang="he">כיר אן שא אללה ולמא כאן פי יומי האדא וצל פיג מן אלגרב</span></li>
<li><span lang="he">ודכר אן מרכב בן אלקדאר אלקנבאר [[ &nbsp; &nbsp; &nbsp; &nbsp; &nbsp; ]] פי רצקה אלפלפל</span></li>
<li><span lang="he">ואנכסרת רגל בן צאחב אלסוק ומא ידרא מן הו ולה אלקארב ולה</span></li>
<li><span lang="he">אלמרכב והו סאלם וקד עדאת גמיע אלמראכב וללה אלחמד</span></li>
<li><span lang="he">וקד מלית אלקפאר ומא וגדת מע מן אנפד'ה לך ואנא אחרץ</span></li>
<li><span lang="he">&nbsp;פי תוגיהה וכדלך אריד תשתרי לי בתמן די'נ' מא ורד</span></li>
<li><span lang="he">&nbsp;ותנפד'ה מסרע וכתבך לא תכליני מנהא בחאלך וסלאמתך</span></li>
<li><span lang="he">&nbsp;ועארץ' חאגתך אני פי דלך סארך אן שא אללה קראת עליך</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אתם אלסלם</span></li>
<li><span lang="he">ומן תשמלה ענאיתך</span></li>
<li><span lang="he">אלסלם וסיידי אבו</span></li>
<li><span lang="he">נצר אלסלם</span></li>
<li><span lang="he">וסיידי אבו אסחק</span></li>
<li><span lang="he">ברהון ואבו אברהים</span></li>
<li><span lang="he">עיאש וגמיע</span></li>
<li><span lang="he">מן סאל ענא</span></li>
<li><span lang="he">סלאם</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/591a8588-b893-4a99-b13a-7bd2236b0463/manifest/canvas/b43fd529-284b-41c2-9211-53fdb282b46e">
                    
                    
                    
                        <h3>Verso (here upside down; right side up in original orientation, per Gil)</h3>
                    
                        <ol>
<li><span lang="he">ואנא מחבך ברוך אכצך באתם סלם ותבלג עני מן פי האד'ה אלכתאב אתם אלסלם</span></li>
<li><span lang="he">וכנת יאמולאי סאלתך אן תערפני פי כתב סיידי אבו אלפרג מרדוך אן</span></li>
<li><span lang="he">כאן נביע אלאכסייא אלדי כאנו עלי אלשמע אם לא לאן אלשי כאסד</span></li>
<li><span lang="he">ואכפת מן אללאימה פאריד וצול כתאבך אלי סיידי אבו אלפרג מרדוך במא נעמל</span></li>
<li><span lang="he">פיהם אן שא אללה וחסבי תקתי באללה ובה אסתעאן ובעד כתאבי אליך דכרו אן בן אלקראר</span></li>
<li><span lang="he">סאלם ולם יוגח אחד</span></li>
</ol>
                    
                        <h3>Verso (here right side up; bottom region upside down in original orientation, per Gil)</h3>
                    
                        <ol>
<li><span lang="he">סיידי ומולאי אבי יחיי נהראי בן נסים נ'נ' אטאל אללה &nbsp; &nbsp; &nbsp; &nbsp; &nbsp; &nbsp; מן מרדוך בן מוסי נ'נ'</span></li>
<li><span lang="he">בקאה ואדאם עזה ותאיידה וסלאמתה ונעמתה</span></li>
</ol>
                    
                </div>
            
        </section>
    </body>
</html>
