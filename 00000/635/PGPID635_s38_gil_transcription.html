
<html>
    <head>
        <title>Transcription of Legal document: DK 237.4</title>
    </head>
    <body style="max-width: 860px; margin: auto">
        <h1>Transcription of Legal document: DK 237.4</h1>

        <p>Moshe Gil, <em>Documents of the Jewish Pious Foundations from the Cairo Geniza</em> (Leiden: Brill, 1976).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/635/iiif/canvas/1/">
                    
                    
                    
                        <ol>
<li>בש רח</li>
<li>נקול נחן אלגמאעה אלמתבתין כטוטנא באכר הדה אלסט[ור]</li>
<li>אננא ראציין באן יטלק מן גבאיה אלרבע אלמוקף ברסם</li>
<li>אלעניים ברסם גזיה אלשיך אלנגיב מר ור אברהם בר יחיי</li>
<li>הלוי נע דינאר ואחד ותלתי ואן יכון הדא אלמבלג מא</li>
<li>יסתחקה ען וקופה מדה סנה פי אלעמארה עוצא מן</li>
<li>אלנצף דרהם אלדי כאן יקבצה פי כל יום אן תכון פיה עמארה</li>
<li>מן גמלה אלדרהמינ אלדי יקבצהא אלוכיל וקד ופר אלשיך</li>
<li>אלנגיב הדא אלנצף דרהם ולם יקבצה מן וקת עמארה</li>
<li>אלפנדק עלי יד אלשיך אבו עמראן בחיר הכהנים יש צו עו</li>
<li>והדא אמרא ליס פיה מצרה בל מנפעה כבירה לדפע</li>
<li>אלצרר ענה מן חכם אלגזיה וינתפע בחצורה ומבאשרתה</li>
<li>אלעמארה אלרבע יצבט מא ינפק מנה לתגרי אלאמור עלי</li>
<li>אלאסתקאמה וחמיד אלעאקבה ושלום והדא אלתקראר</li>
<li>וקע עליה אלאתפאק פי מגלס רבנו משה הרב הגדול ישמר[ו]</li>
<li>אלוהינו וינצרו מעזינו בחצור אלדיאנין ולמשאיך(!) אלחאצרין</li>
</ol>
                    
                </div>
            
        </section>
    </body>
</html>
