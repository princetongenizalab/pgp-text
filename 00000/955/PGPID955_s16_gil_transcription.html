
<html>
    <head>
        <title>Transcription of Letter: T-S 13J14.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.18</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00018/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אלעזיז עלי אטאל אללה בקאך ואדאם נעמאך</li>
<li>מן אלקדס עמרה אללה לג בקין מן תשרי ואלחאל סלאמה וללה אלחמד</li>
<li>וען שוק אליך קרב אללה אלאגתמאע בך עלי כיר אנה ולי דלך ואעלמך</li>
<li>וצל כתאבך תדכר קבץ ג דנאניר מן מולאי אלכהן שריכך</li>
<li>פאוקפתה עלי כתאבך פקאל לו וצל אלי כתאבה לדפעת ג אליך</li>
<li>פקלת לה קד כתב אליך אלי אלרמלה פקאל לי אמצי אלי אלרמלה</li>
<li>פאן וגדת כתאב בדלך מן בן עמך אדפע אליך פמצא אלי</li>
<li>אלרמלה וקד קבצת מנה ג דנאניר כיאר וקד [כנת] כ[ת]בת אליך</li>
<li>כתאב אנה לם ידפע אליה שי וסאלתך תאכד כט ר אברהם פק[ד]</li>
<li>קבצתהא פלא תאכד כט ולא גירה אחסן אללה גזאך דלך</li>
<li>אלגמיע ענדי יג דינאר רבאעיאת סקליה עתק ודנאניר</li>
<li>ואנא יאסידי מנתצר לכתאבך באכבאר אלגרב ואכבאר</li>
<li>אכי אבי יחיי ואערף עלי איש אעול אמא אן אכתב</li>
<li>וכאלה למולאי אלשיך אבו סחק ברהון אדאם אללה עזה אן</li>
<li>איש אלדי תראה צואב אפעלה ואנא לה נעגז מולאי</li>
<li>אלשיך אבו אסחק עלי אלדי ירידה ואנא פי כל אלאוקאת</li>
<li>אדעו לך ולה עלי אבואב אלרחמה לאני אמצי אליהם אל</li>
<li>אתנין ואלכמיס ועלי סאיר אלאבואב אללה יתקבל מני</li>
<li>פיכם צאלח אלדעא ואן ראית לי צואב אן אוכלה עלי כל</li>
<li>טלב לי פי אלגרב תכתב אלי ותערפני במא יחסן עליך</li>
<li>וכתבך לא תכליני מנהא בגמיע אלאכבאר וסער אלקמח</li>
<li>ואלכבז ואכבאר אלגרב ואמא אלשאלה אלדי סאלת אכדי</li>
<li>גואבהא פהדא אלשהר נעני תשרי מא כאן למולאי אל</li>
<li>רייס פראג לאן אשגאלה כלהא פי הדא אלשהר ואעלמתה</li>
<li>שכרך לה פי גואב אלאולה וסרה דלך ואנא אן שא אללה</li>
<li>אכד לך גואב אלאכרי ולכנה יריד טול רוח וסבר</li>
</ol>
                    
                        <h3>Right Margin</h3>
                    
                        <ol>
<li>ואלכתאב</li>
<li>אלדי אנפדה</li>
<li>מולאי אלרב ר</li>
<li>יהודה טי כתאבך</li>
<li>הו ענדי אלי</li>
<li>וצול כתאבך במא</li>
<li>תאמר פיה</li>
<li>וכדלך אחב</li>
<li>תכתב כתאב</li>
<li>למולאי אלשיך</li>
<li>אבו סחק ברהון</li>
<li>ותערפה דעאי</li>
<li>לה ומחבתי</li>
<li>ואני לה עלי אלדי</li>
<li>ירידה וכדלך</li>
<li>תערפה קצה</li>
<li>אללה דינאר</li>
<li>אנהא צחיחה</li>
<li>לה פי אל</li>
<li>ודע</li>
</ol>
                    
                        <h3>Top Margin</h3>
                    
                        <ol>
<li>לה דינאר</li>
<li>ואלדפתר</li>
<li>תו ענדי</li>
<li>מתבות פיה</li>
<li>דלך קראת</li>
<li>עלי כאצה</li>
<li>נפסך אל</li>
<li>שריפה</li>
<li>אפצל אלסלם</li>
<li>ומולאי אלרב</li>
<li>אלסלם ור</li>
<li>אברהם ואל</li>
<li>אצדקא אל</li>
<li>סלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00018/canvas/2">
                    
                    
                    
                        <h3>Verso</h3>
                    
                        <ol>
<li>וכתבך לא תכליני מנהא בחאגאתך וכדלך כנת כתבת אלי פי אל</li>
<li>נסך פאחב תערפני איש אלדי תריד תנסך ואן קדרת תשתרי</li>
<li>רקוק ותדפעהא למולאי אלשיך אבו נצר בן צגיר [[יוצלהא]] ינפדהא</li>
<li>אלי אלרמלה יקבצהא מכלוף ואן לם תכתאר אנת נסך אן</li>
<li>תסאל ר אברהם ביר יצחק אלתלמיד ננ אן כאן יריד נסך וקד</li>
<li>עולת עלי אני אשתי הונא אן שא אללה למא אתצל בי חדית</li>
<li>אלמא ואיצא אני מתבות במצר פי אלכראג קאטן</li>
<li>לאן כאנו כתבוני פי אלאול טארי פלמא טאלת אקאמתי</li>
<li>במצר כתבוני קאטן ולי אליום ען מצר עשרה סנין והדה</li>
<li>אליא ואלסעה קד אבתדית אנסך לצדיק //סדר// נשים ונזיקים</li>
<li>משנה פיגיני כתאבך מסרע במא תרידה מן אלנסך או ר אברהם</li>
<li>או מן תראה ושלומך ירבה ואן אכתרת תפאסיר או איש</li>
<li>מא אתפק אגוז וקתי עד ישקיף וירא יי משמים</li>
</ol>
                    
                        <h3>On the Side</h3>
                    
                        <ol>
<li>כי מצא - מן ואלה הדברים - אלי שפטים ושטרים</li>
</ol>
                    
                        <h3>Upside-Down</h3>
                    
                        <ol>
<li>לסידי ומולאי אבי יחיי נהראי בן נסים ננ מן ישראל בן נתן נע באלפסטאט</li>
<li>אטאל אללה בקאה ואדאם נעמאה ותאיידה אן שא אללה</li>
<li>لسيدي وموﻻي ابي يحيي نهراي بن نسيم المغربي من اسرائيل بن سهلان المغربي الفسطاط ان</li>
<li>[شاء الله] اطال الله بقاه وادام عزه وتأييده وسلامته الحسين بن علي وولده عمر بن يوسب</li>
</ol>
                    
                </div>
            
        </section>
    </body>
</html>
