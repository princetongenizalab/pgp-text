
<html>
    <head>
        <title>Transcription of Letter: T-S 13J13.6</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.6</h1>

        <p>Mark Cohen, Unpublished editions‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00006/canvas/1">
                    
                    
                    
                        <ol>
<li>אלעבדה זוגה</li>
<li>אלחזאן בן נחמן</li>
<li>אלעבדה תנהי אלי הדרת הגאונות תכן משרתה לנצ[ח</li>
<li>חאלהא הו וולדהא וגועהם ועריהם וכונהא להא אליום</li>
<li>ענד? בין?] אלנאס משתתה ה שהור והם הלכא מן . . ם</li>
<li>. . . . וה . מנקטע בהא מא להא מן יתכלם פי</li>
<li>באבהא [ו]קד טאל אלמכת והי תשתהי מן אנעאמהא</li>
<li>אלנטר אליהא בעין אלרחמה ואכוה אלעבדה מא יקדרו</li>
<li>יצהרו מן אגל אלגאליה ומא מר רגלי מן הונא וכלאני</li>
<li>אלא אסכן פי אלדאר ואיש מא בקי מן אלכרא אעיש בה</li>
<li>אנא וולדי פאכרגוני אולאד רגלי ועמתהם ותגלבו</li>
<li>עלי אלמכאן וכתב אלדאר כאנו מעי פלמא עאב</li>
<li>אלחיט ואחתאגו אן יעמרו אכד מני כתאב אלדאר</li>
<li>והו אלי אלאן באקי ענדהם פמן וקת אכדו מני אלכתב</li>
<li>יקולו לי מא לך ענדנא //שי// אלדאר לנא ומא לך פיהא שי</li>
<li>וחואיג אלעבדה פי אלטבקה מן יום כרגת מן אלדאר</li>
<li>אלי אלאן וללעבדה ענד אכת רגלי ה שהור מא אכדת</li>
<li>מנהא כרא פמא אולאהא פי אצטנאע אלעבדה</li>
<li>וולדהא הקבה יכפיל שכרה ויהיה בעזרה</li>
<li>ויזכיהא אמתאל הדה אלאיאם אלשריפה ולהא</li>
<li>עלו אלראי פי דלך ושלומה ושלום חמודיה יגדלו</li>
<li>ואל ידל וכן יהי רצון</li>
</ol>
                    
                </div>
            
        </section>
    </body>
</html>
