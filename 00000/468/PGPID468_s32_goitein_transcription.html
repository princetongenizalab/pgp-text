
<html>
    <head>
        <title>Transcription of Letter: BL OR 5542.14</title>
    </head>
    <body style="max-width: 860px; margin: auto">
        <h1>Transcription of Letter: BL OR 5542.14</h1>

        <p>S. D. Goitein, "Side Lights on Jewish Education from the Cairo Geniza," in <em>Gratz College Anniversary volume</em> (Philadelphia: Gratz College, 1971), 83-110.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/468/iiif/canvas/1/">
                    
                    
                    
                        <ol>
<li>אלממלוך אבי סעיד יקבל אלארץ בין ידי אלמולא</li>
<li>אלשיך אלרצוי אללה תעאלי יוסע רזקך ויתבת סעאדתך</li>
<li>ויקים גאהך ויחבס עליך ולדך ולא יקטע בך יא מולאי</li>
<li>לולא יעלם אלממלוך אן ענד אלמולא יראת שמים</li>
<li>ומרוה ונכוה למא תקלת עליך ווחק מא אעתקד</li>
<li>לולא אן תכון אלסכין קד וצלת אלי אלעטאם מא כנת</li>
<li>אתכלם ואלממלוך אליום פי צער הוא יודיע מא</li>
<li>ביגיני אליום חק אלכבז ולדלך אן יגיני פי כל</li>
<li>גמעה ז אלדראהם ונצף ובעץ אלגמע יגיני</li>
<li>אקל מן הדא ואנא אשתהי מן אללה ומן אלחצרה</li>
<li>אן תשמלני ענאיתך פי אגרה אלצביאן אלאיתאם</li>
<li>אלדי ענדי והם תלתה לאמראה אלעגמי אלדי</li>
<li>פי אלפנדק ויוסף אלמגרבי לה ענדי מקדאר</li>
<li>ארבעה אשהר מא דכרתה קט ואלממלוך ישתהי</li>
<li>מן אנעאם אלחצרה פי אן יקרר לי אגרתהם לעל</li>
<li>יחצל לי שי אנפקה פי אלעיד לעל נדוק קטעה</li>
<li>לחם פאן לנא אליום מן עצרת והדה עצרת</li>
<li>אללה אלעאלם מא אש[ת]רית פי הדה אלמדה לחם</li>
</ol>
                    
                        <h3>margin</h3>
                    
                        <ol>
<li>באכתר מן תמאן דפוע ואללה אלעאלם מא אשתהי אן אדכר</li>
<li>הדא ולולא אעלם אן אלמולא לא יביח בהדא מא כנת דכרתה</li>
</ol>
                    
                </div>
            
        </section>
    </body>
</html>
