
<html>
    <head>
        <title>Transcription of List or table: Bodl. MS heb. f 56/129</title>
    </head>
    <body style="max-width: 860px; margin: auto">
        <h1>Transcription of List or table: Bodl. MS heb. f 56/129</h1>

        <p>Moshe Gil, <em>Documents of the Jewish Pious Foundations from the Cairo Geniza</em> (Leiden: Brill, 1976).</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-129/1.json">
                    
                    
                    
                        <h3>a</h3>
                    
                        <ol>
<li>אלצעפא אלטאיפתין אלמדכורתין בנ/ס/בה</li>
<li>מא תקדם דכרה במשארפה בית דין</li>
<li>או מן ירתציה לדלך והו וקף מסתמר</li>
<li>וחבס מובד עלי אלצעפי אלמדכורין</li>
<li>חבס ותאביד לא אנקטאע לה ולא</li>
<li>אנתהי ושהור אלוצייה תקוה הכהן</li>
<li>[[ביר]] בר נתן נע יצחק בר שמואל</li>
<li>ספרדי זל ואלוצייה וקפת עליהא</li>
<li>ואלוצייה וקפת עליהא(!) ענד אלשיך</li>
<li>אבו סעיד מקדם אלקראין</li>
<li>דאר אל[[נאקה]] //נאקה// אלנצף אלנצף(!) מנהא</li>
<li>ללהקדש אלרבע אלואחד וקף סת אלאהל</li>
</ol>
                    
                        <h3>Margin:</h3>
                    
                        <ol>
<li>שלמה בר יצחק נע אליהו</li>
<li>בר עלי החבר זל</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-129/2.json">
                    
                    
                    
                        <h3>b</h3>
                    
                        <ol>
<li>אבנה פצל אלכהן אבנה(!) אלשיך אבו</li>
<li>אלכרם בן סעדאן מן אמה בוציה</li>
<li>אוצא בהא אן יכון אי שי פצל</li>
<li>פיהא מן מן(!) אגרה בעד עמארתהא</li>
<li>ידפע מנהא דרהמין לאכתהא</li>
<li>סתית זוגה הבה בן אבו גאלב</li>
<li>אלצאיג פי כל שהר טול איאם</li>
<li>חיאתהא ואלבאקי מנה יצרף</li>
<li>אמא פי שראב למריץ או פי</li>
<li>כפן למית או פי גאליה למנקטע</li>
<li>לא גיר דלך והדה נסכה אלוציה</li>
<li>ומן פיהא מן אלשהור ומן עליהם</li>
<li>מן אלדיאניין(!) פי אלקיום מלה במלה</li>
</ol>
                    
                </div>
            
                <div data-canvas="https://geniza.princeton.edu/documents/608/iiif/canvas/1/">
                    
                    
                    
                        <h3>c</h3>
                    
                        <ol>
<li>ממן יעלם אן פיה תקיה אללה תעלי פלמא</li>
<li>וקפנא עלי הדה אלוציה אלתי וצייה רב</li>
<li>אלמאל נפסה בריני ישראל אעתמדנא</li>
<li>עליהא וגעלנאהא מן וקף אלעניים</li>
<li>סתם לקול אלחכמים על אלס מצוה</li>
<li>לקיים דברי המת וליס דלך מן אלשיך</li>
<li>אבו אלפרג בן קסאסא תגזיף פימא</li>
<li>כתבה פי כתאב אלאקראר לאן כאן</li>
<li>רחמה אללה מן יראי יי פועל צדקות</li>
<li>גומל חסדים עם העניים ועם בעלי</li>
<li>תורה ואנמא אלדי ילוח מן אלקציה</li>
<li>אן הדה אלדנאניר אבקאהא ענדה</li>
<li>רבינו המעולה זל אלי אן יתפק מלך</li>
<li>ישתרא בהא פלמא אתפק מגי אלכומר</li>
<li>שחיק עצמותיו לאן תאריך כתאב</li>
<li>אלאקראר סנה אחדי ועשרין וכמס מאיה</li>
</ol>
                    
                        <h3>d</h3>
                    
                        <ol>
<li>והי סנה מצאדרתהם ללנאס ראי מן אלראי</li>
<li>לא שך בעד משאורה רבינו המעולה</li>
<li>זל אן יחצל הדא אלנצף ללעניים בהדא</li>
<li>אלמבלג פמצא אלוראק אקתרח</li>
<li>עליה באן יכתב פי אלכתאב אקראר</li>
<li>באן הדה אלדנאניר כאן קד תסלמהא</li>
<li>מן בן [ ]בס ואמרה בצרפהא ל/צ/עפי אל</li>
<li>יהוד פיכתב אלוראק כמא אראד ולם</li>
<li>יתאמל אללפט אלדי כתבה למא עלם</li>
<li>אן אלגרץ אלמטלוב פי תחצלהא ללעניים</li>
<li>קד תם וכאן דלך מן אצוב אלארא</li>
<li>ודלך אנה אמן מן אן יסמע אלכומר</li>
<li>אן ענדה דנאניר מודועה לצעפא אליהוד</li>
<li>ישתרא להם בהא מלך פינפד יאכדהא</li>
<li>מנה כמא אכד אלש מאיה דינאר אלדי(!)</li>
<li>כאנת מוועה ענד אלמעולה זל לבן שויע</li>
</ol>
                    
                </div>
            
        </section>
    </body>
</html>
