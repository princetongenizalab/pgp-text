
<html>
    <head>
        <title>Transcription of Letter: Bodl. MS heb. b 11/7</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. b 11/7</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-11-7/1.json">
                    
                    
                    
                        <ol>
<li>בשרח</li>
<li>לו דהבת אצף נא ענדי מן אלארתיאח נחו מולאי אכי ובן דודי</li>
<li>[[לם ת]] אטאל אללה בקאה ואדאם עזה ותאיידה וסעאדתה וסלאמת[ה]</li>
<li>ונעמתה ות[מכינה וכ]בת אעדאה לם תסע [[ ]] אלאוראק בל י[זיד]</li>
<li>ויתצאעף כלמא טאלת אלאיאם ותצאעפת בורא עולם יקרב</li>
<li>אגתמאעא סארה בעודתי אלי אלוטן ואלי נחלת אבות מכמלא</li>
<li>באלסעאדה ברויתה ואנחנו ששים ושמחים יחד ברחמיו</li>
<li>הרבים וחסדיו הגדולים וכן יהי רצון מא כפי ענך יאמולאי</li>
<li>אני כרגת מן אלסנין אלכתיר פקירא"ראגיא רחמה אללה ומעונתה</li>
<li>ונטר ירושלם תם אלעודה אלי אלוטן ולמא חצלת באלאסכנ</li>
<li>סבב אללה עז אסמה אסבאב אוגבת אלתואני מדה יסירה</li>
<li>חקירה תם תשאעת אלבחר וכתרה אלקטאיע פי ארץ אלשאם</li>
<li>וליוצא ולבא אין שלום חתי אנה כאן יצלנא מן אלשאם מן קד</li>
<li>סלמת רוחה ואחד מן גמאעה פיכבר אן אלקטאיע לא</li>
<li>יכאד אן יסלם מנהא אחד לכתרתהא ולוקופהא פי אל</li>
<li>[טרי]ק ענד כל בלד תם אלאכלאף פי אלברור בין אל</li>
<li>[ ] מן נגא מן ואחד וקע פי יד אלכבר ואנב[[קעת]]//סטת// אלפתן</li>
<li>[פרגע]ת אלי אלאסכנדריה וחוצרנא דפעאת וכרב אלבלד</li>
<li>[ ] תמאן ואלמקאטעאת ואכר אלטוב פתחה אלסלטאן עז</li>
<li>אללה נצרה פבסט פיה מן אלעדל מא לם יכן קט מתלה עלי</li>
<li>איאם מלך מן גמיע מלוך אלעאלם ולם יוכד מן אחד דרה למא</li>
<li>פוקה פרגות //אן// מע עדלה ושהאמתה יפתח אללה עלי ידיה אל</li>
<li>בלאד ואסיר אלי אלקדס אמנא"מטמאנא"ואנתקלת מן אלאסכנדריה</li>
<li>אלי מצר מתוגהא ולמא פתח אללה עלי ידיה אלקדס אלמבארך</li>
<li>פלם יתמאדא אלחאל אלא מדה יסירה לם יכן פיהא זמאן ספר</li>
<li>וטלעת אלאפרנג וקתלו גמיע מן בהא מן ישמעאל וישר</li>
<li>ואסתאסרו קום יסיר בקין מן אלמקתולין פמנהם מן פך</li>
<li>ומנהם מן הו פי אסרהם אלי אלאן פי אלבלאד אלשאסעה</li>
<li>ואנתטרנא סלטאננא עז אללה נצרה אן יכרג אליהם באל</li>
<li>עסאכר יטרדהם פלם נופק תארה בעד אכרי בל נחן אלי</li>
<li>אלאן ראגיין נצר אללה עלי ידיה ואלא אבד מן לקא פי הדה אלסנה</li>
<li>פאן נצרנא אללה עלי ידיה ופתח אלקדס וכדי יון אן שא אללה</li>
<li>פאנא אלדי לא אלבת ען אלמסיר אליהא אשאהדהא ואעוד</li>
<li>קאצדא אליכם אן שא אללה ואן ואלעיאד באללה כאנת הדה אלדפעה</li>
<li>במתל אלדפעאת אלתי קד תקדמתהא פאן אללה אולא באלעדר</li>
<li>ומא פי אלעמר פי אלמקאם ואלאנתטאר אכתר מן הדא</li>
<li>פאנא אעוד עלי כל וגה וסבב מע אלחיאה אמא בעד נטר</li>
<li>אלקדס או בעד אליאס מן דלך וכלא יכון דלכ וקד עלמת</li>
<li>יאמולאי מא טרא עלינא מן ה סנין אקאם אלובא ואלאעלאל ואל</li>
<li>אמראץ ענדנא ד סנין מתואליה פאפתקרת פיהא אצחאב</li>
<li>אלאמואל ומאת אכתר אלנאס באלדבר חתי אן ביות מלא</li>
<li>אפנאהא אלובא ומרצת מרץ צעב ולם אתמאתל מנה</li>
<li>אלא פי נחו סנה תם אדרכני אלמרץ פי אלסנה אלאכרי</li>
</ol>
                    
                        <h3>right margin</h3>
                    
                        <ol>
<li>ואקמת ד סנין [ב]מא פיה מן אלמר[ץ] אלא וקד [תו ]</li>
</ol>
<p>אלדי קאל כתאב [אללה] מדוי מצרים הרעים פהו שי [ ]</p>
<p>יסתנשק פלא יסלם מנה</p>
                    
                        <h3>(can be read in the second line)</h3>
                    
                        <ol>
<li>....אמראץ וימות בה....ואל[לה] יסלם....</li>
</ol>
                    
                </div>
            
        </section>
    </body>
</html>
