Recto
 


אני כותב, אדוני ורבי וראשי ונכבדי, ייתן לך אלוהים אריכות ימים ויתמיד את ימי שלומך ואושרך,


(כאשר) שלומי טוב ואני בריא, לבעלי שתיהן תודה רבה. לפני כן שלחתי לך מכתב, אדוני ורבי,


בידי נושא המכתבים אלאשקר והודעתיך בו שהגיע הקנבאר של כיארה ושהגיע אבו אלכיר בן עַבאס


בשלום, תודה לאל. אני מקווה (שהמכתב) הגיע אליך וכי קראת אותו ברצון האל. הודעתיך ששילמתי בעד


המשואים את כל יתרת דמי ההובלה שהיינו חייבים, ובעד ה׳דאר מאנכ׳ ושער רשיד. ביקשת


שנשלח אותם בנאנה אבל לא הצלחתי לשלוח אותם, כי גיליתי שמשאוי אחד מן המשואים


נזלה ממנו קצת כספית, ואני אסדר לפתוח אותו ולתקנו ואארוז אותו. לפני כן כתב


לי אדוני, אבו סעיד כלוף בן זכריא, יעזור לו אלוהים, שביקש ממך אדוני ורבי שתקבל


בשבילו את המשאוי המגיע אליו, שאני מוביל עמי, וייפה את כוחי לגביו, שאשלחנו אליו בכל מקום שיזדמן לו (להיות).


הודיע לי אבו בכר, הממונה של אבן רסתם, יעזור לו אלוהים, כי את כל הסחורה שלך אדוני ורבי,


יש להורידה אצל האדון אבן רסתם. והוא היה נוכח יחד עמי בעת קבלת המשואים, ולא


(חישב) זאת, אלא בתורת עזרה (בלבד), יגמול לו אלוהים טובה. הוא אמר לי שיהיה נוכח עמי (גם) בעת טעינתם, ברצון האל.


אם תיפול הטעינה בעת החג, הוא יקבל על עצמו (לתפל בהם), עד שיגיעו אליך, אדוני ורבי, יתמיד


אלוהים את גדולתך. הם ד׳ משואים מהם משאוי אחד לחשבונך הפרטי, אדוני ורבי, ושני משואים בשותפות


עם כלוף בן זכריא, יעזור לו אלוהים, ומשאוי (שכתוב) עליו פרח בן סלימאן, יגיע אל כלוף.


המשאוי אשר יצאה ממנו הכספית אסדר שיפתחוהו ויתקנוהו ואלעלה


עמו אני, ברצון האל. כיוצא בזה אלעה עם הכיס שהגיע יחד עמי, אעלה


עמו, ברצון האל; או, אם יזדמן מישהו מאנשינו, מן הנאמנים, אשלחנו עמו, אחרי


שאבקש עליו חוות דעת מאבו אברהים אסמעיל בן יוסף בן אבי עקבה. אני מקווה


מאלוהים שיגיע ׳השכתור׳ ואקבל בשבילך את הכיס שיש לך בו, ברצון האל. את מכתבך,


אדוני ורבי, אל תמנע ממני, על מצבך ועל שלומך וכל צורך (בקנייה) שייראה לך אדוני ורבי,


אטפל בו בשמחה. הריני שולח לך, אדוני האציל והנכבד, (את מטיב דרישות השלום) ….


Right margin
(1–10) מיטב דרישות השלום, ולבניך, כל אחד בשמו, מיטב דרישות השלום, ולכל הנתונים לדאגתך דרישות שלום.
Verso
(1–2) לאדוני ורבי ומרי, האדון אבו אלפרג׳, ייתן לו אלוהים אריכות ימים, יוסף בן יעקוב נ׳׳נ בן עוכל יתמיד אלוהים את עזרתו ואת חסדיו לו, מאפרים בן אסמעיל נ׳׳נ, מודה חסדו.