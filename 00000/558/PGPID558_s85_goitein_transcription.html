
<html>
    <head>
        <title>Transcription of Letter: Bodl. MS heb. d 47/62</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 47/62</h1>

        <p>S. D. Goitein, <a href="https://www.jstor.org/stable/23593013">"Jewish Trade in the Mediterranean at the Beginning of the Eleventh Century‎"</a> (in Hebrew), <em>Tarbiz‎</em> 36, no. 4 (Jerusalem: Mandel Institute for Jewish Studies, 1967), 366-395.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/558/iiif/canvas/1/">
                    
                    
                    
                        <ol>
<li>כתאבי יאשיכי וסידי וריסי וגלילי אטאל אללה בקאך ואדאם איאם סלאמתך וסעאדתך</li>
<li>ען חאל סלאמה ועאפיה למוליהא (!) אלחמד כתירא תקדם כתאבי אליך יאשיכי וסידי</li>
<li>ביד אלאשקר אלפיג וערפתך פיה וצול קנבאר כיארה ווצול אבי אלכיר בן ברכאת</li>
<li>סאלם ללה אלחמד ארגו וצולה אליך ווקופך עליה אן שאללה וערפתך אן וזנת ען</li>
<li>אלאעדל גמיע מא לזמנא מן באקי סלפה ודאר מאנך ובאב רשיד וטלבת אן</li>
<li>נחמלהא מע בנאנה פלם יתפק לי חמלהא לאן וגדת עדל אן ואחד מן אלאעדל</li>
<li>סאל מנה זיבק אן יסיר ואנא נעמל עלי חלה ואצלאחה ונשדה וכאן כתב</li>
<li>אלי סידי אבי סעיד כלוף בן זכריא אידה אללה אנה סאל מולאי אלשיך אן יקבץ</li>
<li>לה אלחמל אלואצל אליה צחבתי ואטלק ידי פיה אן ננפדה לה אין מא אתפק</li>
<li>וערפני אבי בכר וכיל אבן רסתם אידה אללה אן גמיע מא למולאי אלשיך מן</li>
<li>אלרחל ינזלה עלי אלשיך אבן רסתם וקד וקף מעי פי קבץ' אלאעדאל ומא</li>
<li>אלא מעונה גזאה אללה כירא ודכר לי אנה יקף מעי פי וצקהא אן שאללה</li>
<li>ואן אתפק לה וצקהא פי אלעיד הו יתכלף בהא אלי אן תצל אלי מולאי אלשיך אדאם</li>
<li>אללה עזה והי ד' אעדל מנהא עדל ואחד לכאצה מולאי אלשיך ועדלין כלטה</li>
<li>כלוף בן זכריא אידה אללה ועדל עליה פרח בן סלימאן יצל אלי כלוף</li>
<li>ואלעדל אלדי כרג מנה אלזיבק אנה נעלם (= אנא נעמל) עלי חלה ואצלאחה ונטלע</li>
<li>בה מעי אן שאללה וכדלך אלצרה אלדי וצלת צחבתי אנא נטלע בהא</li>
<li>מעי אן שאללה או אן אתפק אחד אצחאבנא מן אלתקאת ננפדהא מעה בעד</li>
<li>אן נאכד פיהא ראי אבי אברהים אסמאעיל בן יוסף בן אבי עקבה וארגו</li>
<li>מן אללה אן יצל אלשכתור ונקבץ' לך אלצרה אלדי לך פיהא אן שאללה וכתאבי</li>
<li>מולאי אלשיך לא יכליני מנה בחאלה וסלאמתה ומא יערץ אלי מולאי אלש[יך]</li>
<li>מן חאגה נאתי פיהא... ה ועלי כאצה מולאי אלשיך אלשריפה א[</li>
</ol>
                    
                        <h3>margin</h3>
                    
                        <ol>
<li>אפצל אלסלאם ובניה כל ואחד ... אפצל אלסלאם ואטיבה וגמיע מן</li>
<li>תשמלה ענאיתה אלסלאם</li>
</ol>
                    
                </div>
            
                <div data-canvas="https://geniza.princeton.edu/documents/558/iiif/canvas/2/">
                    
                    
                    
                        <h3>page b, the address only:</h3>
                    
                        <ol>
<li>שיכי ומולאי וסידי אלשיך אבי אלפרג אטאל</li>
</ol>
                    
                        <h3>(correction)</h3>
                    
                        <ol>
<li>מן אפרים בן אסמאעיל נ"נ</li>
<li>יוסף בן יעקוב נ"נ בן עוכל אדאם אללה שאכר תפצלה</li>
<li>תאידה ונעמאה</li>
</ol>
                    
                </div>
            
        </section>
    </body>
</html>
