
<html>
    <head>
        <title>Hebrew Translation of Letter: Bodl. MS heb. d 47/62</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 47/62</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-47-62/1.json">
                    
                    
                    
                        <h3>Recto</h3>
                    
                        <p>&nbsp;</p>
<ol>
<li>
<p>אני כותב, אדוני ורבי וראשי ונכבדי, ייתן לך אלוהים אריכות ימים ויתמיד את ימי שלומך ואושרך,</p>
</li>
<li>
<p>(כאשר) שלומי טוב ואני בריא, לבעלי שתיהן תודה רבה. לפני כן שלחתי לך מכתב, אדוני ורבי,</p>
</li>
<li>
<p>בידי נושא המכתבים אלאשקר והודעתיך בו שהגיע הקנבאר של כיארה ושהגיע אבו אלכיר בן עַבאס</p>
</li>
<li>
<p>בשלום, תודה לאל. אני מקווה (שהמכתב) הגיע אליך וכי קראת אותו ברצון האל. הודעתיך ששילמתי בעד</p>
</li>
<li>
<p>המשואים את כל יתרת דמי ההובלה שהיינו חייבים, ובעד ה׳דאר מאנכ׳ ושער רשיד. ביקשת</p>
</li>
<li>
<p>שנשלח אותם בנאנה אבל לא הצלחתי לשלוח אותם, כי גיליתי שמשאוי אחד מן המשואים</p>
</li>
<li>
<p>נזלה ממנו קצת כספית, ואני אסדר לפתוח אותו ולתקנו ואארוז אותו. לפני כן כתב</p>
</li>
<li>
<p>לי אדוני, אבו סעיד כלוף בן זכריא, יעזור לו אלוהים, שביקש ממך אדוני ורבי שתקבל</p>
</li>
<li>
<p>בשבילו את המשאוי המגיע אליו, שאני מוביל עמי, וייפה את כוחי לגביו, שאשלחנו אליו בכל מקום שיזדמן לו (להיות).</p>
</li>
<li>
<p>הודיע לי אבו בכר, הממונה של אבן רסתם, יעזור לו אלוהים, כי את כל הסחורה שלך אדוני ורבי,</p>
</li>
<li>
<p>יש להורידה אצל האדון אבן רסתם. והוא היה נוכח יחד עמי בעת קבלת המשואים, ולא</p>
</li>
<li>
<p>(חישב) זאת, אלא בתורת עזרה (בלבד), יגמול לו אלוהים טובה. הוא אמר לי שיהיה נוכח עמי (גם) בעת טעינתם, ברצון האל.</p>
</li>
<li>
<p>אם תיפול הטעינה בעת החג, הוא יקבל על עצמו (לתפל בהם), עד שיגיעו אליך, אדוני ורבי, יתמיד</p>
</li>
<li>
<p>אלוהים את גדולתך. הם ד׳ משואים מהם משאוי אחד לחשבונך הפרטי, אדוני ורבי, ושני משואים בשותפות</p>
</li>
<li>
<p>עם כלוף בן זכריא, יעזור לו אלוהים, ומשאוי (שכתוב) עליו פרח בן סלימאן, יגיע אל כלוף.</p>
</li>
<li>
<p>המשאוי אשר יצאה ממנו הכספית אסדר שיפתחוהו ויתקנוהו ואלעלה</p>
</li>
<li>
<p>עמו אני, ברצון האל. כיוצא בזה אלעה עם הכיס שהגיע יחד עמי, אעלה</p>
</li>
<li>
<p>עמו, ברצון האל; או, אם יזדמן מישהו מאנשינו, מן הנאמנים, אשלחנו עמו, אחרי</p>
</li>
<li>
<p>שאבקש עליו חוות דעת מאבו אברהים אסמעיל בן יוסף בן אבי עקבה. אני מקווה</p>
</li>
<li>
<p>מאלוהים שיגיע ׳השכתור׳ ואקבל בשבילך את הכיס שיש לך בו, ברצון האל. את מכתבך,</p>
</li>
<li>
<p>אדוני ורבי, אל תמנע ממני, על מצבך ועל שלומך וכל צורך (בקנייה) שייראה לך אדוני ורבי,</p>
</li>
<li>
<p>אטפל בו בשמחה. הריני שולח לך, אדוני האציל והנכבד, (את מטיב דרישות השלום) &hellip;.</p>
</li>
</ol>
                    
                        <h3>Right margin</h3>
                    
                        <p>(1–10) מיטב דרישות השלום, ולבניך, כל אחד בשמו, מיטב דרישות השלום, ולכל הנתונים לדאגתך דרישות שלום.</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-47-62/2.json">
                    
                    
                    
                        <h3>Verso</h3>
                    
                        <p>(1–2) לאדוני ורבי ומרי, האדון אבו אלפרג׳, ייתן לו אלוהים אריכות ימים, יוסף בן יעקוב נ׳׳נ בן עוכל יתמיד אלוהים את עזרתו ואת חסדיו לו, מאפרים בן אסמעיל נ׳׳נ, מודה חסדו.</p>
                    
                </div>
            
        </section>
    </body>
</html>
