
<html>
    <head>
        <title>Transcription of Letter: Bodl. MS heb. d 66/5</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/5</h1>

        <p>Mark Cohen, <a href="http://www.jstor.org/stable/43303534">"A Partnership Gone Bad: Business Relationships and the Evolving Law of the Cairo Geniza Period,"</a> <em>Journal of the Economic and Social History of the Orient</em> 56, no. 2 (n.p.: Brill, 2013), 218-263.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-5/1.json">
                    
                    
                    
                        <ol>
<li>ענדי מן אלשוק אלי מולאי אלפרנס אלנאמן אטאל אללה בקאה</li>
<li>ואדאם עזה ונעמאה וכבת אעדאה מא יעלמה אלכאלק עז וגל</li>
<li>ואלכאלק סבחאנה יקרב אסבאב אלאגתמאע קריבא ברחמ[תה</li>
<li>ולו וצפת לה אדאם אללה עזה מא אנא עליה מן אלשכר לה ואלתנא</li>
<li>עליה ואלוצף למחאסנה לטאל פי דלך אלשרח ואלכאלק גלת קדר[תה</li>
<li>יחסן תנאה וירזקה אחרית טוב ואנא אדל עלי מולאי אלפרנס</li>
<li>אדאם אללה עזה ואתקל עליה אדא ענת לי חאגה ונעלם אנה יפעל</li>
<li>פיהא כמא גרת עואידה מעי וסבב כתאבי הדא אן קד ענת לי</li>
<li>אליה חאגה סאלתה אן ינוב עני פיהא ויפעל מעי פיהא מא קד</li>
<li>אלפת מן תפצלה ודלך אני אגתמעת פי כוני באלמהדיה חין</li>
<li>סאפרת אליהא מנד סניאת מע אלשיך אבי אסחק אברחם</li>
<li>בן פרג אלרחבי אדאם אללה עזה וכאן ביני ובינה צדאקה</li>
<li>וצחבה פאבצר ענדי קטעה ענבר ואחד וזנה עב</li>
<li>אוקיה אביץ מן אלתיאב אלדביקי פסאלני אן נביעהא מנה</li>
<li>פקלת מא אביעהא נחמלהא [צ]חב[תי אלי אלמשרק וק]אל לי אלשאם</li>
<li>א]ביע לך פלם יזל בי אלי אן בעתה נ[צ]פה[א] עלי אנה יכדמ[ני</li>
<li>פי [מא] יכצני מנהא וחמל אלקטעה צחבתה [א]לי אלשאם ווצל</li>
<li>סאלם ואבאעהא מן תמים בן מסעוד ביע חסן ואכד באלמ[אל</li>
<li>בקם וחאל סער אלבקם ענדה ואבאעה עלי אלרום בזאיד</li>
<li>//מן// נצף אלמאל וכתבה ענדי תשהד בדאלך וקאל אנא נחמל</li>
<li>מא יכצך אלי אלמגרב וכ[תבת] לה אן יסלם מא יכצני</li>
<li>אלי אבן אכי פסאפר ספרתין ולם יסלם שי פכתב/ת/ לה עלי</li>
<li>//יד// צבי מגרבי יערף אבן בנאיא סאלתה אן ידפע לה וקלת</li>
<li>ללצבי איש מא דפעה לך כדה ואבריה מנה פבלגנ[י</li>
<li>אנה דפע ללצבי אלמדכור אניף ועשרין ולם יצל לי</li>
<li>מנהא שי ועיית כם נכתב אליה //אעני אלרחבי// והו יועדני ויג[דרני or לאבני]</li>
<li>וקד בלגני אנה במצר וכנת עלי אנני נטלע [פמנעני ען]</li>
</ol>
                    
                        <h3>Recto - margins</h3>
                    
                        <ol>
<li><span lang="HE">דלך</span> <span lang="HE">עלי</span></li>
<li><span lang="HE">מן</span> <span lang="HE">אגל</span> <span lang="HE">עיני</span></li>
<li><span lang="HE">וקד</span> <span lang="HE">דללת</span><span lang="AR-SA"> [</span><span lang="HE">ע</span><span lang="AR-SA">]</span><span lang="HE">ליך</span> <span lang="HE">וקד</span></li>
<li><span lang="HE">כתבת</span> <span lang="HE">לך</span> <span lang="HE">עליה</span> <span lang="HE">וכאלה</span></li>
<li><span lang="HE">וגעלתהא</span> <span lang="HE">טי</span></li>
<li><span lang="HE">כתא</span><span lang="AR-SA">[</span><span lang="HE">ב</span><span lang="AR-SA">]</span><span lang="HE">י</span></li>
<li><span lang="HE">הדא</span> <span lang="HE">ואנא</span> <span lang="HE">אסאלך</span><span lang="AR-SA"> [</span><span lang="HE">י</span><span lang="AR-SA">]</span><span lang="HE">א</span> <span lang="HE">מול</span><span lang="AR-SA">[</span><span lang="HE">אי</span><span lang="AR-SA">]</span></li>
<li><span lang="HE">אן</span> <span lang="HE">תגדד</span> <span lang="HE">בי</span> <span lang="HE">אלענאיה</span></li>
<li><span lang="HE">פיהא</span> <span lang="HE">ותחצרה</span> <span lang="HE">אלי</span></li>
<li><span lang="AR-SA">[</span><span lang="HE">ח</span><span lang="AR-SA">]</span><span lang="HE">צרה</span> <span lang="HE">ס</span><span lang="AR-SA">[</span><span lang="HE">יידנא</span> <span lang="HE">אלרי</span><span lang="AR-SA">]</span><span lang="HE">יס</span></li>
<li><span lang="HE">אל</span><span lang="AR-SA">[</span><span lang="HE">גלי</span><span lang="AR-SA">]</span><span lang="HE">ל</span> <span lang="HE">אלנשיא</span><span lang="AR-SA"> [</span><span lang="HE">נשיא</span><span lang="AR-SA">]</span></li>
<li><span lang="HE">כל</span> <span lang="HE">ישראל</span><span lang="AR-SA"> [</span><span lang="HE">י</span><span lang="AR-SA">]</span><span lang="HE">רום</span> <span lang="HE">הודו</span></li>
<li><span lang="HE">ויגדל</span> <span lang="HE">כסאו</span> <span lang="HE">או</span></li>
<li><span lang="HE">לכלפאה</span> <span lang="HE">ותטלבה</span><span lang="HE">באלקטעה</span> <span lang="HE">אלענבר</span></li>
<li><span lang="HE">אלמדכורה</span> <span lang="HE">פאן</span></li>
<li><span lang="HE">אעתרף</span> <span lang="HE">בהא</span> <span lang="HE">יקים</span></li>
<li><span lang="HE">לך</span> <span lang="HE">חסאב</span> <span lang="HE">ביעהא</span></li>
<li><span lang="HE">ומא</span> <span lang="HE">חצל</span><span lang="HE">פיהא</span></li>
<li><span lang="HE">ומא</span> <span lang="HE">חצל</span> <span lang="HE">פי</span> <span lang="HE">אל</span></li>
<li><span lang="HE">בקם</span> <span lang="HE">ובעד</span> <span lang="HE">אל</span></li>
<li><span lang="HE">חסאב</span> <span lang="HE">תטלב</span></li>
<li><span lang="HE">מנה</span> <span lang="HE">אלתמן</span> <span lang="HE">ואל</span></li>
<li><span lang="HE">ימין</span> <span lang="HE">עלי</span> <span lang="HE">אנה</span></li>
<li><span lang="HE">ודא</span> <span lang="HE">פי</span></li>
</ol>
                    
                        <h3>Recto - top margin</h3>
                    
                        <ol>
<li><span lang="HE">דלך</span> <span lang="HE">אלאמאנה</span></li>
<li><span lang="HE">ילזמה</span> <span lang="HE">ימין</span></li>
<li><span lang="HE">בספר</span> <span lang="HE">תורה</span></li>
<li><span lang="HE">לאנה</span> <span lang="HE">שריך</span></li>
<li><span lang="HE">ותשד</span> <span lang="HE">וסעך</span></li>
<li><span lang="HE">מעי</span> <span lang="HE">ותפעל</span></li>
<li><span lang="HE">מעי</span> <span lang="HE">מא</span></li>
<li><span lang="HE">נשכר</span> <span lang="HE">עליה</span></li>
<li><span lang="HE">אלי</span> <span lang="HE">אלדהר</span></li>
<li><span lang="HE">ולא</span> <span lang="HE">תתואנא</span></li>
<li><span lang="HE">ולא</span> <span lang="HE">תהמל</span></li>
<li><span lang="HE">ואן</span> <span lang="HE">ואל</span></li>
<li><span lang="HE">עאיד</span></li>
<li><span lang="HE">באללה</span></li>
<li><span lang="HE">לחקך</span> <span lang="HE">פי</span></li>
<li><span lang="HE">דלך</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-5/2.json">
                    
                    
                    
                        <h3>Verso</h3>
                    
                        <ol>
<li>כסל או פשל פלא אקל אן תעוקה לי ותכתב לי נגי אליכם כמ[.....</li>
<li>....פמא כאן פי מגיי נפע לבן שעיב ובן חשיש ואן כאן עאקל ? [....</li>
<li>יחוגני נגיה פאן ליס לה פי אזעאגי פמדה פאן ראית אן תגתמע ב[ה</li>
<li>מן קבל חצורה לבית דין ותקול לה לא תדכר מא ביני ובינך ואנת</li>
<li>תעלם מא עמלת מעך פי קצה בן חשיש וגירה פאן אתפק בינך ובינה</li>
<li>ובין דאוד אבן אכתי שי בלא מושב אעמלוה ואלי כאן אלדין אקטע</li>
<li>תאכד לי חק אללה ויצלני כתא[ב]ך אלכר[ים פי]מא פעלתה פי דלך אעול</li>
<li>עליה אמא נגי או סואה ובחאלך וסלאמתך ומא יערץ מן חאגאתך א[כון</li>
<li>כיארך ומחבובך אן שא אללה כצצתך באתם אלסלם ומולאי אבו ...[..</li>
<li>...] אחיאה אללה אלסלם ומולאי אבו עלן חס[ין ?.....אדאם] אלל[ה] עז[ה</li>
</ol>
                    
                        <h3>Verso - address</h3>
                    
                        <ol>
<li>מולאי אלפרנס אלנאמן אבי אלחסן עלון שאכרה יהודה בן מוסא נע</li>
<li>הכהן בן יעיש נע בן סגמאר</li>
<li>אטאל אללה בקאה ואדאם עזה ונעמאה</li>
</ol>
                    
                </div>
            
        </section>
    </body>
</html>
