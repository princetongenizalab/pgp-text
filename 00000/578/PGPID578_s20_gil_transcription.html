
<html>
    <head>
        <title>Transcription of Letter: Bodl. MS heb. d 66/5</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/5</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-5/1.json">
                    
                    
                    
                        <h3>Recto</h3>
                    
                        <ol>
<li><span lang="he">ענדי מן אלשוק אלי מולאי אלפרנס אלנאמן אטאל אללה בקאה</span></li>
<li><span lang="he">ואדאם עזה ונעמאה וכבת אעדאה מא יעלמה אלכאלק עז וגל</span></li>
<li><span lang="he">ואלכאלק סבחאנה יקרב אסבאב אלאגתמאע קריבא ברחמתה</span></li>
<li><span lang="he">ולו וצפת לה אדאם אללה עזה מא אנא עליה מן אלשכר לה ואלתנא</span></li>
<li><span lang="he">עליה ואלוצף למחאסנה לטאל פי דלך אלשרח ואלכאלק גלת קדרתה</span></li>
<li><span lang="he">יחסן תנאה וירזקה א'חר'י'ת' ט'ו'ב' ואנא אדל עלי מולאי אלפרנס</span></li>
<li><span lang="he">אדאם אללה עזה ואתקל' עליה אדא ענת לי חאגה ונעלם אנה יפעל</span></li>
<li><span lang="he">פיהא כמא גרת עואידה מעי וסבב כתאבי הדא אן קד ענת לי</span></li>
<li><span lang="he">אליה חאגה סאלתה אן ינוב עני פיהא ויפעל מעי פיהא מא קד</span></li>
<li><span lang="he">אלפת מן תפצלה ודאלך אני אגתמעת פי כוני באלמהדיה חית</span></li>
<li><span lang="he">סאפרת אליהא מנד סנואת מע אלשיך אבי אסחק אברהם</span></li>
<li><span lang="he">בן פרג אלרחבי אדאם אללה עזה וכאן ביני ובינה צדאקה</span></li>
<li><span lang="he">וצחבה פאבצר ענדי קטעה ענבר ואחדה וזנהא ע'ב'</span></li>
<li><span lang="he">אוקיה אביץ מן אלתיאב אלדביקי פסאלני אן נביעהא מנה</span></li>
<li><span lang="he">פקלת מא אביעהא נחמלהא צחב[תי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]אל אלי אלשאם</span></li>
<li><span lang="he">[פנ]בי'ע לך פלם יזל בי אלי אן בעתה נצפ[הא] עלי אנה יכדמני</span></li>
<li><span lang="he">פימ[א] יכצני מנהא וחמל אלקטעה צחבתה אלי אלשאם ווצל</span></li>
<li><span lang="he">סאלם ואבאעהא מן תמים בן מסעוד ביע חסן ואכד באלת[מן]</span></li>
<li><span lang="he">בקם וחאל סער אלבקם ענדה ואבתעה עלי אלרום בזאיד</span></li>
<li><span lang="he">//מן// נצף אלמאל וכתבה ענדי תשהד בדאלך וקאל אנא נחמל</span></li>
<li><span lang="he">מא יכצך אלי אלמגרב וכ[תבת] לה אן יסלם מא יכצני</span></li>
<li><span lang="he">אלי אבן אכי פסאפר ספרתין //[ואכ[תר]// ולם יסלם שי פכתב/ת\ לה עלי</span></li>
<li><span lang="he">//יד// צבי מגרבי יערף אבן בנאיה סאלתה אן ידפע לה וקלת</span></li>
<li><span lang="he">ללצבי איש מא דפעה לך כדה ואבריה מנה פבלגני</span></li>
<li><span lang="he">אנה דפע ללצבי אלמדכור אניף ועשרין ולם יצל לי</span></li>
<li><span lang="he">מנהא שי ועיית כם נכתב אליה //אעני אלרחבי// והו יועדני ויג[ &nbsp; &nbsp; &nbsp; ]</span></li>
<li><span lang="he">וקד בלגני אנה במצר וכנת עלי אנני נטלע [&nbsp; &nbsp; &nbsp; ]</span></li>
</ol>
                    
                        <h3>Right Margin</h3>
                    
                        <ol>
<li><span lang="he">דלך עלי</span></li>
<li><span lang="he">מן אגל עיני</span></li>
<li><span lang="he">וקד דל לא[כתב] אליך וקד</span></li>
<li><span lang="he">כתבת לך עליה וכאלה</span></li>
<li><span lang="he">וגעלתהא טי כתאבי</span></li>
<li><span lang="he">הדא ואנא אסאלך ימולאי</span></li>
<li><span lang="he">אן תגדד בי אלענאיה</span></li>
<li><span lang="he">פיהא ותחצ'רה אלי</span></li>
<li><span lang="he">חצרה ס[ידי שר הש]רים</span></li>
<li><span lang="he">אל[נגיד וא]לי אלנשיא [על]</span></li>
<li><span lang="he">כל ישראל [י]רום הודו</span></li>
<li><span lang="he">ויגדל כסאו או</span></li>
<li><span lang="he">לכלפאה ותטלבה</span></li>
<li><span lang="he">באלקטעה אלענבר</span></li>
<li><span lang="he">אלמדכורה פאן</span></li>
<li><span lang="he">אעתרף בהא יתים</span></li>
<li><span lang="he">לך חסאב ביעהא</span></li>
<li><span lang="he">ומא חצל פיהא</span></li>
<li><span lang="he">ומא חצל פי אל</span></li>
<li><span lang="he">בקם ובעד אל</span></li>
<li><span lang="he">חסאב תטלב</span></li>
<li><span lang="he">מנה אלתמן ואל</span></li>
<li><span lang="he">ימין עלי אנה</span></li>
<li><span lang="he">ודא פי</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">דלך אלאמאנה</span></li>
<li><span lang="he">ילזמה ימין</span></li>
<li><span lang="he">בספר תורה</span></li>
<li><span lang="he">לאנה שריך</span></li>
<li><span lang="he">ותשר וסטך</span></li>
<li><span lang="he">מעי ותפעל</span></li>
<li><span lang="he">מעי מא</span></li>
<li><span lang="he">תשכר עלייה</span></li>
<li><span lang="he">אלי אלדהר</span></li>
<li><span lang="he">ולא תתואנא</span></li>
<li><span lang="he">ולא תהמל</span></li>
<li><span lang="he">ואן ואל</span></li>
<li><span lang="he">עאיד</span></li>
<li><span lang="he">באללה</span></li>
<li><span lang="he">לחקך פי</span></li>
<li><span lang="he">דלך</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-5/2.json">
                    
                    
                    
                        <h3>Verso</h3>
                    
                        <ol>
<li><span lang="he">כסל או פשל פלא אזל אן תעיקה לי ותכתב לי נגי אליכם במ[ &nbsp; &nbsp; &nbsp; &nbsp; ]</span></li>
<li><span lang="he">ורובמא כאן פי מגיי נפע לבן שעיב ובן חשיש ואן כאן עאקל [&nbsp; &nbsp; &nbsp; ]</span></li>
<li><span lang="he">יחוגני נגיה פאן ליס לה פי אזעאגי פאידה פאן ראית אן תגתמע ב[ה]</span></li>
<li><span lang="he">מן קבל חצורה בית דין ותקול לה לא תפסד מא ביני ובינך ואנת</span></li>
<li><span lang="he">תעלם מא עמלת מעך פי קצה בן חשיש וגירה כאן אתפק בינך ובינה</span></li>
<li><span lang="he">ובין דאוד אבן אכתי שי בלא מושב תעמלוה ואלי כאן אלדין אקטע</span></li>
<li><span lang="he">תאכד לי חק אללה ויצלני כתאבך אלכר[ים ב]מא פעלתה פי דלך תעול</span></li>
<li><span lang="he">עליה אמא נגי או סואה וכדאלך בסלאמתך ומא יערץ מן האגאתך אנ[י]</span></li>
<li><span lang="he">סארך ומחבובך אן שא אללה כצצתך באתם אלסלם ומולאי אבו פרג</span></li>
<li><span lang="he">[&nbsp; &nbsp; &nbsp; ] אחיאה אללה אלסלם ומולאי אבו עלי חסון [בן&nbsp; &nbsp; &nbsp; &nbsp; אדאם] אללה עזה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסלם</span></li>
</ol>
                    
                        <h3>Bottom Margin (Upside Down)</h3>
                    
                        <ol>
<li><span lang="he">מולאי אלפרנס אלנאמן אבי אלחסן עלון&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; שאכרה יהודה בן מוסי נ'ע'</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;הכהן בן יעיש נע&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בן סגמאר</span></li>
<li><span lang="he">אטאל אללה בקאה ואדאם עזה ונעמאה</span></li>
</ol>
                    
                </div>
            
        </section>
    </body>
</html>
