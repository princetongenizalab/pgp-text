recto

אני מתגעגע אליך אדוני הפרנס הנאמן, ייתן לך אלוהים אריכות ימים
ויתמיד את גדולתך ואת חסדו לך ויכה את אויביך, כפי שרק הבורא יתגדל וישתבח יודע.
והבורא ישתבח יקרב את נסיבות פגישתנו בקרוב ברחמיו,
אילו תיארתי לך, יתמיד אלוהים את גדולתך, את התודה והשבח שאני משמיע
עליך ואת תיאור טובותיך, היו הדברים מתארכים. הבורא, תתהלל גבורתו,
ייטיב שבחך ויזכה אותך באחרית טובה. ואילו אני פונה אליך אדוני הפרנס,
יתמיד אלהים את גדולתך, ומטריד אותך בכל פעם כאשר מתעוררת אצלי בעיה ואני יודע שאתה תעסוק
בה, על פי מנהגיך עמי. תכלית מכתבי זה: התעוררה
בעיה ואני זקוק לעזרתך, ואני מבקש שתהיה בזאת נציגי ותעשה עמי בזאת כפי
שהענקת לי מחסריך לפני כן, והיא: נפגשתי בהיותי במהדייה, כאשר
נסעתי לשם לפני שנים, עם האדון אבו אסחק אברהם
בן פרג' אלרחבי, יתמיד אלוהים את גדולתו; והיו ביני ובינו ידידות
ושיתוף פעולה; הוא ראה אצלי חבילת ענבר אחידה, ומשקלה ע"ב
אוקיות, יותר לבן מבדי פשתים 'דביקי' וביקש ממני שאמכור לו אותה.
אמרתי לו: אינני מוכר אותה, אקח אותה עמי .... אל השאם
ואמכור לך ? אבל לא הרפה ממני, עד אשר מכרתי לך חצי ממנה, .... בתנאי שהוא ישרת אותי
(במכירת) החלק ממנה שהוא שלי, והוביל עמו את החבילה לשאם, והגיע
בשלום ומכר אותה לתמים בן מסעוד, מכירה מוצלחת, וקנה בתמורה
עץ אודם, אבל השתנה מחיר עץ האודם אצלך ומכר אותו לביזנטים ביותר
ממחצית הקרן: יש אצלי מכתבים שלו שמעידים על זאת; הוא אמר: אשלח
את המגיע לך למגרב; כתבתי לו שימסור את המגיע לי
לבן אחי; אחר כך נסע פעמיים ולמעלה מזה, ולא מסר כלום. כתבתי לו
בידי בחור מגרבי, הידוע בשם בן בניה, וביקשתי ממנו שימסור לך ואמרתי
לבחור, מה שימסור לך קח ותן לו על זה קבלה, ונודע לי
שהוא מסר לבחור הנ"ל עשרים וכמה, אבל לא הגיע אלי
מזה כלום, ונלאיתי מלכתוב לו, דהיינו לרחבי, כי הוא מבטיח לי .... ;
ונודע לי שהוא בפסטאט; היה בדעתי לעלות .... (אבל נמנע)

recto, right margin
(12-1) ממני הדבר בגלל עיני; והציע לי .... לפנות אליך וכתבתי לך ייפוי כוח נגדו וכרכתי אותו במכתבי זה; ואבקש ממך, אדוני, כי תחדש למעני את הטיפול בזאת ותזמין אותו אל הדרת אדוני שר השרים הנגיד ואל הנשיא על כל ישראל ירום הודו ויגדל כיסאו, או 
(13–24) אל ממלאי מקומו ותתבע אותו על חבילת הענבר הנ"ל. אם הוא יודה בה, ישלים לך את חשבון מכירתה וההכנסה ממנה וההכנסה בעד עץ האודם, ובסיכום החשבון תתבע ממנו את התמורה ושבועה שהוא נהג 
 
recto, top margin
בזה בנאמנות. חייב הוא להישבע בספר תורה, כי הוא שותף; שנס מותניך לעזרתי ותזכה לתורת נצח, אל תתרשל ואל תתעלם, כי אם חס ושלום יקרו לך בזה 
verso

הזנחה או כישלון לא אפסיק (לתבוע) שתלחץ עליו, ותכתוב לי, ואבוא אליכם ב....
אולי תהיה בבואי תועלת גם לבן שעיב ולבן חשיש, אם יש לו שכל (לא)
יאלץ אותי לבוא בעוד שאין לו בהטרדתי שום תועלת. אם תמצא לנכון, היפגש עמו
לפני שיבוא לבית דין ואמור לו : 'אל תקלקל מה שביני ובינך, כי אתה
יודע איך טיפלתי בך בפרשה של בן חשיש והאחרים, כשהשגנו הסכם בינך ובינו
ובין דאוד בן אחותי על הסכום, בלי שיהיה צורך לסדר מושב, אף על פי שלא היה הדין נחרץ';
תשיג לי את חוק האלוהים. ושלח לי מכתב בחסדך, על מה שעשית בעניין זה. סמוך
עלי, או שאבוא או שאעשה משהו אחר. וגם על שלומך ועל צורכי הקניות המתעוררים אצלך, 
אשמח לעשות זאת באהבה, ברצון האל. הריני שולח לך את מיטב דרישות השלום; ולאדוני אבו פרג'
...., ייתן לו אלוהים חיים, דרישות שלום ; ולאדוני אבו עלי חסון בן .... יתמיד אלוהים את גדולתו, דרישות שלום. 

verso, address
לאדוני הפרנס הנאמן אבו אלחסן עלון הכוהן בן יעיש נ"ע, ייתן לו אלוהים אריכות ימים ויתמיד את גדולתו ואת חסדיו לו. המודה לו יהודה בן מוסא נ"ע בן סגמאר. 