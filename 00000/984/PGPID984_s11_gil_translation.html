
<html>
    <head>
        <title>Hebrew Translation of Letter: T-S 13J17.3</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00003/canvas/1">
                    
                    
                    
                        <h3>ע׳׳א:</h3>
                    
                        <p>&nbsp;</p>
<ol>
<li><span lang="he">מכתבי אליך, אדוני הנכבד, ייתן לך אלוהים אריכות ימים ויתמיד את ימי שלומך ואושרך, בכ׳׳ח</span></li>
<li><span lang="he">באייר, יחתום אותו אלוהים לך אדוני במיטב חותמו וייתן לך אושר בכל ימיך</span></li>
<li><span lang="he">כולם &ndash;&ndash; (נכתב כאשר) שלום לי ואני מאושר, תודה לאל לבדו, אחרי בוא מכתבך אדוני, בידי עמאר. קראתי</span></li>
<li><span lang="he">בו על שלומך אדוני, יתמיד לך אותו אלוהים. כתבת, אדוני ורבי, ייתן לך אלוהים שלום, שהארון הגיע בשלום</span></li>
<li><span lang="he">וכי הגיע מה שהיה עמו, תודה לאל. הודעתי לך אדוני ורבי במכתבי הקודמים שלא</span></li>
<li><span lang="he">נשאר לנו אף משאוי על היבשה וכי נכנסו כל המשואים לאוניות, במיטב</span></li>
<li><span lang="he">המקומות. אבקש מאלוהים כי יעניק לנו את שלומם וכי ישמיענו מן המערב ידיעה שתשמח</span></li>
<li><span lang="he">אותנו, כי &ndash;&ndash; חי אלוהים אדוני &ndash;&ndash; נתרבו השמועות הרעות על קירואן, כל אדם מוסיף שמועה</span></li>
<li><span lang="he">משלו ואנחנו במצב נורא. מאלוהים אבקש שישמיענו מהם טובות, ולא יהיה לנו מרגוע עד</span></li>
<li><span lang="he">אשר יגיעו אלינו מכתבים מהם ששלום להם; אבקש מאלוהים שכך יהיה. באוניות, אדוני, מסיימים</span></li>
<li><span lang="he">את העבודות, ולא נותר להם מה לעשות על היבשה. כבר הטעינו לעצמם את המים ואת ההספקה, והם מחכים לסיום</span></li>
<li><span lang="he">(העבודות) באוניות המלחמה ויורידון לים ותפלגנה, ותפלגנה אתן אוניות (הסוחר). למחרת כתיבת המכתב הזה שלי, יורידו את אוניות המלחמה הקלות</span></li>
<li><span lang="he">לים, כי ממש ביום כתיבתי אותו סיימו לתקנן. כתבתי אל אדוני אבו סעיד כלף בן יעקב,</span></li>
<li><span lang="he">ייתן לו אלוהים שלום, ד׳ העתקות ושלחתי בכל אונייה העתקה, מסרתי אותה לאנשינו. מסרתי העתקה אחת</span></li>
<li><span lang="he">לסלאמה בן אבו כליל, באוניית אלבעשושי; העתקה שנייה באוניית אלאנדלסי. ייתן לו אלוהים שלום,</span></li>
<li><span lang="he">לסהלאן, ייתן לו אלוהים שלום; העתקה שלישית באוניית אבן אלקדאר, ייתן לו אלוהים שלום, מסרתי אותה</span></li>
<li><span lang="he">לאבן אלקדאר בעל האונייה עצמו, כי לא נכנס אצלו יהודי; ההעתקה הרביעית</span></li>
<li><span lang="he">מסרתיה לסלאר אלאטראבלסי, פקידו של אבן אלטחאלה, והוריתי לכל אנשינו,</span></li>
<li><span lang="he">ייתן להם אלוהים שלום, שישגיחו על ע׳ המשואים ועל הברקלו עד שיביאום בשלום</span></li>
<li><span lang="he">לידי כלף בן יעקוב אלאנדלסי, ייתן לו אלוהים שלום. כמו כן כתבתי לקירואן אל דודי (מצד האם) יעזרהו אלהים,</span></li>
<li><span lang="he">ה׳ העתקות, והעתקתי את המכתבים ששלחת לי, אדוני, ומסרתי כבר לודעה, ייתן לו אלוהים שלום, את המכתבים כאשר&nbsp;</span></li>
<li><span lang="he">ציווית אדוני, והם י׳׳ב מכתבים, ואני אארוז את שאר המכתבים ואשלחם בה׳ אוניות</span></li>
<li><span lang="he">עם אנשינו, ייתן להם אלוהים שלום. כמו כן כתבתי אל אדוני אבו זכרי יחיא, ייתן לו אלוהים שלום,</span></li>
<li><span lang="he">ה׳ מכתבים, והודעתי לו כל מה ששלחתי למהדייה בשנה זו, והם קע׳׳ט משואים</span></li>
<li><span lang="he">ושני ברקלו והודעתיו את האוניות ואת דבר דמי ההובלה שגבו ומהו המגיע להם. מאלוהים אבקש</span></li>
<li><span lang="he">שיכתבן לשלום ברחמיו. ביקשתי מדודי (מצד האם), יתמיד אלוהים את כבודו, כי בעת בוא כל&nbsp;</span></li>
<li><span lang="he">המשואים למהדייה, ישלח אדוני אבו זכרי יחיא את בנו, ייתן לו אלוהים שלום, למהדייה,</span></li>
<li><span lang="he">לקבל את כל המשואים ולמכור אותם במהדייה בעיצומה של שיירת החג׳ וישלח אל מלוא התמורה</span></li>
<li><span lang="he">לדודי (מצד האם) לקירואן. ביקשתי ממנו שיקנה לך, אדוני, את כל הסחורות שביקשת כי יקנון,&nbsp;</span></li>
<li><span lang="he">כלומר עופרת ושעווה ומשי ובדים וכרכום וכל השאר. הודעתיך לפני כן, אדוני ורבי,&nbsp;</span></li>
<li><span lang="he">יתמיד אלוהים את כבודך, שנשארתי חייב ל׳ דינר בעד דמי ההובלה, ולקחתי המחאה מאת אבן עבר אלקדוס,</span></li>
<li><span lang="he">ולקחתי את י׳ הדינרים שהיו אצל סלאמה, ייתן לו אלוהים שלום, ושילמתי בהם. כל האוניות עומדות&nbsp;</span></li>
<li><span lang="he">להפליג, יכתבן אלוהים לשלום. עמדתי לשלוח, אדוני, את סלאמה, ייתן לו אלוהים שלום,</span></li>
<li><span lang="he">אלא שנודעה לי תבוסתו של אדוני קירואן, והיתה בעיר מהומה נוראה, וחששתי שמא</span></li>
<li><span lang="he">&hellip;. כי נתרבו השמועות הרעות ואילו &hellip;. הסחורה &hellip;. יומיים נוספים &hellip;.</span></li>
</ol>
                    
                        <h3>שוליים, ימין:</h3>
                    
                        <p>&nbsp;</p>
<ol>
<li><span lang="he">לאדון &hellip;. מיטב דרישות השלום, </span></li>
<li><span lang="he">והמעולות שבהן &hellip;. ול &hellip;.</span></li>
<li><span lang="he">ייתן לה אלוהים חייב, מיטב דרישות השלום</span></li>
<li><span lang="he">ולכל הנתונים</span></li>
<li><span lang="he">לחסותך, אדוני</span></li>
<li><span lang="he">ורבי, יתמיד אלוהים</span></li>
<li><span lang="he">את כבודך, מיטב</span></li>
<li><span lang="he">דרישות השלום והמעולות שבהן,</span></li>
<li><span lang="he">ועקב שלום.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00003/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">להדרת אדוני ורבי הנכבד, אבו אלפרג׳ יוסף בן יעקוב בן עוכל נ׳׳ג, יתמיד אלוהים את כבודו ואת מעמדו ואת אושרו ואת חסדו לו; עבדו אפרים בן אסמעיל נ׳׳נ אלג׳רהרי; לפסטאט, למעונו, ברצון האל.</span></p>
                    
                </div>
            
        </section>
    </body>
</html>
