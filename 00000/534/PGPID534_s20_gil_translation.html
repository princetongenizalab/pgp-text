
<html>
    <head>
        <title>Hebrew Translation of Legal document: Bodl. MS heb. c 28/11</title>
    </head>
    <body style="max-width: 860px; margin: auto">
        <h1>Hebrew Translation of Legal document: Bodl. MS heb. c 28/11</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-11/1.json">
                    
                    
                    
                        <h3>recto</h3>
                    
                        <ol>
<li>שהדותא, וכו' – שבא אלינו כנ"ק</li>
<li>מרו"ר יהודה בחדר הישיבה בר"ר משה נ''ע הנודע בן סגמאר והוא בריא בשכלו ובגופו</li>
<li>ובנפש חפצה בלא אנוס ולא מוכרח ולא טועה ולא שוגה ובלא פגע ובלא חולי ולא זולתם</li>
<li>הפוסלים את העדות, ואמר לנו: אני נמצא זה עשר שנים במהדייה, ונפגשתי</li>
<li>עם ר' אברהם הכהן בן פרג' נ"ע, הידוע (בכינוי) אלרחבי, אצלי בבית, וראה אצלי חבילה אחת ענבר,</li>
<li>שמשקלה שבעים ושתיים אוקיות, טובה, לבנה, ארוכה, מן המשובח שבנמצא ומצאה חן בעיניו. והוא ביקש ממני למכור אותה</li>
<li>לו, אז אמרתי לו: לא אמכור אותה, כי אני מקווה להובילה אתי למזרח ; אז אמר לי מכירתה שאם</li>
<li>היא דבר מוצלח יותר וטוב יותר; ועוד ביקש ממני למכור לו את מחציתה ותהיה ביני ובינו ותהיה אתו וימכור אותה בשאם; אז נעניתי</li>
<li>לזאת ומכרתי לו את מחציתה מרצוני וקיבלתי את התמורה ונשארה חבילת הענבר הנזכרת אשר</li>
<li>משקלה שבעים ושתיים אוקיות בשותפות ביני ובינו, והוביל אותה עמו למוכרה בשאם; והגיע לשאם,</li>
<li>וקיבלתי ממנו מכתב שמכר את חבילת הענבר מכירה טובה, לתמים בן מסעוד, וקנה בתמורתה </li>
<li>עץ אודם. וחל שינוי במחיר עץ האודם בעוד הוא אצלו, ונוסף על מחירו חצי דרהם על כל דרהם, ומכר אותו לביזנטים מכירה טובה, ונכנס בעדו</li>
<li>סכום ; וקיבלתי ממנו מכתב שבו כתב: אביא לך את חלקך למגרב; אחר כך נסע אל המגרב פעמיים</li>
<li>וביקשתי ממנו שימסור את חלקי לבן אחי, אבל לא מסר לו כלום; אחר כך נסע מאצלנו מאלכסנדריה נער</li>
<li>ושמו בן בניה ושלחתי על ידיו מכתב שימסרנו לו ושייתן לו זיכוי על כל מה שיקבל ממנו; אז מסר</li>
<li>לו עשרים ושמונה דינר ונתן לו זיכוי עליהם, ועליהם בלבד. ובכל שנה אני מקבל ממנו מכתב שבו הוא מבטיח לי</li>
<li>שניפגש, אבל באמת לא קיבלתי ממנו דבר, ולא הגיע אלי ממנו כלום עד עכשיו. כיוצא בזה עשרים ושמונה</li>
<li>הדינר הנזכרים לא הגיעו אלי, רק נודע לי שמסר אותם. על כן אני נאלץ למנות מורשה שיתבע אותו</li>
<li>על הקרן של הענבר הנזכר שמשקלו שבעים ושתיים אוקיות, ועל מה שנכנס בעדו ומה שנכנס בעד עץ האודם;</li>
<li>ויתבע על הפרת האמונים חוץ מתשלום החשבון. ועכשיו היו עלי עדים וקנו ממני מעכשיו וכתבו</li>
<li>בכל דברי הדין והמובנים הקבועים ובכל לישאני דזכואתא וחתמו ותנו הזכות על זאת</li>
<li>למ' עלי הפרנס הכהן בי"ר יחיא נ"ע, להיות בידו לזכות ולראיה מהיום ולאחריו, כי נתתי לו </li>
<li>ארבע אמות קרקע מן החצר אשר יש לי בפסטאט מצרים במתנה גמורה שרירא וקייאמא מתנת</li>
<li>עלמין ועל גבן וסמיך אליהם עשיתין לי אפוטרופוס על מ' אברהם הכהן בן פרג' נ"ע הידוע (בכינוי) אלרחבי</li>
<li>שיוציא לי ממנו כל תביעה שיש לי אצלו, ממה שכבר הזכרתי בגוף שטר ההרשאה הזה ; ונתתי למ' עלי</li>
<li>הכהן הפרנס דנן שיתבע ויקבל הכול ויזכה בו לעצמו ; ונתתי לו שיתבע בכל, וכו'.</li>
<li>ונתתי לו שיתבע ויתדיין ויגבה ויקבל; ועשיתי</li>
<li>תביעתו תביעתי ודינו דיני וגבייתו גבייתי וקבלתו קבלתי וידו כידי והשבעתו השבעתי</li>
<li>והסכמו הסכמי וזיכויו זיכויי ומעשהו מעשי, כי זאת ברצוני אני. ונתתי לו שימנה אפוטרופוס זולתו את מי שירצה</li>
<li>מן הבריות וכפי שירצה; וכל, וכו'.</li>
<li>וקיבלתי אחריות כל אלה על עצמי ועל יורשי אחרי פטירתי, כמתוקן וכתוקף</li>
<li>מה שכתבו רבותינו בכתבי ההרשאות וזאת בביטול, וכו'.</li>
<li> </li>
<li> </li>
<li>וכתבנו וחתמנו ביום א', ג'</li>
<li>בחודש אדר, וכו'. </li>
<li> </li>
</ol>
                    
                </div>
            
        </section>
    </body>
</html>
