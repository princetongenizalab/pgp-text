recto

שהדותא, וכו' – שבא אלינו כנ"ק
מרו"ר יהודה בחדר הישיבה בר"ר משה נ''ע הנודע בן סגמאר והוא בריא בשכלו ובגופו
ובנפש חפצה בלא אנוס ולא מוכרח ולא טועה ולא שוגה ובלא פגע ובלא חולי ולא זולתם
הפוסלים את העדות, ואמר לנו: אני נמצא זה עשר שנים במהדייה, ונפגשתי
עם ר' אברהם הכהן בן פרג' נ"ע, הידוע (בכינוי) אלרחבי, אצלי בבית, וראה אצלי חבילה אחת ענבר,
שמשקלה שבעים ושתיים אוקיות, טובה, לבנה, ארוכה, מן המשובח שבנמצא ומצאה חן בעיניו. והוא ביקש ממני למכור אותה
לו, אז אמרתי לו: לא אמכור אותה, כי אני מקווה להובילה אתי למזרח ; אז אמר לי מכירתה שאם
היא דבר מוצלח יותר וטוב יותר; ועוד ביקש ממני למכור לו את מחציתה ותהיה ביני ובינו ותהיה אתו וימכור אותה בשאם; אז נעניתי
לזאת ומכרתי לו את מחציתה מרצוני וקיבלתי את התמורה ונשארה חבילת הענבר הנזכרת אשר
משקלה שבעים ושתיים אוקיות בשותפות ביני ובינו, והוביל אותה עמו למוכרה בשאם; והגיע לשאם,
וקיבלתי ממנו מכתב שמכר את חבילת הענבר מכירה טובה, לתמים בן מסעוד, וקנה בתמורתה 
עץ אודם. וחל שינוי במחיר עץ האודם בעוד הוא אצלו, ונוסף על מחירו חצי דרהם על כל דרהם, ומכר אותו לביזנטים מכירה טובה, ונכנס בעדו
סכום ; וקיבלתי ממנו מכתב שבו כתב: אביא לך את חלקך למגרב; אחר כך נסע אל המגרב פעמיים
וביקשתי ממנו שימסור את חלקי לבן אחי, אבל לא מסר לו כלום; אחר כך נסע מאצלנו מאלכסנדריה נער
ושמו בן בניה ושלחתי על ידיו מכתב שימסרנו לו ושייתן לו זיכוי על כל מה שיקבל ממנו; אז מסר
לו עשרים ושמונה דינר ונתן לו זיכוי עליהם, ועליהם בלבד. ובכל שנה אני מקבל ממנו מכתב שבו הוא מבטיח לי
שניפגש, אבל באמת לא קיבלתי ממנו דבר, ולא הגיע אלי ממנו כלום עד עכשיו. כיוצא בזה עשרים ושמונה
הדינר הנזכרים לא הגיעו אלי, רק נודע לי שמסר אותם. על כן אני נאלץ למנות מורשה שיתבע אותו
על הקרן של הענבר הנזכר שמשקלו שבעים ושתיים אוקיות, ועל מה שנכנס בעדו ומה שנכנס בעד עץ האודם;
ויתבע על הפרת האמונים חוץ מתשלום החשבון. ועכשיו היו עלי עדים וקנו ממני מעכשיו וכתבו
בכל דברי הדין והמובנים הקבועים ובכל לישאני דזכואתא וחתמו ותנו הזכות על זאת
למ' עלי הפרנס הכהן בי"ר יחיא נ"ע, להיות בידו לזכות ולראיה מהיום ולאחריו, כי נתתי לו 
ארבע אמות קרקע מן החצר אשר יש לי בפסטאט מצרים במתנה גמורה שרירא וקייאמא מתנת
עלמין ועל גבן וסמיך אליהם עשיתין לי אפוטרופוס על מ' אברהם הכהן בן פרג' נ"ע הידוע (בכינוי) אלרחבי
שיוציא לי ממנו כל תביעה שיש לי אצלו, ממה שכבר הזכרתי בגוף שטר ההרשאה הזה ; ונתתי למ' עלי
הכהן הפרנס דנן שיתבע ויקבל הכול ויזכה בו לעצמו ; ונתתי לו שיתבע בכל, וכו'.
ונתתי לו שיתבע ויתדיין ויגבה ויקבל; ועשיתי
תביעתו תביעתי ודינו דיני וגבייתו גבייתי וקבלתו קבלתי וידו כידי והשבעתו השבעתי
והסכמו הסכמי וזיכויו זיכויי ומעשהו מעשי, כי זאת ברצוני אני. ונתתי לו שימנה אפוטרופוס זולתו את מי שירצה
מן הבריות וכפי שירצה; וכל, וכו'.
וקיבלתי אחריות כל אלה על עצמי ועל יורשי אחרי פטירתי, כמתוקן וכתוקף
מה שכתבו רבותינו בכתבי ההרשאות וזאת בביטול, וכו'.
 
 
וכתבנו וחתמנו ביום א', ג'
בחודש אדר, וכו'. 
 
