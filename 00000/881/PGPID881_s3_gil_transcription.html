
<html>
    <head>
        <title>Transcription of Letter: Moss. Ia,20.1–2</title>
    </head>
    <body style="max-width: 860px; margin: auto">
        <h1>Transcription of Letter: Moss. Ia,20.1–2</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IA-00020-00001/canvas/1">
                    
                    
                    
                        <h3>א</h3>
                    
                        <ol>
<li>צול כתאבך יא ידיד נפש ומשוש לב יום אלגמעה יא מן טבת וסרני</li>
<li>סלאמתך אדאמהא אללה לך ולי פיך במנה ודכרת פיה אפצאל אברהם בסלאמתה</li>
<li>אסאל אללה אן יכתב עליה אלסלאמה ואן יגמעה עליי בכרמה אנה ולי דלך ותדכר</li>
<li>פי כתאבך אן ר אפרים ה[חבר] יקול אן [כתבת] אליה כתאב ונפס אבי אן כאן כתבת</li>
<li>מן בעד גואב כתאבה כט כתאב אליה [ ] במה אולאוה (!) וכדלך</li>
<li>[ ג]מאעה [ ] אנת ונפס אבי אני לעלי קד כתבת אליך</li>
<li>[ ] מנהא ורקתין ומנהא ורקה וכתאבי [</li>
<li>[ ] עלי יד אבו אל[ ]אן אנפדתה</li>
<li>[ וכנת א]כשא אנה יתאכר מן גהה אלתר[</li>
<li>יקע לי פיה תאכיר ואמא מא דכרתה מן גהה אבי סהל [</li>
<li>וכלאמה לאבני וקת אלאיתצאל לם יכון הדא כלא[ם</li>
<li>ודכרה לי בחטרה (!) אביה ו[ ] באלבלא כאני גלאמה לעמר[י</li>
<li>אמל מנה ואן אללה יפעל מע אלעבד מן אלאחסאן מא לא יעלמה [</li>
<li>בעד ודאלך אנה כאן כתב אלי אכוה קבל ופאה אלמרחומה אוכתה אן יקול</li>
<li>ללרייס אן יגעלני פי אלרותבה אלתאניה וגרא מא גרא מן ימין אלרייס שי</li>
<li>יטול שרחה וענד מא אראד אללה שי לם יכון לה מן מאנע בלא כתאבה</li>
</ol>
                    
                        <h3>ב</h3>
                    
                        <ol>
<li>ולא כתאב גירה פלו כאן עלי ידה מא כאן יסעה מע[ ] ואנא [ ]</li>
<li>אחתמל ואגעל אני מא אזוגתהא לה לאן כאן בקי עליה שייהא וכילי עלי אל</li>
<li>כאלק אלכל לא ישבה ב[ ] ואלאסתעאנה בה עליה אללהם</li>
<li>[ ] אכתאר גיר דאלך חתי אלדי כתב בה אכוה מא חצל מן גהה אבן</li>
</ol>
                    
                        <h3>קנדרי</h3>
                    
                        <ol>
<li>ולא אלכמסה עשר/ה/ דינר אלדי ועד אן תקדם מא חצלת אלי אלאן ומהמא</li>
<li>אצל אלי שי מא תציע וקד כאן עלי אני אתסע פי אלכמסה דנאנר (!) ופי מא</li>
<li>ארדת אביעה ופי דינארין חצלת מן תמן קמח כונת וגהת אלי עמאן אן</li>
<li>ישתרא לי תם ולם יחצל פחצלת אליב דינ אלדי כתבת בהא אליך פאתפקת</li>
<li>הדה אלמחנה פראית אן אגרמהא מן תלקא נפסי פכיף חית חצלת [ ]</li>
<li>מוטאלבה באל [ ] ולא אכון ענד אלשיך אידה אללה בצורה אלגיר וארגו</li>
<li>אן יעין אללה עלי אלופא פאנהא חסרה לא תכרג מן קלבי אבדא לאני אתחקק</li>
<li>אן הדא כלה מן כלאם אבו סהל קאל פי נפסה אשגלה חתי לא יתכלם ולא יכון</li>
<li>לה כלאם ובאללה נסתעין ואמא מא דכרתה מן גהה סידי אבו יוסף ראס אלכל</li>
<li>אידה אללה לקד תעגבת מנך בתוגיהך כתאבה אליי ופיה דאך אלכלאם אלגאפי</li>
<li>פמא יחתשם אן יכתב במתל דאלך אם חכמה אין כאן זקנה אין כאן הו רגל ירא</li>
<li>נפסה כתיר יריד ארפע אלמנאזל ואן כאן אלנאס כלהם ירידו דאלך ליכן</li>
</ol>
                    
                        <h3>אלעאקל</h3>
                    
                        <ol>
<li>ען אלנאס יכיר את מקומו וקד כאן פי בעץ אלאוקאת כתב אליי בכלאם גליט</li>
<li>לגהה מא תקדם מן גמילה מא ראית אן אבקי כתאבה ענדי לאני קולת איי</li>
<li>וקת יקע בידי יתקל קלבי פראית אן ארדה אליה וכדאלך הדא אלכתאב ראית אן</li>
<li>ארדת אליה פאן אנצף נפסה יעלם אן לא יסתחסן אלנטיר יכתב אלי נטירה</li>
<li>בדאלך אן כאן יריד יבקי אלצדאקה מעה ונפס אבי רחמה אללה אן כאן אסמאה</li>
<li>רבינו שלמה הכהן גאון חבר אלא לסבבי פכתב אליי יסתחלפני אן לא אסמיה</li>
<li>ולו כאן מנצף לנפסה לקד כאן יקנע בהדא אלאסם אד הו מרסל פהו אתם מכלץ</li>
<li>מא ינאזע אחד פיה ומן יריד אלמרתבה תכון [אל]עין אליה נאטרה ויטלב מנה</li>
<li>אחואל רבמא יקצר ענהא ולעלי אנא הדא בעץ מא יוגב מני אלזהד פיהא</li>
<li>לאני מעתרף ומנזלתי וליס אנא מן גנס אלדין כאנו לא יפכרו פי אחד בעד</li>
<li>אן יחצל להם אלאסם לאני אתחקק אייש אלקא מן כאלקי ואריד אן אתחרא</li>
<li>פי כלאמי וענד ראס אלכל אנה יחסן יתכלם גלוי לאל לו אני ממן ארא אן אגיבה</li>
<li>אלי כל כלמה לכאן תכון מואחשה בל קד ראית אבקא צד/א/קתה ולקד כאן רבינו שלמה</li>
<li>כהן גאון נע קאל לי ענה אנה כאן קאל לה עני אן הדא קד וקף פק אלבאב מא</li>
</ol>
                    
                        <h3>ידכל</h3>
                    
                        <ol>
<li>ולא ידע גירה נחן נזן ונדכל וקד עלם מא גרא לה ומא סוסת חאלה פי דאלך</li>
<li>אלוקת כמא יעמל אנסן (!) מע אלצדיק ובאלגמלה מא ארא אן אטנב פי באבה אן</li>
<li>אכתאר מא קד אוסמי בה אסם גמיל אן לם הו אבצר אן כאן לה מן ענד אלכאלק</li>
<li>הו יצל אליה והדא אלדי אקדר וגואב מסלתך הו פי כתאב ואלדך זכ לטוב פוק</li>
</ol>
                    
                        <h3>ואמא</h3>
                    
                        <ol>
<li>מא דכרת מן מוקארפה אלגיר פי טרח אלכט אעלם באן רסום מתיבה אלשאם</li>
<li>אלמתקדם הו אלדון ואלמותאכר הו אלאגל ואלדי ארי לה אן לא יטרח לה כט</li>
</ol>
                    
                        <h3>אלא
(right margin)</h3>
                    
                        <ol>
<li>כאתמה אלכתאב [ ] איי כתאב כאן וכדא רסום מתיבה אלשאם אן יכון אלכאתם אלאב</li>
<li>ערפתך דאלך לאן [ ] דאלך עפוה ושלומך [ירבה] ושלום</li>
</ol>
                    
                </div>
            
        </section>
    </body>
</html>
