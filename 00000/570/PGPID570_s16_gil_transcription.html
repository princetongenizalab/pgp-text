
<html>
    <head>
        <title>Transcription of Letter: Bodl. MS heb. d 66/27</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/27</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-27/1.json">
                    
                    
                    
                        <ol>
<li>כתאבי אטאל אללה בקא חצ[רה מולאי] אלרייס אלגליל הגאון //ירום הודו// ואדאם עזהא ותאיידהא</li>
<li>ועלוהא וסאוהא [[וסעאדת]] וכבת עדאהא מן מצר מסתהל טבת ערפנא</li>
<li>אללה סעאדתה וברכת מא יליה מן אלשהור ואלעואם ען חאל סלאמה תתם</li>
<li>בבקאיהא ובדואם חראסתהא אללה תע יגלהא סעאדה דאימה ויתוג אל</li>
<li>אמה בבקאיהא [[כו דהג]] לו דהבת אן אצף מא ענדי מן אלסרור ואלפרח</li>
<li>במא גדד אללה [[ענדהא]] להא מן אלסעאדה ושהור אואמרהא לטאל אל</li>
<li>שרח פי דלך פללה אלחמד ואלמנה אלדי נשר פצאילהא ועלי סלמהא</li>
<li>ונפד אואמרהא ונואהיהא וכדאלך אנא מהני להא במא ראיתה להא</li>
<li>פי נפס סידנא שר השרים ירום הודו מן אלמחבה ואלוד[[ד]] ומא מן</li>
<li>מגלס תנגמע פיה גמאעה אלא ויצף מחאסן חצרתה אלמח/ר/וסה</li>
<li>ומחאסן חצרה סידנא אב הישיבה //ירום הודו// ופצאיל הדה אלבית אלגליל ויהני</li>
<li>אלגמאעה במא והב אללה להם מן אלסעאדה פי הדא אלזמאן פי גמיע אל</li>
<li>אשיא אללה תע יגעלהא סעאדה מתצלה ולקד חצרת קראת כתאב חצרה</li>
<li>סידנא גאון ירום הודו פי כניסה אלקאהרה וכניסה אלשאמין במצר וכאנת</li>
<li>סבתין עטימין וסר אלנאס בסמאעה ווקפו בני תורה וכתיר מן אל</li>
<li>גמ&gt;א&lt;עה //וקת קראתהא// בעד דרש סידנא שר השרים ירום הודו פי כבוד חצ&gt;ר&lt;תהם</li>
<li>ונשר פצאילהם ומחאסנהם אללה תע ידימהם //הדה אל//סעאדה וימתע אלאמה</li>
<li>בבקאיהם וכדלך ראית ענד רבנו נהראי [[ ]] הרב גדול הישבה (!)</li>
<li>מן [[הדא אלאמר]] אלפרח ואלסרור מן תגדיד הדא אלאמר ואטהארה</li>
<li>מא לא יוצף והו דאעי לחצרתה כתיר שאכר וכדלך ולדה ר נסים נט רח</li>
<li>וחצרה סידנא גואן(!) תבסט עדרי פי אלאכתצאר כצצתהא באגל אלסלאם</li>
<li>ומואלי אלרוסא פתיאנה אחיאהם אללה אתם אלסלם ושלום חצרתו יוסיף</li>
<li>ויעצם למעלה למעלה</li>
<li>נצח סלה</li>
<li>חצרה סידנא אלרייס אלאגל מרנו ורבנו</li>
<li>אביתר ראש ישבת(!) גאון יעקוב בן מחבהא מוסי בן אבי אלחי נע</li>
<li>כגק מרנו ורבנו אליהו גאון זצל</li>
</ol>
                    
                </div>
            
        </section>
    </body>
</html>
