
<html>
    <head>
        <title>Transcription of Letter: T-S 13J16.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J16.7</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00016-00007/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אטאל אללה בקאך ואדאם נעמאך וסלאמתך וסעאד[תך]</li>
<li>מן אלקדס עמרה אללה לילה לו כלון מן שב[ט] ערפך אללה ברכתה ו[מאי]ליה מן [אל]</li>
<li>אשהר ען סלאמה פי אלנפס ושגל פי אלקלב ואעלמך וצלת כתבך ואחד</li>
<li>בתאריך י כלון מן כסליו ואכר בתאריך יומין כלון מן טבת וקד תאכר אלי י</li>
<li>בקין מן טבת וקד תעגבת מן תאכירה ולם יאכר כתבי ענך אלא כ[תב]ת באל</li>
<li>חמה ואלברד ואלסעה קד פרג אללה אקול [ברוך ה]ג[ומ]ל לחייבים טובות</li>
<li>ואנא אלסאעה בקי בי אתר אלצעף ודכרת פי כתאבך זיגתך אלי דאר אלכהן</li>
<li>וקד סרני דלך עצים לאן ליס במצר אחסן מן הדה אלבית ואנא</li>
<li>אהניך אסל אללה יפרחך ויתל פרחך ודכרת יאסידי פרחך וסרורך בוצולי</li>
<li>מן בלד אלרום והדא יאסידי מא תחתא[ג] תקררה ענדי לאני מא אשך פי</li>
<li>דלך ולא פי מחבתך וקד כאן וצל אלי כתאב רבינו יהודה זל ומא אכר ג[ו]אבה</li>
<li>אלא כנת וגע ופי סאעתי הדה כתבת גואבה פיה סודות גדולות ען</li>
<li>אלדי סאלני ענה פדכל ענדי שיך מן אצדקאי קראה וכרקה וקאל לי סכנה</li>
<li>תוגה הדא אלכתאב לאן אלכתאב אלדי וצל מן ענדה כנת וגע וקע פי</li>
<li>יד קום קראנה פלא ינסב אלי עגז וקאל שומר פיו ולשונו שומר וג</li>
<li>וקד דפעת אלכת[אב] לר //לרבנו// יוסף יתעבת פי אכד אלגואב ומא אמכנני</li>
<li>אכאתבך חתי אכדת גואבה ואלצלח יאסידי בעיד לאן ר יוסף יריד</li>
<li>יכון יסמא אסמה ראש ישיבה ויכון //סידנא// אלנשיא ראש ישיבת גאון יע[קב]</li>
<li>[ו]ל[כ]ן [קאל א]ל[נשי]א ליס יכון הדא אבדא וקד דכלו אלנאס הונא בינהם</li>
<li>ומא קד[רו עלי אלצלח] שי פלא תתעבו אנתם [ופי] תעבכם כסארה וקד קבצת</li>
<li>יאסידי מן סידי אבו יעקב יוסף אלכהן בן עלי אדאם אללה עזה י דנאניר</li>
<li>ואזנה אלנצף רבאעיאת סקליה עתק ואלנצף דנאניר צחאח וכאן פי אל</li>
<li>דנאניר דינ ואחד מכסור ורבאעי דנ יסוא אלדינ סער אלרבאעיאת אל</li>
<li>סקליה אלעתק פלא עדמתך ולא כלות מנך ואלדי [[אקרא]] תריד עלמה</li>
<li>אן מא כרגת מן אלבלד אלרום חתי אעטית גט ואבני קד תופי ואנא תם</li>
<li>ולם יתבקא לי תם אלא טפילה אסל אללה לא יוריני בלד אלרום אבדא</li>
<li>ודכרת יאסידי אן נסאל ען משה ביר אברהם קאבסי אלמערוף באבן גאמ[ע]</li>
<li>וקד סאלת ומא עלמת להדא אלאנסאן כבר ולקד סררת בכתאבך</li>
</ol>
                    
                        <h3>Right Margin</h3>
                    
                        <ol>
<li>ותשדידך</li>
<li>ועזאך לי כק</li>
<li>אלולי חזקו</li>
<li>]ידים רפות</li>
<li>[ו]בר[כים] כושלות</li>
<li>א[מצו ]</li>
<li>[ ]</li>
<li>יאסידי אכיר</li>
<li>מן כל שי</li>
<li>קראת עלי</li>
<li>כאצת נפסך</li>
<li>אלשריפה</li>
<li>אפצל אלסלם</li>
<li>ורבינו יהודה</li>
<li>]אס[ל תערפה אן</li>
<li>כתבת גואב</li>
<li>כתאבה והו</li>
<li>קד כרקה</li>
<li>אנסאן שיך</li>
<li>מפני</li>
<li>הסכנה  </li>
</ol>
                    
                        <h3>Top Margin</h3>
                    
                        <ol>
<li>וחק הדא אל</li>
<li>מוצע אל</li>
<li>מקדס לקד</li>
<li>כתבתה וכרקה</li>
<li>אנסאן שיך פלא</li>
<li>ינסב אלי עגז</li>
<li>ולא תפריט</li>
<li>בגואב כתאבה</li>
<li>ותכץ רבינו</li>
<li>יהודה אל</li>
<li>סלם</li>
<li>וסידי אבו סחק</li>
<li>ברהון בן צאלח</li>
<li>אלסלם ור</li>
<li>[אברה]ם בן אל</li>
<li>[ת]ל[מ]יד</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00007/canvas/2">
                    
                    
                    
                        <h3>Verso</h3>
                    
                        <ol>
<li>וסידי אבו זכריא יהודה בן [ס]לאמה אלב[ר]קי סלמה אללה אלסלם וסידי אבו אלפרג בן</li>
<li>סעאדה ננ בן רואדה תכצ[ה] סלאמי ור עיאש בן ר צדקה ננ אלסל[ם] ומן סאל עני</li>
<li>אלסלם וכתבך לא תקטעהא עני ואנא דאעי לך ולסידי אבוסחק ברהון סלמה אללה</li>
<li>פי הדא אלמוצע אלדי קיל פיה העם היושב בה נשוא עון: אסל אללה יגמענא כלנא</li>
<li>אלי הדא אלמוצע אלמקדס ויעגל בדלך קריב אן שא אללה ושלומך ירבה ויגדל</li>
<li>תם יאסידי אמר סידנא /ר/ יוסף יגיו כלמה [ ]ן אלי האהנא מן סאיר אלבלדאן</li>
<li>ולם יקדרו עלי צלחהם לאן כיף יבקא אסמה ראש ישיבה וסידנא אל</li>
<li>נשיא לא י[ ]ל [ ] כיף יכון צלח בינהם ערפני אנת כיף יכון הדא אלצל[ח]</li>
<li>[ ] והאולאי לם ירצאו במא רציתם אנתם איש</li>
<li>[נעמל] סוא הדא וחסבי אללה וחדה</li>
</ol>
                    
                        <h3>Upside-Down</h3>
                    
                        <ol>
<li>لسيدي وموﻻي ابي يحيي نهراي بن نسيم المغربي من اسرائيل بن سهلون الفسطاط</li>
<li>اطال الله بقا٥ وادام عز٥ وتاييد٥ وسلامته ان شاء الله</li>
</ol>
                    
                        <h3>Below, Upside-Down</h3>
                    
                        <ol>
<li>الحسين بن علي وولد٥ عمر [بن يوسف]</li>
</ol>
                    
                </div>
            
        </section>
    </body>
</html>
