
<html>
    <head>
        <title>Transcription of Legal document: Sassoon 1055g</title>
    </head>
    <body style="max-width: 860px; margin: auto">
        <h1>Transcription of Legal document: Sassoon 1055g</h1>

        <p>S. D. Goitein, <em>The Yemenites – History, Communal Organization, Spiritual Life‎</em> (in Hebrew) (Jerusalem: Ben-Zvi Institute for the Study of the Jewish Communities in the East, 1983).</p>

        
        <section dir="rtl" >
            
                <div data-canvas="https://geniza.princeton.edu/documents/913/iiif/canvas/1/">
                    
                    
                    
                        <ol>
<li>[במדינת צנעא דעל נהרא דמיא אלמרבכי מותבא ביומא דנן אתא לקדמנא אנן סהדי דחתימין]</li>
<li>לתתא סלימאן בן יוסף בן אלמעלם אבואלסעוד מרגז וחיניד נטק וקאל אשהדו עלייא מן אלאן [וקנו]</li>
<li>ממני בלפץ מעכשו ברעות נפשי כד לא באונס ולא בטעו אלא בלבא שלמא ודעתא תריצתא</li>
<li>ודאלך באני מקר ומעתרף ומצאדק מעכשו באני קבצת ותסלמת וצאר בידי מן אלכהן דאוד</li>
<li>בן אבראהם אלכהן אלעראקי מא מבלגהו סבעה וארבעין חרף דהב ונצף חרף דהב אלדי צרף</li>
<li>באלחרף מנהא ארבעין בקשה פצה סלימת אלקץ ואלתשביה מן סכת אלצלטאן אחמד בן</li>
<li>מחמד גיידה גאיזה פי אלביע ואלשרא פי מדינת צנעא ואעמאלהא פלמן קבצתהא מנה</li>
<li>אבעת אליה בהא גמלת חצתי אלדי לי והי אלנצף שעיא מן גמלת אלבית אלמשתרך ביני אנא</li>
<li>ואכי אבואלסעוד אלדי דלך אלבית פי חדוד שארע אלמקוה פי מדינת צנעא אלדי יחד דאלך אלבית</li>
<li>בגמלתה עלא אתצאלה מן אלשרקי אלשארע ואליה מפתח באבה ומסלך טריקה ומן אלקבלי</li>
<li>מלך יחיא בן אלמעלם יוסף מרגז ומן אלגרבי מלך סעיד בן ישועה אלגמל ומלך יחיא דנן ומן אלעדני</li>
<li>מלך סלימאן בן בנימין אלעדני אד קד אבעת אליה גמלת חצתי פי אלבית אלמדכור פוק אלמחצור</li>
<li>בין הדה אלחדוד אלמביינה ותלך אלחצה הי אלנצף שאיעא גיר מקסום דאלך ביעא מעכשו</li>
<li>תאבתא אכידא לאזמא שרעייא מנגזא גאמעא לשראיט אלצחה בתן בתלא נאפדא</li>
<li>קטעייא לא שרט פיה יפסדה ולא כיאר יבטלה ולא עלא סביל רהן ולא עדה ולא</li>
<li>תלגייה בל ביעא תאמא מסלמא לה ולמן יקום מקאמה מן בעדה אלי אנתהא אלעאלם</li>
<li>ערצה הדה אלחצה אלמדכורה פוק ותרבהא וחגארהא וגדארתהא ואגורהא</li>
<li>ואבואבהא ואכשאבהא ואצאבעהא וקירהא ושמדהא ומסתכדמאתהא</li>
<li>ומנאפס מיאהא וציאהא וחצתי פי כורת אלביר אלמשתרכה בין הדא אלבית ובין</li>
<li>סלימאן אלעדני וסעיד בן ישועה אלגמל וטרקאת הדה אלחצה עלא גארי אלעאדה</li>
<li>אלמתקדם ובאלגמלה בגמיע חקוקהא ובמא ינסב אליהא אלדאכלה פיהא ואלכארגה</li>
<li>ענהא דכרת או לם תדכר אד לא הנחתי לפני במכר זה כלום מפסוח לה פי הדה</li>
<li>אלחצה אלמדכורה פוק אן ירהן ויביע ויהב ויתצדק ויבני ויהדם ויכרי ויעיר ויסכן</li>
<li>ויתמוון ויקאסם וינאקל ובאלגמלה לה אן יתצרף פיהא תצרף אלמאלך פי מלכה ואלחאיז</li>
<li>פי חוזה אד קד ברזת מן מלכי וצארת פי מלכה במוגב אלשרא אלצחיח אלשרעי באלבקש</li>
<li>אלפצה אלמדכורה פוק אלדי קד קבצתהא ואסתופיתהא מנה עד פרוטה אחרונה</li>
<li>ומא בקי לי פי הדא אלמביע שי ואפלו משווה פרוטה עד למעלה ולא דעוא פי תמנה</li>
<li>ואפלו</li>
</ol>
                    
                </div>
            
        </section>
    </body>
</html>
