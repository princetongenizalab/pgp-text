
<html>
    <head>
        <title>Hebrew Translation of Letter: ENA NS 29.21</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS 29.21</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/f85305ba-9ae8-4f3f-bcb6-3133569d6b19/manifest/canvas/854f7262-c592-4d48-8add-40542c398dd3">
                    
                    
                    
                        <h3>recto</h3>
                    
                        <ol>
<li>(1–2) בשם אלוהים הנורא; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך .... ואת חסדיו לך, מאלכסנדריה. בכ"ו</li>
<li> </li>
<li>באדר ראשון. שלומי טוב ואני מאושר בזכות חייך .... ; והגיע מכתבך וקראתי בו</li>
<li>מה שהכיל על שלומך, יתמידנו לך אלוהים, והודיתי על זאת לאלוהים ; .... ייסע לאבוציר</li>
<li>ואני .... שתמסור את הדינרים אשר לי לאדון אבו עלי חסון בן אסחק, יעזור לו אלוהים. לפני כן שלחתי מכתבים</li>
<li>אליך וביקשתי ממך שתמסור את הדינרים לאדון אבו עלי חסון בן אסחק ומה שיישאר לך הוא מה שיגיע (אחר כך) אלי. אקווה שיגיע</li>
<li>מכתבי בטרם יעלה (לפסטאט) וייקח את הדינרים עמו, ברצון האל. אם מכתבי לא ישיג אותו והדינרים יישארו, יהיו לרשותו</li>
<li>של אדוני אבו יעקוב בן אלשאמה ויעשה בהם מה שירצה: אן שישלח אותם לבוציר, או שיקנה</li>
<li>בהם (סחורה) בפסטאט, או ייקח אותם בחזרה לאלכסנדריה; אם יברא העולם לידי שיתוק ולא ימצא מה לקנות ....</li>
<li>נפגשתי עם אדוני אבו יוסף יעקוב בעניין הדינר ורבע ששלחתי בידי אדוני אבו נצר</li>
<li>עליו השלום וזכרונו לברכה. הוא הבטיח כי בבואו לאלכסנדריה(?) ימסור לי אותם, והוא, אחי, אדם הגון.</li>
<li>רצוני להוסיף אותם אל הסכום הקטן אשר לי בפסטאט ויקנו לי בו משהו; הבטיח לי כי ימסור לי אותו כאשר</li>
<li>אבוא לאלכסנדריה; עכשיו אני רוצה שימסור אותם לאדוני אבו יעקוב ללא דיחוי. אשר למה שכתבת על המקרה של</li>
<li>חיים בן זכאי: חיים אמר: קניתי את כל מה שהוא זקוק לו והדברים אצלי עד שיגיע ויקבל אותם, אם יבוא בלילה הזה,</li>
<li>תדרשו ממנו שיחזיר אותם לו, כפי שהוא אומר. החשובה שבבקשותי היא תשלום הדינר ורבע לאבו יעקוב. שימחתני ב(ידיעה על) שלומו של</li>
<li>מוסא בן אבי אלחי: אלוהים יתעלה ישימהו במחוז השלום. באו יהודים אנשי ברקה ושאלתי אותם על אדוני</li>
<li>אבו אסחק ברהון ואמרו שהוא ברקה ובריאותו טובה. כתבתי הסכם עם אבו אלסרור, בנוכחות אברהים</li>
<li>בן האלכסנדרוני שאתן לך ייפוי כוח לשלוח את הכיס. אם .... (יבוא) הכהן, סדר שיכתוב לי מכתב.</li>
<li>מרואן הכהן אינו נמצא כאן עכשיו; כאשר יברא אמסור לו את מכתב אדוני אבו יעקוב אסחק בן אלמג'אני. הגיע</li>
<li>בשבילך (המכתב) מאדוני אבו אסחק ברהון והוא כרוך במכתבי זה. הריני שולח לך דרישות שלום, ומימון שולח לך דרישות שלום,</li>
<li>ואדוני אבו זכרי יהודה שולח לך את מיטב דרישות שלום; דרישות שלום לדודתו מצד האם ולדודתך מצד האם. אדוני אבו אלסרור שולח לך את מיטב דרישות השלום.</li>
<li>היהודי איש ברקה בן אלכאמכי אשר יביא את המכתב שולח לך את מיטב דרישות השלום. ואני אברהים בן פראח</li>
<li>שולח לך את מיטב דרישות השלום. אם אתה כותב לאדון אבו אסחק, מסור לו ממני את מיטב דרישות השלום. לאדוני אבו עלי חסין</li>
<li>דרישות שלום. כאשר יצאו המשואים אוציא את המשואים שלו, ברצון האל. רצוני כי תדאג שאדוני</li>
<li>ורבי אבו אסחק יודיע לו זאת במכתבו. מסתפק אני באלוהים לבדו.</li>
<li>ולאדוני אבו אלפצל, יתמיד אלוהים את גדולתו, מיטב דרישות השלום, ולכל אנשינו, כל אחד בשמו, דרישות שלום. </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/f85305ba-9ae8-4f3f-bcb6-3133569d6b19/manifest/canvas/a618a7c7-b2be-414a-8a1d-2473ddb1bca4">
                    
                    
                    
                        <h3>verso</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת חסדיו לו, מאכלאבו כהן בן אהרן נ"נ כ"ץ. </p>
<p> </p>
                    
                </div>
            
        </section>
    </body>
</html>
