recto

(1–2) בשם אלוהים הנורא; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך .... ואת חסדיו לך, מאלכסנדריה. בכ"ו
 
באדר ראשון. שלומי טוב ואני מאושר בזכות חייך .... ; והגיע מכתבך וקראתי בו
מה שהכיל על שלומך, יתמידנו לך אלוהים, והודיתי על זאת לאלוהים ; .... ייסע לאבוציר
ואני .... שתמסור את הדינרים אשר לי לאדון אבו עלי חסון בן אסחק, יעזור לו אלוהים. לפני כן שלחתי מכתבים
אליך וביקשתי ממך שתמסור את הדינרים לאדון אבו עלי חסון בן אסחק ומה שיישאר לך הוא מה שיגיע (אחר כך) אלי. אקווה שיגיע
מכתבי בטרם יעלה (לפסטאט) וייקח את הדינרים עמו, ברצון האל. אם מכתבי לא ישיג אותו והדינרים יישארו, יהיו לרשותו
של אדוני אבו יעקוב בן אלשאמה ויעשה בהם מה שירצה: אן שישלח אותם לבוציר, או שיקנה
בהם (סחורה) בפסטאט, או ייקח אותם בחזרה לאלכסנדריה; אם יברא העולם לידי שיתוק ולא ימצא מה לקנות ....
נפגשתי עם אדוני אבו יוסף יעקוב בעניין הדינר ורבע ששלחתי בידי אדוני אבו נצר
עליו השלום וזכרונו לברכה. הוא הבטיח כי בבואו לאלכסנדריה(?) ימסור לי אותם, והוא, אחי, אדם הגון.
רצוני להוסיף אותם אל הסכום הקטן אשר לי בפסטאט ויקנו לי בו משהו; הבטיח לי כי ימסור לי אותו כאשר
אבוא לאלכסנדריה; עכשיו אני רוצה שימסור אותם לאדוני אבו יעקוב ללא דיחוי. אשר למה שכתבת על המקרה של
חיים בן זכאי: חיים אמר: קניתי את כל מה שהוא זקוק לו והדברים אצלי עד שיגיע ויקבל אותם, אם יבוא בלילה הזה,
תדרשו ממנו שיחזיר אותם לו, כפי שהוא אומר. החשובה שבבקשותי היא תשלום הדינר ורבע לאבו יעקוב. שימחתני ב(ידיעה על) שלומו של
מוסא בן אבי אלחי: אלוהים יתעלה ישימהו במחוז השלום. באו יהודים אנשי ברקה ושאלתי אותם על אדוני
אבו אסחק ברהון ואמרו שהוא ברקה ובריאותו טובה. כתבתי הסכם עם אבו אלסרור, בנוכחות אברהים
בן האלכסנדרוני שאתן לך ייפוי כוח לשלוח את הכיס. אם .... (יבוא) הכהן, סדר שיכתוב לי מכתב.
מרואן הכהן אינו נמצא כאן עכשיו; כאשר יברא אמסור לו את מכתב אדוני אבו יעקוב אסחק בן אלמג'אני. הגיע
בשבילך (המכתב) מאדוני אבו אסחק ברהון והוא כרוך במכתבי זה. הריני שולח לך דרישות שלום, ומימון שולח לך דרישות שלום,
ואדוני אבו זכרי יהודה שולח לך את מיטב דרישות שלום; דרישות שלום לדודתו מצד האם ולדודתך מצד האם. אדוני אבו אלסרור שולח לך את מיטב דרישות השלום.
היהודי איש ברקה בן אלכאמכי אשר יביא את המכתב שולח לך את מיטב דרישות השלום. ואני אברהים בן פראח
שולח לך את מיטב דרישות השלום. אם אתה כותב לאדון אבו אסחק, מסור לו ממני את מיטב דרישות השלום. לאדוני אבו עלי חסין
דרישות שלום. כאשר יצאו המשואים אוציא את המשואים שלו, ברצון האל. רצוני כי תדאג שאדוני
ורבי אבו אסחק יודיע לו זאת במכתבו. מסתפק אני באלוהים לבדו.
ולאדוני אבו אלפצל, יתמיד אלוהים את גדולתו, מיטב דרישות השלום, ולכל אנשינו, כל אחד בשמו, דרישות שלום. 

verso
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת חסדיו לו, מאכלאבו כהן בן אהרן נ"נ כ"ץ. 
 