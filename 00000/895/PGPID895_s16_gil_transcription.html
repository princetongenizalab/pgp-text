
<html>
    <head>
        <title>Transcription of Letter: Moss. V,363.3</title>
    </head>
    <body style="max-width: 860px; margin: auto">
        <h1>Transcription of Letter: Moss. V,363.3</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-MOSSERI-V-00363-00003/canvas/1">
                    
                    
                    
                        <ol>
<li>כתאבי יאסידי ומולאי וריסי אטאל אללה בקאך ואדאם עזך</li>
<li>ותאיידך מן צור יום אלפור ערפך אללה ברכתה ובלגך שנים רבות</li>
<li>ואתה שמח וטוב ליב ופרחך מן שני צנתרות הזהב אולאדך</li>
<li>ואוראך מנהם אלכתרה ובלגך אמאלך אלסארה דניא ואכרה</li>
<li>   וקדם כתאבי צדר אליך יאמולאי מן אסבועין ופי דרגה כתאב</li>
<li>אלי אלחבר ר אהרן שצ אסלך אן תערפני וצולהם גמיע עלי יד</li>
<li>אלכתבי ערפתך אני מא קראת לך כתאב מן ארבעה שהור</li>
<li>ושגל דלך קלבי באנקטאע כתבך ענ[י] וכדלך ערפתך חרס אללה</li>
<li>מדתך סבב אנקטאע כתבי והו אן אבי כתב אלי ר אהרן כתאב</li>
<li>ווקע מנה ואכדה מן כאפאה אללה ולקאה ומא כאן פיה שי עליה</li>
<li>סבב ולא לום וגרי עליה כל קביח אללה יטאלב כל מן ישגל</li>
<li>קלב אלנאס ויגאזיה ווצל [כתא]ב ר עקיבה וסאלני אכצך</li>
<li>בלסלאם ויצף שוקה אליך [וא]לי אולאדך ואללה יכאפי מן</li>
<li>ויטאלב מן קד אבעד בעלי תורה וקטע ארזאקהם</li>
</ol>
                    
                        <h3>(right margin)</h3>
                    
                        <ol>
<li>   ותכץ נפסך חרסהא אללה אלס[לאם....</li></ol>
                    
                        <h3>(upper margin)</h3>
                    
                        <ol>
<li>בך זאיד</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-V-00363-00003/canvas/2">
                    
                    
                    
                        <h3>Verso</h3>
                    
                        <ol>
<li> لسيدي وموﻻي الحابار ابي الفرج شمعيا بن الفرج     من محبه ﻻ عدمه القدس</li>
<li> اطال الله بقاه وادام عزه وتاييده وسعادته وسلامته      ان شاء الله عز</li>
</ol>
<ol>
<li>    وجل</li>
</ol>
                    
                </div>
            
        </section>
    </body>
</html>
