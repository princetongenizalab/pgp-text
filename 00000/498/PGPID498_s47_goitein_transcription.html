
<html>
    <head>
        <title>Transcription of Letter: Bodl. MS heb. a 2/22</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. a 2/22</h1>

        <p>S. D. Goitein, <a href="http://www.jstor.org/stable/23591266">"A Letter to Maimonides and New Sources regarding the Negidim of this Family‎"</a> (in Hebrew), <em>Tarbiz / תרביץ‎</em> 34, no. 3 (n.p.: Mandel Institute for Jewish Studies / המכון למדעי היהדות ע"ש מנדל, 1965), 232-256.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-22/1.json">
                    
                    
                    
                        <ol>
<li>]גמע אלממל[וך</li>
<li>אלגמאעה וקלת להם הדה אלאפעאל</li>
<li>תרציכם קאלו הדא מא יכתארה אחד</li>
<li>ולא ירתציה פאחצר אלממלוך אלכחאל</li>
<li>אלמדכור וחלפתה עלי אלתורה באנה</li>
<li>לא יכלי יגתמע ענדה אחד מן אלצביאן</li>
<li>וחלפוא אלאתנין אלאכר באנהם מא בקיו</li>
<li>יגתמעו מעה ואטלק אלממלוך</li>
<li>נידוי עלי בן רמאן וואלדתה אלי חית</li>
<li>יכרגוא אלגוים מן דארהם אדוננו</li>
<li>ירום הודו ויגדל כבודו אן כאן יחסן בין</li>
<li>ידיה יסיר יחצר ואלד אלכחאל אלדי הו</li>
<li>ברכאת אלצירי ויאדנה אדוננו באן</li>
<li>יסיר כתאב לולדה באנה לא יעאשר</li>
<li>אחד ולא יגתמע ענדה אחד פאן</li>
<li>אלולאיה בצמאן ואן וקע אחד יתלף</li>
<li>ויכאף אלממלוך לילא יקע אחד מן</li>
<li>אלצביאן יכרג ען חאלה פאדוננו ירום</li>
<li>הודו ויגדל כבודו יסיר כתאבה אלשריף</li>
<li>באסם כל מן לה דאר פי אלחארה מן אליהוד</li>
<li>ויסכן פיהא גוים בעד תקביל איאדי</li>
<li>אדוננו ירום הודו ויגדל כבודו ואיאדי</li>
<li>אלפרע אלנגיב כב גד קד מרנו ורבנו משה</li>
<li>האלהים יגזיעו גזע נכון לחיים ולקיימה</li>
<li>ואלפרע אלגליל ר עובדיה האלהים</li>
<li>יזכי אדוננו לראות תורתו וחופתו</li>
<li>אנס אנהא אלממלוך דלך</li>
<li>עבדו ברכות</li>
</ol>
                    
                        <h3>Recto  - right margin</h3>
                    
                        <ol>
<li>לילה אלאתנין</li>
<li>ד תמוז</li>
</ol>
                    
                </div>
            
        </section>
    </body>
</html>
