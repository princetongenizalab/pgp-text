
<html>
    <head>
        <title>Transcription of Letter: ENA 3765.10 + T-S 18J4.16</title>
    </head>
    <body style="max-width: 860px; margin: auto">
        <h1>Transcription of Letter: ENA 3765.10 + T-S 18J4.16</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/67acf493-8f6d-4bbe-88cf-987b8546cdfc/manifest/canvas/6fdbbb0e-4f0e-4019-9493-cc93478b2ae8">
                    
                    
                    
                        <h3>A: ENA 3765, f. 10r B: TS 18 J 4.10v ed. Gil, Palestine, Pt. 2, pp.332-335 (Doc. #192) C.B. 02-03-88 (p) Rough draft of a letter written by Ghalib Ha-Kohen b. Moses from Fustat, to Jacob Ha-Nagid b. Amram in Qayrawan, probably summer of 1039.</h3>
                    
                        <p>....</p>
                    
                        <h3>א</h3>
                    
                        <ol>
<li>פאוגב אלחאל פי[</li>
<li>מא פעלה מע אהלנא [</li>
<li>וכאטבה במא לא יגוז אן יכאטבה במתלה וגמע אליה גמא[עה]</li>
<li>מן אלשבאב מן אשבאלה ולקב נפסה בראס אלמתיבה ואכד פי</li>
<li>אלמבאינה ואלעצביה וכאתב לגמאעה ממן קד תצאהר אליהם</li>
<li>במצר ואנצאף אליהם גמאעה מן אקארבהם וצארו מתחזבין</li>
<li>ונחן מתעובין מעהם נותר אלסלאמה ודפע אלשרור והם מתמאדין</li>
<li>עלי מא הם עליה מן טריק אלפ[תנה] והדא אלרגל אצלחה אללה ישנע</li>
<li>באנה לם ינפצל ען אלקירואן אלא וקד ואקף גמאעה אלשיוך אדאם</li>
<li>אללה עזהם עלי הדא אלדי קד טאהר אלאמה חרסהא אללה יפעלה</li>
<li>וכל מן יסמע דלך ענהם ויעלמון מיל[הם] יערפהם באנהם גיר</li>
<li>מותרין לשי מן דלך וגיר ראציין בה למא קד רכבה אללה תעאלי פיהם</li>
<li>מן אלדין ואלכיר ומערפתהם בטריקה הדא אלסיד אלעאבד אלדי לם</li>
<li>יערף לה קט זלה ולא לחק מ[נ]ה אחד קט אדיה ויחתג איצא באן</li>
<li>ליס יגוז אן יקדם עלי אלריאסה אחד מן אהל אלגרב ואן ליס יגוז</li>
<li>יקדם עלי הדא אלכרסי אלא מן הו [מן] אהל אלשאם וישנע בכל קביח</li>
<li>וקד אחרם אלריס אדאם אללה עזה הדא אלרגל וכתב בחרמה</li>
<li>אלי סאיר אלבלאד בחסב מא וגב ענדה והו מע דלך לם ינכסר ולם</li>
<li>ירתדע וקד סאלנא סידנא אלנגיד אדאם אללה עלוה אן יכתב אלי</li>
<li>גמאעה אהל הדא אלבלד ואלשאם מנה חרסה אללה ומן גמאעה אל</li>
<li>שיוך באן יעלמוהם בטלאן מא אדעאה הדא אלרגל לתזול אלשנאעה</li>
<li>אלדי קד שנע בה עליהם מן נפוס אלנאס ויצח ענדהם דלך ונחן</li>
<li>נסלה אדאם אללה עלוה אלתלטף פי אכד כתאב מן סידנא אמיר</li>
<li>אלאמרא שרף אלדולה ות[א]ג אלמל[ה] אטאל אללה בקאה וכ[בת א]עדאה</li>
<li>אלי חצרה אלוזיר אלא[גל] צפ[י] אמיר אלמומנין ו[כא]לצתה</li>
<li>אדאם אללה עלאה וכבת אעדאה אן יסלה פי כרוג אמרה לא זאל</li>
<li>עאליא אן יגרי אלרייס ראס אל[מ]תיבה עלי רסמה ואן לא ימכן הדא</li>
<li>אלרגל ולא גירה מן אדיתה ואן לא יזאל ען ריאסתה ויכון דלך בכל</li>
<li>חאל יתמכן מן [ענ]דה פאלכתאב יכתב [אי]צא אלי מולאי אלשיך</li>
<li>אבו אלקסם ע[לי] אבן עבד אלעזיז אלאכ[וה] אדאם אללה עזה ירסם</li>
<li>לה אן יתולא איצא אלכתאב ואלמע[ונ]ה לנא פי מא רפענא אליה</li>
<li>וקד תקד[ם] מנא אלמסלה לס[ידנא אלנגיד] אדאם אללה חראסתה</li>
<li>פי אלכתב אלמתקדמה [דכרה]א וסאלנאה אלמבאדרה באנפאדהא</li>
</ol>
<p>_____________________</p>
<ol>
<li>מע פיג קאצד : אל[ינא] פתצל סרעה : ותכון לנא בהא מעונה עלי מא יחתאג</li>
</ol>
<p>ב ____________: __:</p>
<ol>
<li>אליה ודפע אלצרר אלדי נחן פיה פ:אן כאן קד תפצל במא סאלנאה</li>
<li>ואנפדהא וסהל אן ינתגז נסכה תא:נ[י]ה וינפדהא מע קאפלה אלחאג</li>
</ol>
<p>_____:</p>
<ol>
<li>אלי אלשיך אבו אלקסם באן כלמא זאדו : דלך כאן לנא בה מנפעה</li>
<li>ועיוננא מאדה אלי אלטריק לוצול מא : סאלנא מן דלך פאללה אללה</li>
</ol>
<p>____________:</p>
<ol>
<li>אן תוכרהא ענא עלי כל חאל פעל מתי ולא [ ] מ:א אללה</li>
<li>ויתפצל יכתב בשכר אלשיך אבו אלקסם בן אלאכוה ע:לי מא</li>
</ol>
<p>______________________:</p>
<ol>
<li>יולינא מן אלגמיל וכתב סידנא ראס אלמתיבה קד וצלת פי</li>
<li>נסכתין אלי סידנא אלנגיד אדאם אללה עזה ואלגמאעה חרסהא</li>
<li>אללה ואנפדנאהא מע אלקאפלה ואלנסכה אלתאניה פי אל</li>
<li>מראכב ונחן פי שי לא יעלם עלמה אלא אללה מן אלמחלוקת</li>
<li>ואלשרור ואסתטאלו האולאי אלקום עלינא במא להם ענד</li>
<li>צאחב אלשרטה ומנעונא אן נצלי עלי ריסנא ואן נדכרה</li>
<li>פי כניסתנא ולולא כופנא עלי אלרגל מן אלסלטאן לוקפנא</li>
<li>ואסתגתנא פיה לאן קד זאד עלינא אלאמר וקד מצאו חמוה</li>
<li>ואצהארה אלי קאצי אלקצאה אדאם אללה עזה וסאלוה אן יד[בר]</li>
<li>אחבאס אלכנאיס ואלאקדאס לינטר פיהא רגל מן קבלה</li>
<li>וכדלך סאלוה אן תכון אחכאם ישר עלי ידה ואן לא יחכם</li>
<li>עליהם אחד מן ישר ולם ימכנהם מן דלך ונחן כאיפין מן</li>
<li>אמר יגרי ואעוד באללה מן אלסלטאן געלנא אללה ואיאכם פ[י]</li>
<li>חיז אלסלאמה ושלום אדוננו הנגיד ושלום חמודיו</li>
<li>ואחיו וכל סיעתו ירבה לעדי עד ולנצח נצחים</li>
<li>שמריה בר מצליח נע</li>
</ol>
                    
                </div>
            
        </section>
    </body>
</html>
