
<html>
    <head>
        <title>Hebrew Translation of Letter: ENA 2805.18.2</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.18.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/701/iiif/textblock/4225/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך, מאלכסנדריה, בי' בתמוז ; שלומי טוב .... ואני מאושר</li>
<li>.... (לפני כן שלחתי) לך מכתבים אחדים, אקווה שהגיעו אליך; בהם ביקשתי ממך לקנות את המשי (במחיר) כפי שתמצא לנכון</li>
<li>.... הכול או חלק ממנו; כיוצא בזה שאר אריגי ה'כז' שתערבב אותם עם המשי, אקווה שקיבלת את יתרת</li>
<li>.... אצל האדון אבו זכרי בן סגמאר, הוסף אותם למשי. קניתי מאת</li>
<li>.... צרות, כי אין עמנו (כסף) להוצאות כאן, והדינרים שנותרו אצלך</li>
<li>.... כסף, אבל אין עמנו דרהמים להוצאה. סבלנו בשנה זו</li>
<li>.... (אקווה) שתהיה האחרית לטובה. אקווה שתנהג עמנו על פי תקוותנו ותמלא את מקומנו בזאת</li>
<li>.... (כתבנו מכתבים) אבל לא ראינו תשובה עליהם. אבקש ממך כי תלך אל האדון אבו זכרי בן סגמאר</li>
<li>.... ההמחאה (?) אשר אצלו, בחתימת בן אלד'הבי, ט' דינרים וי' קיראטים, אם קיבל אותם </li>
<li>.... הואילה לקחת ממנו את פקודת התשלום ותגבה אותה מבן אלד'הבי, ואל</li>
<li>.... על כ"ג הדינרים שהשאיר אצלו הפקיד, ותתאר לו את מצבנו, ואל יאלצנו</li>
<li>.... וכתוב והודיענו מה התשובה, סעיף סעיף, ושלח את המכתב בידי</li>
<li>.... באים בזה אחר זה. הגיעו ה' (אוניות) 'שכתור' גדולות ביזנטיות, עמוסות</li>
<li>.... על סף האבדון (?) ובהן ק' אלף דינר חיטים, מכרו י"ד קדחים בדינר</li>
<li>.... (דינרים) במזומן בעד מטר. אבו אלפרג' בריא. סבלתי מאבו אלפרג'</li>
<li>.... שירת אותי יומיים, ולקח גביע כסף ואמר שאני מסרתי לו אותו בשכרו</li>
<li>.... מדת ישראל, אבל לא מסרתי לו, ולא ידעתי זאת אלא</li>
<li>…. מסרו את סחורתי. </li>
</ol>
                    
                        <h3>recto, top margin</h3>
                    
                        <p>.... הגביע ולא ידעתי על זאת דבר; והוא מכריח אותי לגרום הפסד לאחיו ולמשפחתו, יורשי הנפטרת עליה השלום. נביאם לפני הדיין ונתבע אותם בעד הבגדים שלי, על ה' דינרים .... </p>
                    
                </div>
            
                <div data-canvas="https://geniza.princeton.edu/documents/701/iiif/textblock/4225/canvas/2/">
                    
                    
                    
                        <h3>verso</h3>
                    
                        <ol>
<li>.... נושא המכתבים. ויהיה טוב, ברצון האל. אילו נפתח הכיס</li>
<li>.... מחלה. אמר לו אבן אלפיתורי שהשאיר לו</li>
<li>.... פרג'ון, ושני שקים. הודע לו זאת. (מחוק: ויבואו מכתביך) הגיע 'עראב' מ</li>
<li>.... והוא במאזר; וכי בן אבו אלחסין שולט בפלרמו וכי כל האוניות נמלטו</li>
<li>.... ואוניית בן אלאסכנדר נכנסה לספאקץ וכל ה'קארב'ים נכנסו למהדייה</li>
<li>…. ובמהדייה החיטים בשני דינרים הקפיז והשמן כ' וכמה קפיזים בדינר; והמגרב</li>
<li>.... (כתוב מכתבים) ובהם חדשות על עצמך ועל הנעשה אצלך ועל הקניות שאתה זקוק להן ואספק את רצונך. הריני שולח לך את מיטב דרישות השלום</li>
<li>.... ולקטנה מיטב דרישות השלום. ולרבנו יחי לעד ולר' נתן דרישות שלום; ושלום רב.</li>
<li>.... גם שני מטילי (כסף) משקלם אלף תתקי"ג, אם מזדמן אחד</li>
<li>.... אחת; כמו כן, אם מזדמן לך לנסוע ולא מכרת את הבגדים</li>
<li>.... ומכרתי את הטובים לאנשי השאם, ז' דינרים, והאחרים י"ג דינר ומשהו. </li>
</ol>
                    
                        <h3>verso, address</h3>
                    
                        <p>אדוני ורבי, אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת חסדו לו ; המודה לו, דאוד בן עמאר בן עזרון. (כנ"ל, ככתב ערבי.)</p>
                    
                </div>
            
        </section>
    </body>
</html>
