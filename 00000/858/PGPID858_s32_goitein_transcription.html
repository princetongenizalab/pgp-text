
<html>
    <head>
        <title>Transcription of Letter: ENA NS 48.6</title>
    </head>
    <body style="max-width: 860px; margin: auto">
        <h1>Transcription of Letter: ENA NS 48.6</h1>

        <p>S. D. Goitein, "Side Lights on Jewish Education from the Cairo Geniza," in <em>Gratz College Anniversary volume</em> (Philadelphia: Gratz College, 1971), 83-110.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/06286e5e-c1a4-43eb-b91a-9eae1ca6bd92/manifest/canvas/935ef03a-7e5d-457c-b706-4f4460f28dd5">
                    
                    
                    
                        <ol>
<li>אעלמך יאסתי יאכתי געלני אללה פדאך</li>
<li>אנני קד וקעת פי מרץ צעב בעיד אלכלאץ</li>
<li>מנה והודא ארי מנאמאת מקארבה</li>
<li>לרוחי תדל עלי אלהלאך יאסתי אכבר</li>
<li>וציתי ענדך אן קצא אללה תעאלי באלמחתום</li>
<li>תחתאטי עלי אלצגירה ותחרצי פי תעלימהא</li>
<li>עלי אנני אעלם אני אכלפך שטט לאן מא</li>
<li>תם וחק אבי שי יכפהא מונה סימא חק</li>
<li>תעלים לכן להא סויה אלסת אלעאבדה</li>
<li>ולא תכליהא תטהר קדאם אחד ולא</li>
<li>תפרטי פי דאדתהא סעאדה ולא פי ולדהא</li>
<li>ולא תפרקו בינהם לאנהא תהנו עליהא</li>
<li>וקד אוציתהא בהא באלסודאניה ואמא</li>
<li>אלוציפה אלצגירה עפאף אדפעוהא</li>
<li>לסת אלסר לא גיר הדא בעד כלאצכם</li>
<li>מן אבו סעד וגירה וארור מן יכאלף וציתי</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/06286e5e-c1a4-43eb-b91a-9eae1ca6bd92/manifest/canvas/389737ce-43df-49d4-97ae-f26c45868eca">
                    
                    
                    
                        <h3>verso</h3>
                    
                        <ol>
<li>לאנני קד באן לי מן נפסך גיר דפעה</li>
<li>אנך פי מיל אלכבירה אכתר מן אלצגירה</li>
<li>ואנתי תעלמי גיר דפעה אן עלי אימאן אנני</li>
<li>לא ורתת סת אלסר שי אבדא לאסבאב</li>
<li>לא ימכן דכרהא בל אנתי תעלמיהא</li>
</ol>
                    
                </div>
            
        </section>
    </body>
</html>
