
<html>
    <head>
        <title>Transcription of Legal document: Bodl. MS heb. d 66/70</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. d 66/70</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-70/1.json">
                    
                    
                    
                        <ol>
<li>בן יעקוב וקאל הדא אלדי נשהד בה</li>
<li>וחצר איצא אלשיך מנצור בן אלשיך עואץ נע ושהד אן</li>
<li>אלדיאן אשתרי מן דאר אלכרשופי אלרבע במאיה דינר</li>
<li>ואנה אקאם גבאה והו צחבתהם לגבאיתהא פגבאו</li>
</ol>
                    
                        <h3>!!!</h3>
                    
                        <ol>
<li>וכאתב אלבאיע עליה ואנה לם יחקק אנה אסתופאהא מן</li>
<li>אליהוד או מא אסתופאהא</li>
<li>וחצר איצא אברהים בנ אלשיך אבו נצר בן הרון נע ושהד</li>
<li>אנה תגמע באלדיאן אלמדכור ואנה קאל לה תמצי מע</li>
<li>שרכאנא פי דאר אלכרשופי ואקף מעהם עלי שרי</li>
<li>אלכשב אלדי יצלח ללעמארה ללדאר אלמדכורה ומהמא</li>
<li>אשתראו מן אלכשב חאסבהם עלי אלעשרה אסהם מן</li>
<li>דאר אלכרשופי אלמדכורה ודכר אנה קאל ללדיאן איש</li>
<li>אלמעני תזן אנת מן מאלך עלי הדה אלחצה פקאל וקת</li>
<li>אלעמארה נחאסבהם מא ינובני מן נאיב אלסדס אלדי לי</li>
<li>ומא ינוב אלרבע אלדי ללהקדש ואסתפסרה בית דין</li>
<li>קאל בקי ללדיאן עלי הדא אלרבע שי אם לא פקאל מא</li>
<li>אעלם שי בן מחפוט</li>
<li>[וחצר איצא אלשיך] אבו נצר אלכיאט יום אלאתנין</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-70/2.json">
                    
                    
                    
                        <h3>verso</h3>
                    
                        <ol>
<li>דאר אלכרשופי פאן בקי עליה שי</li>
<li>אלרבע חתי נגביהא ועאש בעדהא מדה</li>
<li>וצח ענדי אן אלרבע לליהוד ואלסדס אקתרץ מן</li>
<li>תמנהא מן ענד בן מימון אלנאכודה ולם נערף אן</li>
<li>אלסדס לליהוד או לה ואנה יחקק אנהא פרד גבאיהם</li>
<li>וחצר איצא אלשיך כלף אלכחאל יום אלכמיס אלסאדס</li>
<li>מן אדר קצו בבית דין ושהד אן רבינו אברהם הדיין</li>
<li>וקת אן אשתרי אלרבע אלאול מן עבד אלואחד אלגזולי</li>
<li>וראח כאתבה באסם אלהקדש פמנעה אלבאיע אלמדכור</li>
<li>אן יכאתבה באסם אלחבס פכתבה באסמה וחלפה</li>
<li>אלדיאן אעני ללבאיע וזוגתה אנהם לם יביעו בקיה</li>
<li>חצתהם פי הדה אלדאר ללדיאן אלמדכור ואן הדא</li>
<li>אלשאהד אגתמע בעבד אלואחד בעד דלך במדה</li>
<li>וקאל לה אן קד דעת אלצרורה לביע אלסדס פאן</li>
<li>אראד אלדיאן ישתריה פהו אולא לאן לה עלי כדמה</li>
<li>פאגתמע באלדיאן ואכברה בדלך פמצי אלדיאן</li>
<li>ועקדה בחצורה מנה אלסדס אלמדכור באסמה</li>
<li>עלי נייה אנה יביע חצה מן אלהקדש או יגבי גבאיה</li>
<li>פעקד אלסדס וגבי גבאיה תאניה לם אעלם מא כאן</li>
<li>בעד הדא</li>
</ol>
                    
                </div>
            
        </section>
    </body>
</html>
