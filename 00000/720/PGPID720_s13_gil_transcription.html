
<html>
    <head>
        <title>Transcription of Letter: ENA 2805.6</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/e59a2d60-04f4-4f57-a4a6-0f97e83bc7ba">
                    
                    
                    
                        <h3>Recto</h3>
                    
                        <ol>
<li>כתאבי אליך יאסידי ומולאי אטאל אללה בקאך ואדאם סלאמתך וסעאדתך</li>
<li>
<p>מן תניס ל'ב'י' כלת מן טבת ען סלאמה ונעמה אעלמך אן כתבת אליך כתב אן</p>
</li>
<li>
<p>גיר ה[דא] ארגו וקופך עליה וערפתך חאל אלרדה אן כלפת סהרי בהא</p>
</li>
<li>
<p>גרא לה אֶלְצ'ר וכאן גאיב בתניס וענדי באלאסכנדריה ד' מנהום רפיעה</p>
</li>
<li>
<p>ודונהא ואנא אן אכתרתהא דפעתהא אליך וקד ערפתך חאל אלא'י' די'</p>
</li>
<li>
<p>אנמא טלבתהא מן אבי יצחק ברהון אן מא כאן לה קצ'א חאגה וכלאץ</p>
</li>
<li>
<p>כלצתה מנה קאל לי תקבץ' מא כאן לפלאן והי לי אסעה באקי ד' די'</p>
</li>
<li>
<p>אכתרהא מלתאתה לאנהא מן תוגיה אטראבלס פאן אכתרתהא אעווץ'</p>
</li>
<li>
<p>לה אלט'ו' די' בחאלהא ואמא לו אקאם רחלי ענדך סנה נ' אללה אלעאלם</p>
</li>
<li>
<p>מא כנת אטלבה מנך לאן לך עלי חק מן כל וגה ולם נכרג מן אלבית</p>
</li>
<li>
<p>ונתצרף אלי יומי האדא ומא אנא אן שא אללה אלי בנעם דכרת חאל אלעדל</p>
</li>
<li>
<p>אלכיט אלדי סידי אבי יעקוב אצחק בן אלמגאני וקד ערפתך אני</p>
</li>
<li>
<p>אערצ'תה לם נגד מן ידפע פיה דר' לאן קאלו לי מא יצלח לתניס ומא</p>
</li>
<li>
<p>יצלח במצר ללקראק בה וקד אנפצ'תה אליך מע האמל כתאבי והו</p>
</li>
</ol>
                    
                        <h3>Right Margin</h3>
                    
                        <ol>
<li>אבי יעקוב</li>
<li>
<p>יצחק בן</p>
</li>
<li>
<p>אלגמאל אל</p>
</li>
<li>
<p>קרא אלאטראבל[סי]</p>
</li>
<li>
<p>תקבצ'ה מנה</p>
</li>
<li>
<p>ותרפעה לה</p>
</li>
<li>
<p>או תביעה</p>
</li>
<li>
<p>לה וקר עז</p>
</li>
<li>
<p>עלי אלדי</p>
</li>
<li>
<p>לם אבאע</p>
</li>
<li>
<p>ותקרא עלי</p>
</li>
<li>
<p>סידי אבי</p>
</li>
<li>
<p>יצחק ברהון</p>
</li>
</ol>
                    
                        <h3>Top Margin</h3>
                    
                        <ol>
<li>אלסלאם</li>
<li>
<p>ותערפה</p>
</li>
<li>
<p>אן כתבת</p>
</li>
<li>
<p>נסכת</p>
</li>
<li>
<p>חראיגה</p>
</li>
<li>
<p>לסמסאר</p>
</li>
<li>
<p>וקאל</p>
</li>
<li>
<p>אלסמאק</p>
</li>
<li>
<p>מא</p>
</li>
<li>
<p>יקע</p>
</li>
<li>
<p>יסלף</p>
</li>
<li>
<p>עליה</p>
</li>
<li>
<p>וקד</p>
</li>
<li>
<p>דפעת</p>
</li>
<li>
<p>נ' דר'</p>
</li>
<li>
<p>סלפה</p>
</li>
<li>
<p>עליה</p>
</li>
<li>
<p>ועלי</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/72373649-bb27-41bb-bafd-61e88ad222ec">
                    
                    
                    
                        <h3>Verso</h3>
                    
                        <ol>
<li>תאני לאצחק בן אלקשעמי ואנא אחרץ אחצל לה אלבקיה פאן בקי שי כלפת</li>
<li>
<p>בהא צהרי קראת עלא כאצת&lt;ך&gt; אלסלאם ותקרא //עלי סידי// אבי נצר דאוד אלסלאם ותערפה</p>
</li>
<li>
<p>אן דפעת לסמסאר נסכה באלחלה ואלמעגר וסידי אבי זכרי אלחאנאן אלסלאם ומא</p>
</li>
<li>
<p>ראית מנה כתאב וגמיע אצחאבנא אלסלאם ואן יכון לך חאגה תשרפני בהא</p>
</li>
</ol>
                    
                        <h3>Right Margin</h3>
                    
                        <ol>
<li><span lang="he">ואלסלאם</span></li>
</ol>
                    
                        <h3>Bottom Margin</h3>
                    
                        <ol>
<li>לסידי ומולאי אבי יחיה נהראי בן נסים נ'נ'           מן נסים בן כלפון נ'נ' בן בנאיה</li>
<li>
<p>אטאל אללה בקאה ואדאם עזה ותאידה</p>
</li>
</ol>
                    
                </div>
            
        </section>
    </body>
</html>
