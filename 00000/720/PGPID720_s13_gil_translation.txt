recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך,
מתניס, בי"ב בטבת. שלומי טוב, ואני מאושר. אודיעך שכתבתי לך מכתבים
נוספים, אקווה שקראת אותם. הודעתיך את עניין המעיל, שהטלתי על חותני את הטיפול בו; 
אבל בא עליו האסון ונעדר מתניס; אצלי באלכסנדריה ד' מהם, משוכחים
ופחותים; אם תרצה אותם אמסרם לך. כבר הודעתיך את עניין י''א הדינרים,
רק תבעתי אותם מאבו יצחק ברהון, (הוצאתי לפועל) כל קנייה שהיה זקוק לה וכל גביית
כספים סידרתי בשבילו. אמר לי: תגבה מה שהגיע לפלוני והם לזכותי עכשיו, ויש יתרה של ד' דינרים,
מרביתם מעורבבים כי הם ממשלוח מאטראבלס ; אם רצונך, אפוא, אמיר
לו את ט"ו הדינרים מיד. ואולם אילו נותרה סחורתי אצלך בשנת נ', אלוהים הוא היודע
שלא הייתי תובע אותה ממך, כי אני מן החייבים לך מכל הבחינות; אבל לא יצאתי מן הבית 
לעסקים עד היום הזה. ברצון האל, מצבי שפיר בהחלט. כתבת על עניין משאוי
החוטים אשר (אצל) אדוני אבו יעקוב אצחק בן אלמג'אני; והלוא כבר הודעתיך
שהצעתיו (למכירה) אבל לא מצאתי מי שישלם בעדו אפילו פרוטה, כי אמרו: אינם
טובים לחניס, ובפסטאט אינם טובים אפילו בשביל סנדלים. אני שולח אותם אליך עם נושא מכתבי, והוא 

recto, right margin
אבו יעקוב יצחק בן אלג'מאל הקרא מאטראבלס ; קבל אותו ממנו, ומסור אותו לו או תמכור אותו בשבילו; אני מצטער שלא נמכר; מסור לאדוני אבו יצחק ברהון 
 
recto, top margin
דרישות שלום והודע לו שכתכתי העתק מצורכי הקניות שלו למתווך, ואמר: על האוג, אם מזדמן, יש לשלם דמי הובלה; וכבר מסרתי נ' דרהמים דמי הובלה בעדו, ובעד 
 
verso

(משלוח?) שני לאצחק בן אלקשעמי; ואני אשתדל להשיג לו את השאר, ואם יישאר משהו (שלא אשיג) אטיל זאת
על חותני. אני שולח לך, מכובדי. דרישות שלום; מסור דרישות שלום לאדוני אבו נצר דאוד והודע לו
שמסרתי למתווך העתק בעניין השמלה והצעיף ; ודרישות שלום לאדוני אבו זכרי אלחנן ; לא ראיתי
ממנו מכתב; ולכל אנשינו, דרישות שלום; אם יש לך צורך בקנייה, כבדני בו, ושלום. 

verso, address
לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את גדולתו ואת עזרתו לו. מנסים בן כלפון נ"נ בן בנאיה. 