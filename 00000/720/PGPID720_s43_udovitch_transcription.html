
<html>
    <head>
        <title>Transcription of Letter: ENA 2805.6</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.6</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/e59a2d60-04f4-4f57-a4a6-0f97e83bc7ba">
                    
                    
                    
                        <ol>
<li>כתאבי אליך יא סידי ומילאי אטאל אללה בקאך ואדאם סלאמתך וסעאדתך</li>
<li>מן תניס לבי כלת מן טבת ען סלאמה ונעמה אעלמך אן כתבת אליך כתב אן</li>
<li>גיר הדא ארגו וקופך עליה פערפתך חאל אלדרה אן כלפת סהרי בהא</li>
<li>גרא לה [צרר] וכאן גאיב בתניס וענדי באלאסכנדריה ר מנהום רפיעה</li>
<li>ודונהא ואנא אן אכתרתהא דפעתהא אליך וקד ערפתך חאל אלאי די'</li>
<li>אמא אלבאקיא מן אבו יצחק ברהון אן מא כאן לה קצא חאגה וכלאץ</li>
<li>כלצתה מנה קאל לי תקבץ מא כאן לפלאן והי אלי אסעה באקיא די'</li>
<li>אכתרהא מלתאתא לאנהא מן תוגיה אטראבלס אן אכתרת אנא אנפץ</li>
<li>לה אלטו די' בחאלהא ואמא לו אקאם רחלי ענדך סנה י' אללה אלאעלם</li>
<li>מא כנת אטלבה מנך לאן לך עלי חק מן כל וגה ולם נכרג מן אלבית</li>
<li>ונתצרף אלי יומי האדא ומא אנא אן שא אללה אלי בנעם דכרת חאל אל[עדל]</li>
<li>אלכיט אלדי [ל]סידי אבו יעקוב יצחק בן אלמגאני וקד ערפתך אנני</li>
<li>אערצתה לם נגד מן ידפע פיה דר' לאן קאלו לי מא יצלח לתניס ומא</li>
<li>יצלח במצר ללקראקבה וקד אנפצתה אליך מע חאמל כתאבי והו</li>
</ol>
                    
                        <h3>on the margin</h3>
                    
                        <ol>
<li>אבי יעקוב / אצחק בן / אלגמאל אל / קרא אלאטראבלסי /</li>
<li>תקבצה מנה / ותדפעה לה / או תביעה / לה וקד עז / עלי אלדי /</li>
<li>לם יבאע / ותקרא עלא / סידי אבי / יצחק ברהון / בסלאם /</li>
<li>ותערפה / אן כתבת / נסכת / חואיגה / לסמסאר / וקאל /</li>
<li>[אלסמאק] / מא / יקע / יכלף / עליה / וקד / דפעת /</li>
<li>נ דר' סלפת / עליה / ועלא /</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/72373649-bb27-41bb-bafd-61e88ad222ec">
                    
                    
                    
                        <h3>verso</h3>
                    
                        <ol>
<li>תאני לאצחק בן אלקשעמי ואנא אחרץ אחצל אלבקיא פאן בקי שי כלפת</li>
<li>בהא צהרי קראת עלא כאצת[ך] אלסלאם ותקרא עלא סידי אבי נצר אלסלאם ותערפה</li>
<li>אן דפעת לסמסאר נסכה כל חלה ואלמעגר וסידי אבי זכרי אלחאנאן אלסלאם ומא</li>
<li>ראית מנה כתאב וגמיע אצחאבנא אלסלאם ואן יכון לך חאגה תשרפני בהא</li>
</ol>
                    
                        <h3>on the margin</h3>
                    
                        <ol>
<li>ואלסלאם</li>
</ol>
                    
                        <h3>inscription</h3>
                    
                        <ol>
<li>לסידי ומולאי אבי יחיה (!) נהראי בן נסים ננ</li>
<li>אטאל אללה בקאה ואדאם עזה ותאידה</li>
<li>מן נסים בן כלפון ננ בן בנאיה</li>
</ol>
                    
                </div>
            
        </section>
    </body>
</html>
