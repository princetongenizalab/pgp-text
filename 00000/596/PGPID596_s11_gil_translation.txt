ע׳׳א


אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק
כל רע ממך, ברחמיו, מבוציר, ביום ו׳, ראש חדש אדר, יודיע אלוהים לך
ולנו את ברכתו. שלומי טוב והחסות טובה, תודה לאל לבדו –– אחרי שהגיע
מכתבך … קראתי בו את דבר שלומך אחרי המחלה שתפסה אותך,
השבח והתודה לאל על זאת … (כל דבר) –– אלוהים הוא עד –– על שלומך (משמח אותי)
מאוד. שמחתי בחסד שעשית בעביין בדי הפשתים לסודרים ובפרשה של צרור (הפנינים), אל תילקח ממני
ואל תיעדר ממני. היה קשה עלי עניין היריעה של (האריג) הסוסי שמכר בשבילי עתיק בדינר, אבל
… מיעקוב את הכספים. הואילה לדרוש
בשלומו בשמי ולומר לו: היה ביני ובינך תנאי שלמחרת נסיעתי תשלם לי את הכספים
הראשונים (ובא) הזמן הזה ונשארת חייב לי סכום מן החדשים, אבל לא שילמת לי כלום, והכול נשאר עד לרגע זה, לא
כך היה ההסכם ביבי ובינך, ולא על תנאים אלה הסכמתי אתך. השתדל אפוא, וקבל נא ממנו בשבילי לפני
בואי סכום כלשהו. הגיע אלי (דבר) מכתבו אליך והודעתיך ששלחתי לך ו׳ משואים על
עשארי, יריעת (אריג) … ד׳ משואים, מהם ,משאוי בשביל חסן בן ישועה
ושכירות … דינרים, ונשארו לזכותו שני שלישים, ואני אארוז לך את הי׳,
ונשלח אותם, ברצון האל. אל תדאג אפוא כלל וכלל. אילו היית אתה כאן, לא
היית עושה מה שעשיתי אני בשביל סחורותיך, היה אפוא רגוע; הוצאתי בשבילך שתי כריכות יפות,
כמותן לא תמצא … דינר על הקנטאר, אכן היתה לי הצלחה בהן, יכתוב אלוהים
…עליהן את השלום. כתבת על עניין בדי הפשנים הצבועים אשר עמי; ובכן, חי אבי,
לא מכרתי מהם אפילו בעד דרהם, כי הצבע שלהם גרוע … מן הצבעים שלהם שני חתיכות. 
הצטערתי מאוד על מה שהוצאת על … יקנה אותו …
… זאת לידיעתך. נפשנו יוצאת לבוא נושא המכתבים אשר הזכרת. אקווה
שישמיענו דברים טובים; אך אשר לאיגרת עדות, סירב אלטנסאוי לכתוב אותה, באומרו:
אכתוב אותה בפסטאט; אבל אנחנו נדבר על לבו ונשלח אותה, ברצון האל, בטרם בואי …
(24–25) ג׳ יריעות (אריג) של עטא. אנא, אדוני, חלך עם עבד אלרחמן ותיקח את ט׳ יריעות (האריג) שנותרו מהן, מאצל
 

שלויים, ימין
עבדאללה אלמאטי, והאילה למכרור אותן ולהשיג תמורה בעדן, כי הלוא ככל שתישארנה, התמורה תפחת. קניתי לדאוד ז׳ משואים בקירוב, ואקנה לו את הנותר מזאת, ומה שכתבת …;
שלויים, למעלה
אין לי ספק שסידרת את המשואים ואקווה שמכתב ממך נמצא בדרך אלי עם השקילות של המשואים מאוניית אלטנסאוי ונשווה אותן עם השקילות האלה. הואילה לזרז את עתיק להשלים את היתר. אבקש ממך: אל תזניח זאת, כי הזמן דוחק, ומיד בבואי לפסטאט, אסע …

ע׳׳ב: 


לא כתבת לי על, עניין המקרא, מה היה בסופו, ולא וניין ה׳לאסין׳ אשר ב׳דאר אלזביב׳.
אקווה שהכול בדר הסתדר. אל תפסיק לכתוב לי, על מצבך ועל שלומך, ועל כל צורך (בקנייה) המתעורר אצלך,
אמלא את חפצך; הריני שולח לך את מיטב דרישות השלום, ולאדוני אבו אסחק ברהון בן דורך, מיטב דרישות השלום,
אני מתגעגע אליו מאוד; הודע לי אם הוא אתך יחד בבית, ואם הסתדרו עסקיו.
בדי הפשתים אשר לו בבית חזקן, אקווה שהסתדר עניינם, כרצוני לו; הפרנסה והישועה בידי אלוהים.
ואני עיאש, שולח לך את מיטב דרישת השלום, ושמחתי ששלום לך, עד מאוד, תודה לאל על זאת
אקווה … רצוני כי תקבל בשבילי את ד׳ המשואים
(המיועדים) לאלכסנדריה יחד עם המשואים … ותכתוב עליהם: השוקל ב׳דאר אלכתאן׳. והעוד, אשר ביחס אליו נתתי לך הוראות
מצא אותו בין שאר העורות והשאר אותו עד שאגיע, מפני שמכרתי את העורות שלי. ותקבל בשבילי ממחבוב את יתרת החשבון.
נשארה לי, אחי, יריעת (אריג) ב׳קיסאוריה׳ בידי עתיק והיא אצל עבד אלרחמאן, והוא כבר נסע
לאלכסנדריה … לעתיק, תאמר לו: יריעת (האריג) שחייב עבד אלרחמאן לעיאש …
…
ויש לי ׳שכארה׳ קטנה … תמכור אותה בשבילי לפני בואי, ברצון האל. הריני שולח לך, נכבדי, דרישת שלום, ולברהון …
דרישת שלום, ושלום.

המען:
לאדוני ורבי אבו אסחק ברהון בן צלח ז׳׳ל בן ברהון התאהרתי, ייתן לו אלוהים אריכות ימים ותמיד את שלומו ואת אושרו, מנהוראי בן נסים נ׳׳ע. לפסטאט, ברצון האל.
בכתב ערבי:
…אבו אסחאק בן אבו לח׳יר השלוחני; ב׳אלתמארין׳, בפסטאט, ברצון האל.