
<html>
    <head>
        <title>Transcription of Letter: Halper 386</title>
    </head>
    <body style="max-width: 860px; margin: auto">
        <h1>Transcription of Letter: Halper 386</h1>

        <p>Jacob Mann, <em>Texts and Studies in Jewish History and Literature</em> (New York, NY: NY KTAV Publishing House, 1931), vol. 1.</p>

        
        <section dir="rtl" lang="he">
            
                <div data-canvas="https://geniza.princeton.edu/documents/642/iiif/canvas/1/">
                    
                    
                    
                        <h3>(Recto)</h3>
                    
                        <ol>
<li>אל נא אחי תרעו ואל נא תשליכו אותי אחרי גיווכם כי פן יהיה עליכם</li>
<li>חטא כי אתם יודעים כי יחיד ועני אני הנה בארץ גלותי לא קרוב ולא ריע</li>
<li>ואני יחידי ביניהם כערער בערבה חס ושלום שלא אהיה כמותו בעזרת אלהינו</li>
<li>ואתם יודעים שאין בדעתי לעמוד הנה ואיני מעכב הנה כי אם בעבור זה החוב</li>
<li>המבורך שיש לי בידכם וזה רבינו נסים הדיין שבא הנה הוא מוכיח אותי</li>
<li>בכל יום בדברי תוכחות ואומר לי אדם כמוך יעמוד בלא אשה ואיך תסבול זה</li>
<li>העון ותשאנו ואין לי פה להשיבו אם אומר לו יש בדעתי לחזור אומר בנפשו</li>
<li>זה מתלוצץ נגדי כבר עמד שתי שנים הנה ורצה לישא אשה בת אחותו של החבר שהוא סיפר</li>
<li>לי ששמע קודם שבא הנה א[ם א]ומר לו אין בדעתי לישא כל שכן שאהיה בעיניו</li>
<li>כאין ולא הוא לבדו אומר כך אלא כל השוכנים הנה אומרים כמוהו ואני מפחד שמא</li>
<li>מרוב בושת פנים שיש לי מאילו האומרים אלי אילו הדברים אשא אשה בעל</li>
<li>כורחי ואם כן הוא אנה אוליך עון אמי ובתי שהן מצפות אותי ועיניהם לאם</li>
<li>הדרך ואוזניהן פתוחות שמא ישמעו ממי מגיד על ביאתי וחזירתי אליה</li>
<li>אליהן ואם תשמעו שנשאתי אשה הלא תקרענה בגדיהן ועיניהן הלא תרד</li>
<li>דמעה ואנה אוליך העון ואם הוא כן יהיה זה מתחת ידיכם גם אתם תשאו עון על זה הדבר</li>
<li>ואתם ידועים ביראת אלהים ולא נאה לכם שתאחרוני כמו שעשיתם בזה ה</li>
<li>הפעם שכתבתם לשלמה דינר ועשרה כספים והוא יבקש שנים עשר כספים</li>
<li>וה[ש]לכתוני לאחור הלא כזה ראוי לכם לעשות וכל מי ששמע אמר זה פליאה</li>
<li>איך עשו הם דבר זאת. וגם אני נתעכבתי הנה בעבור ששמתוני שוער</li>
<li>הבית כי בעת שהלך החבר לאסכנדריא אמר לי פעם ופעמים הלא אמרת</li>
<li>לי שתלך עימי אם רצה המקום שאהיה דיין אסכנדריא ועכשיו למה תתעצ</li>
<li>תתעצל מלבא ונשבע לי אם תבוא עימי אעשה לך פסיקא ראוייה</li>
<li>ותשמח בה מאד ואשימך מלמד לרוב הנערים שבאסכנדריא כמ[ו כן]</li>
<li>[יבו]או לך הנאות רבות ממני שלא תדע עתה אחת מהן ואמרתי לו</li>
<li>אדוני גם אני יודיע כן ואני יודע כי יכול תוכל וגם אני הייתי מתאוה על זאת</li>
<li>אכן איך אניח הבית שהניחו ברצותי לשכור ולהשכיר וזה שהוא</li>
<li>שכן בה היום שמא יצא למחר ואם תעמוד ולא ישכון שם אדם שמא</li>
<li>ירדו בה מאת השליט כמנהג המקום ונמצא אפסיד להם אני</li>
<li>[א]ת ממונם והם בוטחים עלי כבן על האב ולא נאה לי לעשות [כזה] ושתק ונענע לי ראש</li>
<li>ואני הינחתי כל זאת בעבורכם כי אתם יודעים אהבת</li>
<li>החבר שהייתה עימי עצומה מאוד וכל מה שהיה נודר ואומר</li>
</ol>
                    
                </div>
            
                <div data-canvas="https://geniza.princeton.edu/documents/642/iiif/canvas/2/">
                    
                    
                    
                        <h3>........................................................................The letter is evidently torn and there is a lacuna between recto and verso. (verso)</h3>
                    
                        <ol>
<li>אלי בשמחה כי גם בנו הקטון לפני ובטובותיך אל תאחרם מלשגרם אלי והזהיר האומן</li>
<li>שלא יעשה אותם מלוחין בעבור שלא יפסדו במהרה וכבר כתבת לי פעם ופעמים שדיברת</li>
<li>עם האומן ועשאם שחורים. ואחרי כל זאת אתם יודעים שליבי ואהבתי עליכם ואני שואל</li>
<li>טדיר בשלומכם לכל יוצא ובא ושמעתי כי הגבירה קרובתי מעוברת וכלתך הגבירה וש</li>
<li>ושמחתי עליהן והקבה יקיים בהן קרא שכתוב בטרם תבא חבל לה והמליטה זכר ונשמח</li>
<li>שמחה שלימה והודיעיני חודש הלידה כי שמא אוכל ללכת אליכם ואשמח עמכם כי לא</li>
<li>זכיתי לשמחת חופתך וליבי היה דואג וצעור עליה כי לא הודעתני בזמן הראוי ולא ראיתי כתבך</li>
<li>בזמן הצריך ותן שלומותי לגבירה קרובתי עד ימלא שחוק פיה ולגבירה כלתך הנעימה ההדורה</li>
<li>ולשני צנתרות הזהב ר' נצר ור' סעיד תלמידי אשר ליבי עליהם בוער כאש יוקדת על תוקף</li>
<li>אהבתם ועל פרידתי מהם הקבה יזכיני לראות פ[ניכ]ם ופניהם בשמחה ובטוב לבב ושלח לי כת</li>
<li>כתבך על יד זה רבינו ניסים שאני משגר לך על ידו שהוא יחזור הנה ולא יעמוד שם כי אם שבוע</li>
<li>אחת בלבד ואראה כתב שלומכם כגוזר האל ותן שלומותי לר' פינחס ולכל ביתו אף על פי</li>
<li>כן שעשה נגדי שלא כהוגן על עסק הסודר שאינו משלחו לי ושלומכם ושלום כל אשר לכם יגדל</li>
<li>כחרדל. לעד ולא ידל. ואויבך יהא מדולדל. ומחיים נבדל.</li>
</ol>
                    
                </div>
            
        </section>
    </body>
</html>
