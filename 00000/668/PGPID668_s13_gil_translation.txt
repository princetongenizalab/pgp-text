recto

בני היקר לי, ייתן לך אלוהים אריכות ימים ויהיה לך ואתך עוזר וסומך ; (אני כותב) ערב ראש השנה, וכו'.
שלחתי לך לפני כן מכתבים אחדים על ידי אדוני אבו יחיא, ייתן לו
אלוהים חיים, אבל עד עכשיו לא קיבלתי ממך מכתב מבוציר; אקווה שאלוהים הצליח דרכך וסייע לך וכי קנית; למלא מים זכים טוב
מלמלא עכורים מלוחים. ואשר הגיע עד היום מהאי סיציליה : י' אוניות, דהיינו בן אלבלדי וכן אלעודי, ושתי אוניות שאמיות, ואוניות
קאצי צור, וקאצי טראבלס, ומפרג', ובן אלמפסר, ואללכי; בכל אונייה בקירוב ת"ק איש, אבל רובם מארץ מקוללה.
הודעתיך את חסד האלוהים, יתגדל וישתבח, שהגיע סלימאן דודך למאזר בשלום והעמיס את מה שהכניס (למחסן) אשתקד, השעווה
והמשי, והשעווה כבר הגיעה בשלום, יקבל אותה בשלום. את המשי לא נשלח לפסטאט כי אין לו שוק; כיוצא בזה, הגיעו עמו שתי כריכות
האריג וקיבלתין, והן במחסן; ושלחו לחשבונך הפרטי חולצות .... ו'מחיירות' תוצרת סוסה, קיבלתי אותן. וכמו כן
משלוח שעווה שני יחד עם שתי הכריכות האלה .... קנטאר ......
סלימאן .... דרישות שלום.

recto, right margin
לאדוני אבו עלי חסון, ט"ו .... 
 
recto, top margin
יקבל אותו אבו עלי חסון; ארזנו את הכריכה לאחר שיצא ממנה המשי, שהוא בשותפות ביניהם; השארנו את הכריכה במחסן של מרדוך 
 
verso
אדוני אבו יחיא, כיס ובו מ' דינרים, מהם ד' רבעי דינר ביזנטיים .... והגיעה בשבילך סחורה, נ' קנטארים ...
verso, address
לבני היקר לי, אבו אלסרור פרח בן אסמעיל בן פרח נ"ע, ייתן לו אלוהים אריכות ימים ויתמיד את עזרתו לו ואת שלומו ואת אושרו; מאסמעיל בן פרח נ"ע. 