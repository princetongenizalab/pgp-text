
<html>
    <head>
        <title>Transcription of Letter: T-S 13J11.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J11.8</h1>

        <p>S. D. Goitein, <a href="https://www.jstor.org/stable/23416068">"The Jewish Communities of Saloniki and Thebes in Ancient Documents from the Cairo Geniza‎"</a> (in Hebrew), <em>Sefunot: Studies and Sources on the History of the Jewish Communities in the East‎</em> 11 (Jerusalem, Israel: Yad Izhak Ben Zvi / יד יצחק בן-צבי, 1971), 9-33.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00011-00008/canvas/1">
                    
                    
                    
                        <ol>
<li>ואעלמתני ואמסכת</li>
<li>בל אנני עלמת באן דאך יריד לנפסה ואנמ(א)</li>
<li>אמסכת חסן ראי פיהא אנהא לא תעמל</li>
<li>אלא מא פיה אלצלאח בעד אעתקאדי</li>
<li>פיהא באנהא אלואלד אלשפיק הדא בעד</li>
<li>אהמאלהא אלאמר ענד ביע חמודות</li>
<li>כתיר ולם תבתאע שיא וקולהא איצא</li>
<li>לר ששון באן אלתשובות ליס הי ענדי</li>
<li>ואנא אלדי גבת בהא בידי אלי אלבית הדא</li>
<li>בעד ציאע דינאר ענדהא שהד אללה</li>
<li>פמא אערף מא אקול והיא(!) תעלם</li>
<li>עניותי ותעבי חתי גמע הדא אלשי</li>
<li>וקצדת אן אצרפה פי אלתורה פותקת</li>
<li>אלי דינהא ותפצלהא פכנני רגיתהא</li>
<li>וסאלתהא אן תצייעה ואנא אליום</li>
<li>שהד אללה אתמנא תמן דרהם בעד אן</li>
<li>קד רכבני אלדיין ואלאן (פו) קד אחיל ביני</li>
<li>ובין אלטלוע אלי מצר וקד עזמת עלי אלספר</li>
<li>פי איאם אלפסח אן ופק אללה פאן אנע/מ/ת</li>
<li>וחרצת פי כלאץ אלדי ענד אבו אלסרור</li>
<li>ואנפדת בה סרעה בלא ארתכא באל מע</li>
<li>אלנסך אלדי ענדהא ואלדי ענד בן טייב וענד</li>
<li>ר זכאי מע מוצל הדה אלאחרף והו אלשיך</li>
<li>אבו אלפתוח פהיא (!) מן ענדהא מתנה</li>
<li>ותרבחני שק אלטלוע ואלכסארה מע ציק</li>
<li>אליד ואלכטר אלעטים ואן לם תפעל דלך</li>
<li>פהיא (!) אלמטאלבה. דמי והיא (!) ורבהא</li>
<li>אבצר ואן כאנת קד סלמת דלך אלי</li>
<li>ר משה פתגמע בינהמא ותוקפה עלי</li>
<li>כתאבי הדא ליסלם דלך אליה ותקבל ידה</li>
<li>עני פאנני לם ימכנני אן אכאתבה קבל וצול</li>
<li>כתאבה ושלומה יגדל סלה מודה לחסדו</li>
<li>שמואל ביר יהודה הבבלי נע</li>
</ol>
                    
                        <h3>Margins</h3>
                    
                        <p>ותקול ללשיך אבו אלפצאיל יסלם אליה אלדינארין אלדי סלמהא אליה ר ששון</p>
<p>ותאכד מן דלך קטעה חק ורקה תכתב אליי פיהא כתאב ושלום</p>
                    
                </div>
            
        </section>
    </body>
</html>
