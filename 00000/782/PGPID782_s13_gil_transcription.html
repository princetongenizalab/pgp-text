
<html>
    <head>
        <title>Transcription of Letter: ENA 4020.43</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.43</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/9cf18033-cb32-409d-a164-b9a43389e8e2">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא מולאי אלשיך ואדאם תאיידה ונעמאה וכבת אעדאה מן בוציר</span></li>
<li><span lang="he">לד' בקין מן תשרי ואלחאל סלאמה ואלחמד ללה רב אלעאלמין ושוק אלי גרתה אלסעידה ותולע</span></li>
<li><span lang="he">למא ירד מן נחוה קרב אללה אלאגתמאע בה עלי אפצ'ל אלאחואל אלסארה ברחמתה תקדם</span></li>
<li><span lang="he">כתאבי אליה דכאן אלכהן אלברכה ועטפה כתאב למולאי אלשיך אבו אצחק ארגו אנה</span></li>
<li><span lang="he">[וצל] אליה אעלם מולאי אלשיך אדאם אללה עזה אני וג'דת גמיע אלביות [&nbsp; &nbsp; &nbsp; &nbsp; &nbsp; ] אלתי</span></li>
<li><span lang="he">יעלמהא מתל בן כזאמה ובן צדקה וג'ירה בן ענזר משתבה דנ' מן ק' דינ' אלל'</span></li>
<li><span lang="he">[וחו]לה אסתכרת אללה ודפעת ללמעוג' אלפך אנסאן נצראני כתאן חסן ג'יד</span></li>
<li><span lang="he">מ דינ' ודפעת לבן אלקאדם י' דנ' ואנא אדפע י' דנ' אלי אנסאן אכר אן שא אללה(?)</span></li>
<li><span lang="he">וק[ &nbsp; &nbsp; &nbsp; ] כנת נט'ן אני אשתרי באלדי מעי פי יומין פבאללה לקד פרקת ניף</span></li>
<li><span lang="he">וסתין דינ' מא אכדת אלא דון אלקנטארין כתאן וקד אשתרית מן אלטנסאוי דון</span></li>
<li><span lang="he">אלחמלין כתאן סער ג' אחמאל ק' ולם נזן לה אלדנ' ומצ'א אליה אלסמסאר בעד</span></li>
<li><span lang="he">ד'לך טלב מנה לה וענדי אלצנאע מא יביעו באקל מן מ' דינ' אלחמל</span></li>
<li><span lang="he">שיי לאן ליס פי אלבלד אליום משתרי סוא ג' אנפס או ד' פכיף אדא</span></li>
<li><span lang="he">טלעו אלנאס וקד מצ'א אלי אולאד בן קוץ פקאלו לא תכלמנא לבעד</span></li>
<li><span lang="he">אלעיד והו נצף שהר שואל באזא מא יטלעו אלנאס אעלמת מולאי</span></li>
<li><span lang="he">דלך ואמא כתאן אלציאע פמא יסוא חלאל ולא חראם ולא יחל מן יכרג</span></li>
<li><span lang="he">פיה דר' ערפת מולאי אלסביני אשתרא כתאן בן פדי(?) ח' ונצף וג'מני אלדי</span></li>
<li><span lang="he">לם תשתרי מנה שיי פאן כנת אשתרית מנה שיי פקד ופקת</span></li>
<li><span lang="he">אחב יאמולאי תעלמני מא וצל לאן מא ענדי לאלאן תצחיח ולעל</span></li>
<li><span lang="he">תנפד לי כתב אבו אלפצ'ל יוסף בן כ'לפה ואן וצל סלימן צאחבה תנפדה</span></li>
<li><span lang="he">לי סרעה במא יתחצל ענדך מן אלדנ' אן שא אללה ואלצרירה אלדי מע חסאן</span></li>
<li><span lang="he">ארגו אן مولاي קבצ'הא ובדלהא בשאמיה וקד סאלתה איש מא מן אללה בה יחרץ</span></li>
<li><span lang="he">פי בדלה שאמיה ואנפאדהא עלי כל חאל פקד אעלמתה אלג'רץ' ואללה יעין</span></li>
</ol>
                    
                        <h3>Right Margin</h3>
                    
                        <ol>
<li><span lang="he">וליס גרצ'י בדלך תג'ארה</span></li>
<li><span lang="he">בל אקאמה גאה פלעל יאכ'ד</span></li>
<li><span lang="he">לי מן מולאי אלשיך אבו אלכיר ק'ק' דינ'</span></li>
<li><span lang="he">נזאריה תכן וזן מלאח לא יכן</span></li>
<li><span lang="he">מנהא שיי מקרון כאן</span></li>
<li><span lang="he">פיהא נ' דינ' מסטרה</span></li>
<li><span lang="he">מצריה פגיד</span></li>
<li><span lang="he">אללה תעאלי לא</span></li>
<li><span lang="he">עדמני</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">חיאתה ויגעלה</span></li>
<li><span lang="he">פי חיז אלסלאמה</span></li>
<li><span lang="he">איש מא מן אללה בסלאמה</span></li>
<li><span lang="he">יתכץ לי פי נץ' תמנה</span></li>
<li><span lang="he">ואן כאן שיי ללכסוה יבקיה לי</span></li>
<li><span lang="he">מע י' פראך מן כ'יאר אל</span></li>
<li><span lang="he">רזמה ועמאמתין פחאגתי</span></li>
<li><span lang="he">אליהם וארגו וצול כתאבה</span></li>
<li><span lang="he">מני באלקרב באמרה</span></li>
<li><span lang="he">ומא תכון לה מן חאגה</span></li>
<li><span lang="he">ישרפני בהא</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/170f8189-d480-4c76-9c6b-cdae6190aafd">
                    
                    
                    
                        <h3>Verso</h3>
                    
                        <ol>
<li><span lang="he">כצצתה אתם אלסלם ואסאלה אן יתאמל כתאבי אלמתקדם לאנה אכתר שרח מן הדא</span></li>
<li><span lang="he">עטפה כתאב אלי אלשיך אבו אצחק אחב אנפאדה اليه ان ساء الله ואסל מולאי אן ישתרי</span></li>
<li><span lang="he">לי בדינ' מסך ויגעלה פי ברניה ויכטטהא וינפדה למולאי אלשיך אבו אצחק מע</span></li>
<li><span lang="he">קיר' דהב כאן פי קארורה ان ساء الله ואלזמאם יג'על אבו אלפרג' יאכדה מן אלדיך(?)</span></li>
<li><span lang="he">וינפד אלגמיע למולאי אלשיך אבו יצחק ان ساء الله אלצואר אלמשדך ארגו אנה אביע</span></li>
<li><span lang="he">יעלמני בשרח ת'מנה وان אמכן אן יתפצ'ל יכץ מולאי לאבו אלפצ'ל זכרי סלאמי ויאכד</span></li>
<li><span lang="he">לי מנה י'ז' קיר' יפעל לאני כרג'ת עלי ג' ק[ &nbsp; &nbsp; ] יעלם ידפעהא ללשיך ان ساء الله</span></li>
<li><span lang="he">וארגו אן אלד'נ' באלקרב מני לאן בעד אלעיד ינקטע אלסער ויכון אלכתאן</span></li>
<li><span lang="he">קד אשתריתה חקיקה [ &nbsp; &nbsp; &nbsp; ] ק' פוצלת ג' קנאטיר חבל כ' דינ' אלגמיע אעלמתה</span></li>
<li><span lang="he">דלך ושלום</span></li>
</ol>
                    
                        <h3>Bottom Margin (upside down)</h3>
                    
                        <ol>
<li><span lang="he">מולאי אלשיך אבו זכרי יהודה בן מוסי נ'ע'&nbsp; &nbsp; &nbsp; &nbsp; שאכר אפצ'אלה פרח בן אסמעיל נ'ע'</span></li>
<li><span lang="he"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בן סגמאר&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; الكوهان &nbsp;دار البركة</span></li>
<li><span lang="he">אטאל אללה בקאה ואדאם עזה ותאיידה וסעאדתה</span></li>
</ol>
                    
                </div>
            
        </section>
    </body>
</html>
