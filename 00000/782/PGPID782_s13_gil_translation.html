
<html>
    <head>
        <title>Hebrew Translation of Letter: ENA 4020.43</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 4020.43</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/9cf18033-cb32-409d-a164-b9a43389e8e2">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את עזרתו ואת חסרו לך ויכה את אויביך, מבוציר,</li>
<li>בכ"ז בתשרי. שלומי טוב, תודה לאל ריבון העולמים, אבל אני מתגעגע אל פניך המבורכים ומשתוקק</li>
<li>למה שיגיע מאצלך, יקרב אלוהים את פגישתי עמך במיטב הנסיבות המשמחות, ברחמיו. לפני כן</li>
<li>שלחתי לך מכתב אל חנות הכוהן, ('דאר) אלברכה', וכרוך בו מכתב אל אדוני ורבי אבו אסחק, אקווה</li>
<li>שהגיע אליך. דע, אדוני ורבי יתמיד אלוהים את גדולתך, שמצאתי את כל האחוזות שאתה</li>
<li>יודע, כגון כן כזאמה ובן צדקה ואחרים, בן ענזר, שווים בסכום הדינרים, ק' דינר בעד ל'</li>
<li>בקירוב. ביקשתי את חסדי אלוהים ומסרתי לאלמעוג' אלפך, אדם נוצרי, (בעד) פשתים טובות משובחות,</li>
<li>מ' דינר, ומסרתי לבן אלקאדם י' דינרים, ואמסור י' דינרים לאדם אחר, ברצון האל(?)</li>
<li>.... חשבתי שאקנה במה שנמצא עמי במשך יומיים, אבל חי אלוהים, חילקתי</li>
<li>שישים דינרים וכמה ולא קיבלתי אלא פחות משני קנטארים פשתים. קניתי מאלטנסאוי פחות </li>
<li>משני משואים פשתים, במחיר ג' משואים בק', אבל לא שילמתי לו את הדינרים, והלך אליו המתווך אחר </li>
<li>(12–13) כך, ודרש ממנו ל"ה; ואצלי בעלי המלאכה אינם מוכרים כלום בפחות ממ' דינר המשאוי, עכשיו, כשאין היום בעיר קונה חוץ מג' או ד' אנשים, לא כל שכן כאשר</li>
<li> </li>
<li>יעלו (עוד) אנשים. והוא הלך אל הבנים של בן קוץ ואמרו: אל תדבר אתנו עד אחרי</li>
<li>החג, כלומר בחצי חודש שואל, על פי (מספר) האנשים שיעלו (הנה). זאת לידיעתך אדוני. </li>
<li>ואילו הפשתים שבכפרים אינן שוות, לא כשר ולא טרף (?) והלוקח אותן לא ימכור</li>
<li>מהן אף בעד דרהם, לידיעתך אדוני. אלסביכי (?) קנה פשתים של בן פדי (?) בח' וחצי, הצטערתי</li>
<li>שלא קנית ממנו כלום, כי אילו קנית ממנו כמות, היית מוצא ברכה.</li>
<li>אבקש ממך, אדוני, שתודיע לי מה הגיע, כי עד עכשיו אין לי אישור. אנא</li>
<li>שלח לי את מכתבי אבו אלפצל יוסף בן כלפה ; ואם הגיע סלימאן שותפו שלח אותו</li>
<li>אלי במהרה עם הדינרים שנכנסו אצלך, ברצון האל. את הכיס הקטן אשר עם חסאן</li>
<li>אקווה שאתה, אדוני, קיבלת אותו והמרת אותם בשאמיים. כבר ביקשתי ממך כי כל מה שייכנס, בחסד אלוהים, תשתדל</li>
<li>להמיר לשאמיים ולשלוח אותם ויהי מה, ואת תכלית הדבר כבר הודעתי לך, ואלוהים יעזור; </li>
</ol>
                    
                        <h3>recto, right margin</h3>
                    
                        <p>ואין מטרתי בזאת המסחר אלא השמירה על הכבוד. על כן, אם תיקח בשבילי מאדוני ורבי אבר אלכיר ק"ק דינר 'נזארי', ויהיה משקלם טוב, ולא יהיה בהם דבר נוסף, ואם יהיו בהם נ' דינר 'מסטר', מצריים, הרי טוב. אלוהים יתעלה אל ייקח ממני </p>
                    
                        <h3>recto, top margin</h3>
                    
                        <p>את חייך וישימך במחוז השלום; כל מה שיגיע בשלום, בחסדי אלוהים, שים בחשבוני הפרטי את התמורה במזומנים; ואם יהיה סכום בשביל בגדים, השאר לי אותו יחד עם י' יריעות מן המיטב שבכריכה, ושני צניפים, כי אני זקוק להם. אקווה שמכתב ממך נמצא בדרך אלי עם הוראות; וכל צורך שיהיה לך בקנייה, כבדני בו. </p>
                    
                </div>
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/170f8189-d480-4c76-9c6b-cdae6190aafd">
                    
                    
                    
                        <h3>verso</h3>
                    
                        <ol>
<li>אני שולח לך את מיטב דרישות השלום, ואבקש ממך שתשים לב למכתבי הקודם, כי הוא מפורט יותר מזה.</li>
<li>כרוך בו מכתב אל האדון אבו אסחק ואבקש ממך שתשלח אותו אליו, ברצון האל. ואבקש ממך, אדוני, כי תקנה</li>
<li>לי בדינר מוסק, ותשים אותו בקנקן, ותרשום עליו ותשלח אותו לאדוני ורבי, אבו אסחק, עם </li>
<li>קיראט זהב שהיה בתוך צנצנת, ברצון האל. את הרתמה, סדר שאבו אלפרג' ייקח אותה מ('חמאם'?) 'אלדיכ'</li>
<li>וישלח הכול לאדוני ורבי, אבו אסחק, ברצון האל. טבליות המוסק המרוסקות, אקווה שנמכרו, </li>
<li>והודע לי את פרטי התמורה. אם אפשר, הואילה למסור דרישות שלום ממני לאדוני אבו אלפצל זכרי ולקחת</li>
<li>ממנו בשבילי י"ז קיראט, עשה זאת כי יצאתי .... כאשר ידעת. מסור אותם לאדוני, ברצון האל.</li>
<li>אקווה שהדינרים הם בדרך אלי, כי אחרי החג ירד השער; את הפשתים </li>
<li>(9–10) קניתי באמת. .... ק'; והגיעו ג' קנטארים חבלים, כ' דינר בסך הכול. זאת לידיעתך, ושלום. </li>
<li> </li>
</ol>
                    
                        <h3>verso, address</h3>
                    
                        <p>אדוני ורבי אבו זכרי יהודה בן מוסא נ"ע בן סגמאר, ייתן לו אלוהים אריכות ימים ויחמיד את גדולתו ואת עזרתו לו ואת אושרו; המודה חסדיו. פרח בן אסמעיל נ"ע. אל הכוהן, 'דאר אלברכה', ימסור אותו לחנות אדוני ורבי, אבו יעקוב יוסף הכהן, 'דאר אלבִרכה', אלנחאסין. </p>
<p> </p>
                    
                </div>
            
        </section>
    </body>
</html>
