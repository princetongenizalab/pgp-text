
<html>
    <head>
        <title>Transcription of Letter: ENA 4020.43</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.43</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/9cf18033-cb32-409d-a164-b9a43389e8e2">
                    
                    
                    
                        <ol>
<li>כתאבי אטאל אללה בקא מולאי אלשיך ואדאם תאיידה ונעמאה וכבת אעדאה</li>
</ol>
                    
                        <h3>מן ....ציר</h3>
                    
                        <ol>
<li>לד' בקין מן תשרי ואלחאל סלאמה ואלחמד ללה רב אל</li>
<li>למא קרב אללה אלאגתמאע בה עלי אפצל אלאחואל אלסארה.....</li>
<li>כתאבי אליה דכאן אלכהן ועטפה כתאב למולאי אלשיך אבו אצחק ארגו</li>
</ol>
                    
                        <h3>אנה</h3>
                    
                        <ol>
<li>אליה אעלם מולאי אלשיך אדאם אללה עזה אני וגדת גמיע אל.....</li>
<li>יעלמ א מתל בן ובן צדקה וגירה</li>
<li>.....אסתכרת אללה ודפעת ללמעוג אל....אנסאן נצראני כתאן חסן גיד</li>
<li>...דינ' ודפעת לך אלקאדם י' דינ' ..ואנא אדפע י' דנ' אלי אנסאן אכר מן</li>
<li>....כנת נטן אני אשתרי באלדי מעי פי יומין</li>
<li>וסתין דינ' מא אכדתה אלא דון אלקנטארין כתאן וקד אשתרית מן אלטנסאוי</li>
</ol>
                    
                        <h3>דון</h3>
                    
                        <ol>
<li>אלחמלין כתאן סער ג' אחמאל ק' ולם נזן לה דנ' ומצא אליה אלסמסאר..</li>
<li>דלך טלב מנה לה וענדי אלצנאע מא יביעו באקל מן מ' דינ' אלחמל</li>
<li>שיי לאן ליס פי אלבלד אליום משתרי סוא ג' אנפס או ד' פכיף ארא (אדא)</li>
<li>טלעו אלנאס וקד מצא אלי אולאדך.....פקאלו לא תכלמנא לבעד</li>
<li>אלעיד והו נצף שהר שואל ....מא יטלעו אלנאס אעלמך ........</li>
<li>דלך ואמא כתאן אלציאע פמא יסוא חלאל ולא חראס ולא יחל מן יכרג</li>
<li>פיה דר' ..... אלסרירי אשתרא כתאן קפוי ח' ונצף וג'מני אלדי</li>
<li>לם תשתרי מנה שיי פאן .... אשתרית מנה שיי פקד ופקת</li>
<li>אחב יא מולאי תעלמני מא וצל לאן מא ענדי ללאן תצחיח ולעל</li>
<li>תנפד לי כתב אבו אלפצל יוסף בן כלפה ואן וצל סלמאן צאחבה תנפדה</li>
<li>לי סרעה במא יתחצל ענדך מן אל (דר' אן שא אללה) ואלצריבה אלדי מע</li>
</ol>
                    
                        <h3>(חסון)</h3>
                    
                        <ol>
<li>ארגו (מן מולאי) קבצהא ובדלהא בשאמיה וקדם אליה איש מא מן בה יחרץ</li>
<li>פי בדלה (שאמיה) ואנפאדא עלי כל חאל פקד אעלמתך אלג'רץ ואללה יעין</li>
</ol>
                    
                        <h3>Margin</h3>
                    
                        <p>וליס גרצי כדלך תג'א(ר) / בל אקאמה גאה ולעל יאכד / לי מן מולאי אלשיך אבו</p>
<p>אלכיר קק' דינ' / נזאריה תכן וזן מלאח לא יכן / וזנהא שיי מקרוץ כאן/</p>
<p>פיהא ק' דינ' מסטרה/ מצריה פגיד / אללה תעאלי לא / יע (דמ)ני</p>
                    
                        <h3>Top</h3>
                    
                        <p>חיאתך............/ פי חיז אלסלאמה / איש מא מן אללה /</p>
<p>לי פי נץ תמנה / ואן כאן שיי......... / מע י' פראך מן כיאר אל /</p>
<p>רזמה ועמאמתין ......../ אליהם וארגו וצול כתאבה / מני באלקרב באמרה /</p>
<p>ומא כאן לה מן חאגה / יערפני בהא</p>
                    
                </div>
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/170f8189-d480-4c76-9c6b-cdae6190aafd">
                    
                    
                    
                        <h3>Verso</h3>
                    
                        <ol>
<li>כצצתה אתם אלסלאם ואסלה אן יחאמל כתאבי אלמתקדם לאנה אכתר שרח מן הדא</li>
<li>עטפה כתאב מולאי אלשיך אבו אצחק אחב אנפאדה אליה אן שא אללה ואסל מולאי אן ישתרי</li>
<li>לי בדינ' מסך ויגעלה פי כרכיה ויכטטהא וינפדה למולאי אלשיך אבו אצחק מע</li>
<li>קיר' דהב כאן פי קארורה ואלזמאם (יגעל) אבו אלפרג יאכדה מן אל...</li>
<li>וינפד אלגמיע למולאי אלשיך אבו אצחק (אן שא אללה אלצואד) אלמש ך ארגו אנה אביע</li>
<li>יעלמני תמנה יתפצל יכץ מולאי אבו אלפצל זכרי סלאמי ויאכד</li>
<li>לי מנה יז קיר יפעל לאני כרגתה עלי ג' (קר')....ידפעהא לל...(אן שא אללה)</li>
<li>וארגו אן אלדנ' באלקרב מני לאן בעד אלעיד ינקטע אלסעד ויכ....אלכתאן</li>
<li>קד אשת...... ג' קנאטיר .....כל כ' דינ' אלגמיע אעלמתה</li>
<li>דלך........</li>
<li>מולאי אלשיך אבו זכרי יהודה בן מוסי נע'</li>
<li>בן סגמאר</li>
<li>אטאל אללה בקאה ואדאם עזה ותאיידה ונעמאה</li>
<li>שאכר אפצלה פרח בן אסמעיל נע'</li>
</ol>
                    
                </div>
            
        </section>
    </body>
</html>
