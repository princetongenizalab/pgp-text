
<html>
    <head>
        <title>Transcription of Letter: ENA 4020.43</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.43</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/9cf18033-cb32-409d-a164-b9a43389e8e2">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולאי אלשיך ואדאם תאיידה ונעמאה וכבת אעדאה מן בוציר</li>
<li>לד' בקין מן תשרי ואלחאל סלאמה ואלחמד ללה רב אלעאלמין ושוק אלי גרית אלסעידה ותולע</li>
<li>למא קרב אללה אלאגתמאע בה עלי אפצל אלאחואל אלסארה ברחמתה תקדם</li>
<li>כתאבי אליה דכאן אלכהן אלברכה ועטפה כתאב למולאי אלשיך אבו אצחק ארגו אנה</li>
<li>[וצל] אליה אעלם מולאי אלשיך אדאם אללה עזה אני וגדת גמיע אלביות [...]</li>
<li>יעלמהא מתל בן כזאמה ובן צדקה וגירה בן ענזר משתבה דנ' מן ק' דינ' אל' ל'</li>
<li>[וחו]לה אסתכרת אללה ודפעת ללמעוג אלפף אנסאן נצראני כתאן חסן גיד</li>
<li>מ' דינ' ודפעת לבן אלקאדם י' דינ' ואנא אדפע י' דנ' אלי אנסאן אכר אן שא אללה ?</li>
<li>וק[...] כנת נטן אני אשתרי באלדי מעי פי יומין פבאללה לקד פרקת ניף</li>
<li>וסתין דינ' מא אכדתה אלא דון אלקנטארין כתאן וקד אשתרית מן אלטנסאוי דון</li>
<li>אלחמלין כתאן סער ג' אחמאל ק' ולם נזן לה דנ' ומצא אליה אלסמסאר בעד</li>
<li>דלך טלב מנה לה וענדי אלצנאע מא יביעו באקל מן מ' דינ' אלחמל</li>
<li>שיי לאן ליס פי אלבלד אליום משתרי סוא ג' אנפס או ד' פכיף אדא</li>
<li>טלעו אלנאס וקד מצא אלי אולאד בן אלקוץ פקאלו לא תכלמנא לבעד</li>
<li>אלעיד והו נצף שהר שואל באזא מא יטלעו אלנאס אעלמך מולאי</li>
<li>דלך ואמא כתאן אלציאע פמא יסוא חלאל ולא חראם ולא יחל מן יכרג'</li>
<li>פיה דר' ערפת מולאי אלסביני אשתרא כתאן בן פדי? ח' ונצף וג'מני אלדי</li>
<li>לם תשתרי מנה שיי פאן כנת אשתרית מנה שיי פקד ופקת</li>
<li>אחב יא מולאי תעלמני מא וצל לאן מא ענדי ללאן תצחיח ולעל</li>
<li>תנפד לי כתב אבו אלפצwל יוסף בן כלפה ואן וצל סלמאן צאחבה תנפדה</li>
<li>לי סרעה במא יתחצל ענדך מן אל דנ' אן שא אללה ואלצרירה אלדי מע חסאן</li>
<li>ארגו מן مولاي קבצ'הא ובדלהא בשאמיה וקד סאלתה איש מא מן אללה בה יחרץ</li>
<li>פי בדלה שאמיה ואנפאדהא עלי כל חאל פקד אעלמתך אלג'רץ' ואללה יעין</li>
</ol>
                    
                        <h3>Right margin</h3>
                    
                        <p>וליס ג'רצ'י בדלך תג'ארה / בל אקאמה גאה ולעל יאכד / לי מן מולאי אלשיך אבו&nbsp;אלכיר קק' דינ' / נזאריה תכן וזן מלאח לא יכן / מנהא שיי מקרון כאן/&nbsp;פיהא ק' דינ' מסטרה/ מצריה פגיד / אללה תעאלי לא / עדמני</p>
                    
                        <h3>Top margin</h3>
                    
                        <p>חיאתה ויגעלה / פי חיז אלסלאמה / איש מא מן אללה בסלאמה /</p>
<p>יכתץ לי פי נץ תמנה / ואן כאן שיי ללכסוה יבקיה לי / מע י' פראך מן כיאר אל /</p>
<p>רזמה ועמאמתין פחאגתי / אליהם וארגו וצול כתאבה / מני באלקרב באמרה /</p>
<p>ומא תכון לה מן חאגה / ישרפני בהא</p>
                    
                </div>
            
                <div data-canvas="https://figgy.princeton.edu/concern/scanned_resources/5bdbb8e7-4e70-42f0-91d5-8c8f030c4e1b/manifest/canvas/170f8189-d480-4c76-9c6b-cdae6190aafd">
                    
                    
                    
                        <h3>Verso</h3>
                    
                        <ol>
<li>כצצתה אתם אלסלאם ואסאלה אן יתאמל כתאבי אלמתקדם לאנה אכתר שרח מן הדא</li>
<li>עטפה כתאב מולאי אלשיך אבו אצחק אחב אנפאדה اليه ان ساء الله ואסל מולאי אן ישתרי</li>
<li>לי בדינ' מסך ויגעלה פי ברניה ויכטטהא וינפדה למולאי אלשיך אבו אצחק מע</li>
<li>קיר' דהב כאן פי קארורה ان ساء الله ואלזמאם יג'על אבו אלפרג' יאכדה מן אלדיך?</li>
<li>וינפד אלגמיע למולאי אלשיך אבו אצחק ان ساء الله אלצואר אלמשדך ארגו אנה אביע</li>
<li>יעלמני בשרח תמנה وان אמכן אן יתפצ'ל יכץ מולאי לאבו אלפצל זכרי סלאמי ויאכד</li>
<li>לי מנה יז קיר יפעל לאני כרגתה עלי ג' קר' [..] ידפעהא ללשיך ان ساء الله&nbsp;</li>
<li>וארגו אן אלדנ' באלקרב מני לאן בעד אלעיד ינקטע אלסער ויכון אלכתאן</li>
<li>קד אשתריתה&nbsp; חקיקה [..] ק' פוצלת ג' קנאטיר חבל כ' דינ' אלג'מיע אעלמתה</li>
<li>דלך ושלום</li>
</ol>
                    
                        <h3>Address, upside down</h3>
                    
                        <ol>
<li>מולאי אלשיך אבו זכרי יהודה בן מוסי נע'</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;בן סגמאר</li>
<li>אטאל אללה בקאה ואדאם עזה ותאיידה וסעאדתה</li>
</ol>
<p>&nbsp;</p>
<ol>
<li>שאכר אפצ'אלה פרח בן אסמעיל נע'</li>
<li>الكوهان&nbsp; دار البركة</li>
</ol>
                    
                        <h3>Address, Arabic script</h3>
                    
                        <p>يدفعها دكان مولاي الشيخ ابي يعقوب يوسف الكهن دار البركة النحاسين</p>
                    
                </div>
            
        </section>
    </body>
</html>
