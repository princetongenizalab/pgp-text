
<html>
    <head>
        <title>Transcription of Letter: Bodl. MS heb. d 66/16</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/16</h1>

        <p>Mark Cohen, Unpublished editions‎ (in Judaeo-Arabic).</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-16/1.json">
                    
                    
                    
                        <h3>Recto:</h3>
                    
                        <ol>
<li>בשמ רחמ</li>
<li>יענך יי ביום צרה ישגבך שם אלהי יעקב וג</li>
<li>אעלם חצרה אדונינו גאונינו נזרינו וכתרינו ועטרת ראשינו</li>
<li>מצליח הכהן ראש ישיבת גאון יעקב יברכהו ויעזרהו אלהי אברהם</li>
<li>יצחק ויעקב אמן נצח סלה אנני זוגה אדם אלצירפי ולי אליום</li>
<li>מדה תמאן אשהר מתרדדה אטלב אלאנפצאל לא אקדר</li>
<li>עליה וכנת מעתקדה ענד קדום חצרתהא אלאגלה אן מא ינעאק</li>
<li>לי ולא לגירי חכם סאעה ואחדה והו רגל כתיר אלאעלאל כתיר</li>
<li>אלאמראץ ולה אולאד נאיין ען אלדין וגירהם ואלעבדה תכאף לאלא</li>
<li>ידהאה אלמחתום עלי אלנאס או אנא פלא אמן מא יגרי</li>
<li>עליה ועלי אולאדי פבחק מא פי צדרך מן אלשריעה אמא</li>
<li>נטרת פי חאלי ואנגזת חכמי עלי אי וגה אן כאן וכאנת אלעבדה</li>
<li>וכלת להא וכיל פמן כתרת מא עמל באלרגל דכר אנה לא ירגע</li>
<li>ידכל ביננא ואלעבדה פמחתשמה ומא לי לסאן אן אתכלם בה</li>
<li>פבחק ואלדיך אמא נצרת פי חאלי ואחסנת כלאצי</li>
<li>פאני מתל מא אחסב פיה כדא אחסב פייה ומא אמן מא יטרא</li>
<li>עלי אולאדי בעדי ואנת ללאראמל וללאיתאם כליפה</li>
<li>אללה תעאלי ומא לי אחד אלא אללה תעאלי ורחמתך</li>
<li>ואלמקצוד גמיעה כלאץ אלעבדה עלי אי וגה אן כאן</li>
<li>ומא תוגבה אלשריעה ושלום</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-16/2.json">
                    
                    
                    
                        <h3>Verso, amidst copious other jottings. It is not clear how much, if any, pertains to recto:</h3>
                    
                        <ol>
<li>אתהלל בשיר אשר טיפחת עדה עדי צניף וגם מטפחת</li>
<li>[[...ף....בצ.]] [......]....מן פיתחת רני בשיר חזתם אשר פיתחת</li>
<li>אם את ליד גאון ענק שולחת נפשי בסות צדק היי שולחת</li>
<li>בשמחת עודותיו בעב פורחת ובתום במטה אהרן פרחת</li>
<li>שפתיו ישמרו דעת ופיהו בתום יורה ..ל.י י.ת.</li>
<li>ידיו כמו יורה לגן עומדת</li>
<li>עלי מעין פליליה בשדה פליליה פרי צומחת נפשו. כנה....ל.</li>
<li>אומ. אש. משרת תעודתו קצי .ר.. עדי ים האמת שולחת</li>
</ol>
                    
                </div>
            
        </section>
    </body>
</html>
