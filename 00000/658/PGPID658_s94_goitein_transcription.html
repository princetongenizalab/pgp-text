
<html>
    <head>
        <title>Transcription of Letter: ENA 2559.5</title>
    </head>
    <body style="max-width: 860px; margin: auto">
        <h1>Transcription of Letter: ENA 2559.5</h1>

        <p>S. D. Goitein, <em>Palestinian Jewry in Early Islamic and Crusader Times‎</em> (in Hebrew) (Jerusalem: Yad Izhak Ben Zvi Publications, 1980).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/658/iiif/textblock/3693/canvas/1/">
                    
                    
                    
                        <h3>Recto</h3>
                    
                        <ol>
<li>יגי גאנדאר יקול אלצאחב יסלם עליך[</li>
<li>חואיגכם וגאבו לנא פואכה וגירהא וכנת אגתמע בהם</li>
<li>וגרי חדית פי מעני מנעהם אליהוד מן אלדכול אלקדס וגרי</li>
<li>כלאם טויל וסוף דבר קדרנו מעהם אנהם ימכנון אליהוד</li>
<li>מן אלזיארה ויגי אליהם צבאג יהודי ואנפצל אלאמר עלי</li>
<li>דלך ופיהא אלאן צבאג יהודי ברוך הטוב והמטיב ואמא דלך</li>
<li>אלגזל פקד קלנא דפוע אנה יכון שמט ולה חאשיה כחלייה</li>
<li>חריר משקוקה הדא אן כאן מא ללמולי פי דלך כלפה לכן</li>
<li>אלמיזרין אלדי דכרת ללמולי מקפץ באחמר ואזרק וחאשיה</li>
<li>אלפואשי כמא ראיתהא מענא פי בלביס פאשתהי ישריהא</li>
<li>לי אלמולי ומע וצולה נדפע לה תמנהא אן שא אללה תע ואשתהי</li>
<li>יסאל אלמולי ען מן וצל מן טראבלס בסבב דלך אלשי אלדי גבוה</li>
<li>לנא וכאן אלרייס דאם עזה קד כאתבהם פי אלמעני פיסאל</li>
<li>אלמולי ען הדא אלגרץ ושלום הדרתו יגדל לעד אלנשיא</li>
<li>אלשמס יר הו סמעת אלי אכר הדא אלתאריך אנה משוש אלמזאג</li>
<li>אללה יעאפיה כתב ראש חודש טבת וקד אכתרינא //אלי// טברייה</li>
</ol>
                    
                </div>
            
                <div data-canvas="https://geniza.princeton.edu/documents/658/iiif/textblock/3693/canvas/2/">
                    
                    
                    
                        <h3>Verso</h3>
                    
                        <ol>
<li>. . . . . . . . . . . . .] . . . . פאנה בחריר מליח אגוד [מא</li>
<li>יכון וא]ן ישתרי לי מלאה טרח מליח אכתרה אזרק בחאשיה</li>
<li>יכון מן אתמאן מ דרהם סואד זאיד נאקץ ואן בקי שי ישתרי</li>
<li>לי אנצאף פואשי בחריר מלאח ומנידילה ביצא בחואשי</li>
<li>הדא אן צח שי ואריד מן אנעאם אלמולי אללה אללה אלף מרה</li>
<li>ישתרי לי מיזרין מתל אלדי ראי מענא בבלביס מתל טרח</li>
<li>אלפואשי אלמעתק באחמר ואזרק וחואשי וקד ראהא אלמולי</li>
<li>מענא פי בלביס ואלדי ראהא מענא כרגת ען ידי וכאן פי קלבי</li>
<li>מנהא והי תנבאע פי מצר פי כאן אלצואפין אלדי פי אלעטארין</li>
<li>והו מערוף ופי אלקאהרה תנבאע הדה אלמיאזר תחת אלגמלון</li>
<li>והו סוק מערוף ואיש אתפק ישתריה לאנהא יתפק מנהא</li>
<li>טואל וקצאר פאיש אתפק ישתריה אמא טויל או קציר</li>
<li>ואן צח מן א{ס}כנדרייה(?) שי מן אלח דנאניר ישתריה מנה ואלא</li>
<li>ישתריה מן ענדה ומע וצולה אדפע לה תמנהא לא זאל מנעמא</li>
<li>מתפצלא אן שא אללה תע ויערפני כדמה ומהאמה ושלום</li>
<li>חנוכה אתקמח</li>
</ol>
<p>&nbsp;</p>
<ol>
<li>] אלמולי באגל שלום ואסמענא(?) מכאתבתך(?) אן שא אללה תע</li>
</ol>
                    
                </div>
            
        </section>
    </body>
</html>
