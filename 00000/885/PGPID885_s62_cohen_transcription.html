
<html>
    <head>
        <title>Transcription of Letter: Moss. V,355</title>
    </head>
    <body style="max-width: 860px; margin: auto">
        <h1>Transcription of Letter: Moss. V,355</h1>

        <p>Mark Cohen, unpublished editions‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-V-00355/canvas/1">
                    
                    
                    
                        <ol>
<li>אלממלוכה אבנה אברהם אלחזן נע</li>
<li>זוגה כלף בן הרון אלמערוף בתאג אל</li>
<li>מעאלי</li>
<li>בשמ רחמ</li>
<li>אש[רי] משכיל [א]ל דל ביום רעה ימלטהו ייי</li>
<li>אל[לה...]..לת..ה יסתגיב הדרת אדוננו ואור עינינו ועטרת ראשינו</li>
<li>וצניף תפארתינו גאוננו מצליח הכהן ראש ישיבת גאון יעקב יהי שמו</li>
<li>לעולם כירח יכון עולם צאלח אלדעא ויוצל איאמה באיאם אלגואל</li>
<li>ויביד שאנ[..] ויהלך מבגציחה ולא יוק....עלי מ....ויכון עונהא</li>
<li>ויזידהא מן אקסאם אלסעאדה מא רזקה ויכלצהא מן כל שי ויחיי</li>
<li>אלסאדה אלרוסא אלאגלא פתיאנהא גזעי הישיבה הקדושה ויושיבם על</li>
<li>כסאה בחייה וב.......יה וכן יעשה למען קדושת שמו</li>
<li>אלממלוכה תנהי אלי מקאמהא אלשריף מא הי בצדדה מן אלצר</li>
<li>ואלאענאת ואלמצאררה מע זוגהא ואנה פי כל וקת יכרגהא מן אלבית</li>
<li>ואלתמס מנהא אלאפתדי ולן יכף ענהא חאל ואלדהא נע ואן ואלדתהא</li>
<li>בקית בעדה אלמנה לא להא חיי שעה ולא חאל לנפסהא פבאל...</li>
<li>ואלאג[ר]ה תמון גירהא וכל דפעה יכרג אלממלוכה מן [ביתה] בלא</li>
<li>מזונות ולהא אליום מדה תמניה שהור והי תחתשם אלמגי ואל</li>
<li>אסתגאת לעטים היבה מקאמהא אלשריף וקד קארבת אלהלאך</li>
<li>והי [...]..רה באללה תעאלי ובסאמיהא פי אלנטר פי חאלהא אמא</li>
<li>יחסן טריקתה מעהא או יקום במא יגב עליהא פאן אלהואן ואלגוע</li>
<li>מא יצבר עליה ולא אלטרד פי כל וקת והי למא כאנת פי חאל</li>
<li>כונהא פי אלבית כאנת תקאסי ואלדיה אחדהמא זמן ולן יכפא</li>
<li>חאלהא וואלדתהא הי כאנת תמנע מנהא ומא ללממלוכה ..ל..</li>
<li>אלא אלי אללה ואלי סאמיהא פאנהא ו... יתימה פתפעל פי</li>
<li>אמרהא מא יקרבהא אלי אללה סבחאנהא ותגתנם תואבהא ולא</li>
</ol>
                    
                        <h3>(margin)</h3>
                    
                        <ol>
<li>תמכן מן סלמה ואלתצאפ. בהא ו[שלו]ם הדרתה יגדל לעד נצח ישע רב</li>
</ol>
                    
                </div>
            
        </section>
    </body>
</html>
