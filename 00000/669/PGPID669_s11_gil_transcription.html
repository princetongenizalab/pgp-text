
<html>
    <head>
        <title>Transcription of Letter: ENA 2727.41</title>
    </head>
    <body style="max-width: 860px; margin: auto">
        <h1>Transcription of Letter: ENA 2727.41</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5e297a0a-e26f-43c3-b27f-a22504bef09c/manifest/canvas/cbc15d72-bab3-441d-9a51-390eb2a23d2c">
                    
                    
                    
                        <h3>Recto</h3>
                    
                        <ol>
<li><span lang="he">אטאל אללה יאסידי ושיכי וגלילי ואלעזיז עלי בקא[ך]</span></li>
<li><span lang="he">ואדאם סלאמתך וכאן לך פי גמיע אמורך כתאבי אליך</span></li>
<li><span lang="he">מן דמסיס ען חאל סלאמה ועאפיה ללה אלחמד עלי</span></li>
<li><span lang="he">דלך אעלמך אן נחן פי אשגאלנא ואלשדאדין ענדנא</span></li>
<li><span lang="he">וקד כתבת עלי אלאחמאל כמא רסמת וקד</span></li>
<li><span lang="he">כנת סאלת בן אלתאהרתי פי אמר אלעלאואת פאן סהלו</span></li>
<li><span lang="he">אמרהא ואלא תבקיהא אלי ענד וצולי וכנת סאלת</span></li>
<li><span lang="he">אלחבר כאלי אש תשיר עלי בה אן כאן נקים [ &nbsp; &nbsp; &nbsp; &nbsp; &nbsp; ]</span></li>
<li><span lang="he">נסאפר פי הדה אלסנה או נקים וקד שאהדנא פי הדה</span></li>
<li><span lang="he">&nbsp;אלסנה מן אדכאל אלכתאן מא לא יק[ &nbsp; &nbsp; &nbsp; &nbsp; &nbsp; ] אלנאס מן סנין</span></li>
<li><span lang="he">&nbsp;אשהדנא אללה ואיאך כירהא וכל ישראל אמן ואלדי ענדי</span></li>
<li><span lang="he">&nbsp;מן אלחריר נ' רטל מנקי[ &nbsp; &nbsp; &nbsp; &nbsp; &nbsp; ] ולה עלי אלמונה</span></li>
<li><span lang="he">&nbsp;מן תמנה [&nbsp; &nbsp; &nbsp; &nbsp; &nbsp; ] ובקית חאיר האים אחב מן סידי אלשיך</span></li>
<li><span lang="he">&nbsp;[אן לא יכל]יני מן ראיה אראה אללה אפצ'ל</span></li>
<li><span lang="he">&nbsp;אמאלה ואדא וצל אלשיך [בן אלש]יך אבו אלחי בן</span></li>
<li><span lang="he">&nbsp;ישועה תדפע ל[ה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לאסין הי למוסי</span></li>
<li><span lang="he">&nbsp;בן נהראי או מע [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלשיך רקעתי</span></li>
<li><span lang="he">&nbsp;אליה אלמרשחה באללאסין אלדי פיהא א[סאל אלל]ה</span></li>
<li><span lang="he">&nbsp;לא יכליני מנך ואן יתקבל מני פיך צאלח אלדעה</span></li>
<li><span lang="he">&nbsp;פאן מא פכרי אלא אנת ומא תאג ראסי אלא אנת</span></li>
<li><span lang="he">&nbsp;קראת עלי כאצה נפסך אלשריפה באפצ'ל אלסלאם</span></li>
<li><span lang="he">&nbsp;ועלי סידי אבי אלפצ'ל ואבו נצר ומנשה אחפצ'הם</span></li>
<li><span lang="he">&nbsp;אללה באפצ'ל אלסלאם ועלי גמיע</span></li>
<li><span lang="he">&nbsp;מן תחוט ב[ה] ענ[איתך] באלסלאם ואבי אלחי ותמאם</span></li>
<li><span lang="he">&nbsp;אלסלאם [ועלי &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסלאם</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5e297a0a-e26f-43c3-b27f-a22504bef09c/manifest/canvas/ce4d7076-76f2-4130-adce-250a92d0b3b3">
                    
                    
                    
                        <h3>Verso</h3>
                    
                        <ol>
<li><span lang="he">לסידי ושיכי אבי אלפרג&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן אסמעיל בן יוסף</span></li>
<li><span lang="he">יוסף בן יעקוב אטאל אללה בקאה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בן אבי עקבה שאכר איאדיה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ואדאם סלאמתה</span></li>
</ol>
                    
                </div>
            
        </section>
    </body>
</html>
