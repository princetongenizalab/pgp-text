א:


ייתן לך אלוהים, אדוני ורבי ונכבדי היקר לי, אריכות ימים
ויתמיד את שלומך ויהיה עמך בכל מעשיך. מכתבי אליך
הוא מדמסיס. שלומי טוב ואני בריא, לאל תודה על
זאת. אודיעך שאנחנו בעיצומה של העבודה, והאורזים אצלנו.
כתבתי על המשואים מה שציווית. לפני כן
שאלתי את בן התאהרתי בדבר החבילות הקטנות; אם הסתדר
עניינן (מוטב); אם לא, השאר אותן לי עד שאשוב. אף שאלתי
את החבר דודי (מצד האם): מה אתא מייעץ לי בעניין זה, אם להמשיך ….
לנסוע השנה, או להישאר במקום. ראיתי
השנה זרם של פשתים, כפי שלא (ראו) הבריות מזה שנים.
אלוהים יראה לנו ולך את הצלחתן, וכל ישראל, אמן. ואשר
למשי שאצלי, הוא נ׳ רטל נקי …. וחייבים בשבילו בעד ההוצאות, 
מתוך תמורתו …. ונשארתי נדהם ומבולבל. רצוני ממך אדוני ורבי,
כי לא תמנע ממני את דעתך, יראה לך אלוהים את
מיטב תקוותיך. כאשר יגיע האדון בן האדון אבו אלחי בן
ישועה, תמסור לו את …. הלאסין שהם של מוסא
בן נהוראי או …. לאדון את הפתק ממני
אליו, המודבק על הלאסין אשר בתוך (החבילה). מאלוהים אבקש
שלא ייקחך ממני, וכי יקבל ממני למענך את מיטב התפילה.
הלוא אתה כל מחשבותי, ואתא לבדך עטרת ראשי.
הריני שלוח לך, אדוני הנכבד והנעלה, את מיטב דרישת השלום
ולרבותי, אבו אלפצל ואבו נצר ומנשה, ישמרם
אלוהים, מיטב דרישת השלום ולכול
(24–25) הנתון לדאגתך דרישת שלום, ולאבו אלחי ולתמאם דרישת שלום, ול…. דרישת שלום.
 

ב:

(1–3) לאדוני ורבי אבו אלפרג׳ יוסף בן יעקוב, ייתן לו אלוהים אריכות ימים ויתמיד את שלומו; מאסמעיל בן יוסף בן אבי עקבה, מודה חסדיו.
 
 
