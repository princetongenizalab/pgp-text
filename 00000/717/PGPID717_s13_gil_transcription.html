
<html>
    <head>
        <title>Transcription of Letter: ENA 2805.5</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/edc457e6-22aa-4b2d-b45b-79bb9949cfd8/manifest/canvas/e73dcd9e-8fe8-4cb0-bb5c-965920aa298b">
                    
                    
                    
                        <h3>recto</h3>
                    
                        
<ol><li>
<p>כתאבי אטאל אללה בקא מולאי אלשיך ואדאם תאידה וסלאמתה ונעמאה וכבת</p>
</li>
<li>
<p>אעדאה מן אלמסתקר לז בקי מן אדר ראשון כתבה אללה עלינ[א ו]עליך באחסן</p>
</li>
<li>
<p>כאתמה בעד וצול כתאבך תדכר סלאמתך ועאפ[י]תך [אדאמהא אללה ל]ך ברחמתה</p>
</li>
<li>
<p>תם דכרת אלה דננ וקד באדרת פי אלוקת ודפעת מנהא [לאבי ע]מראן אבן אלנגיד</p>
</li>
<li>
<p>כמא דכרת ג דנא וכאן תחת צרה ווצלת לה פי וקתהא אללה לא יחרמה אלתופיק</p>
</li>
<li>
<p>ואן ינפעה במא יפעל ואנא אדפע אלדינ אלי ר משה דיין ברקה ודינ אלי</p>
</li>
<li>
<p>יחזקיל(!) אלאסכנדראני כמא דכרת והו מריץ פי ביתה אללה יתיב מן דפע</p>
</li>
<li>
<p>ולא יחרמה חסן אלתופיק תם דכרת אמר אלניל וקד עמלתה וטלבת חסון</p>
</li>
<li>
<p>פי אלנטע גאב לי שי מחרא לא יצלח לי געלתה מצא ביה לסוק אבאעה</p>
</li>
<li>
<p>ג אלי רבע ואכדת לך גראב חסן כמא אכדת אנא ו&gt; אנא אמצי אלי</p>
</li>
<li>
<p>ביתך נדפע אלברמה כמא דכרת ואכד אלכתאב ואנא יאמולאי אערף חאלך</p>
</li>
<li>
<p>במא אנת עליה פלו בר לי אללה אלעאלם לדכלת מסרה על[י] קלבך פטיב</p>
</li>
<li>
<p>נפסך תם דכרת אמר אלשב ולם יצל מנה שי ואלרום מא ישתריו שי</p>
</li>
<li>
<p>חתי יצל ויכרג סערה ואלכל בי[ &nbsp; &nbsp; &nbsp; &nbsp; ]נא וצל[ &nbsp; &nbsp; &nbsp; ]אל שי</p>
</li>
<li>
<p>דפעת לה וקד וצל אלי כתאב אלשיך אבו אלאפראח ערוס ודכר לי פיה</p>
</li>
<li>
<p>אן גאה ר צדקה וקאל לה אן אנעאק לעלאן הנא כז דינ &gt; ואן דפע</p>
</li>
<li>
<p>לה מנהא ח דננ</p>
</li></ol>

                    
                </div>
            
                <div data-canvas="https://figgy.princeton.edu/concern/scanned_resources/edc457e6-22aa-4b2d-b45b-79bb9949cfd8/manifest/canvas/b214b79a-e39c-4042-a58c-b9652335252f">
                    
                    
                    
                        <h3>verso</h3>
                    
                        
<ol><li>
<p>וכתאב ר צדקה וצל אלי יקול אן דפעת לה כז דינ &gt; פחית דפע אלי[&nbsp; &nbsp; ]א יאכד כטה</p>
</li>
<li>
<p>אלי בקבצהא נאכדהא אנא מן שיה ואל[ &nbsp; ] אח[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]אם אלי</p>
</li>
<li>
<p>כז דינ נצף ויאכד כתאבה אלי בדלך חתי אתצרף אנא פי שייה אללה אללה</p>
</li>
<li>
<p>לא יעיק עליה שי לאן קד אכדתהא אנא מן שייה ואלי אלסעה מא אביע אל</p>
</li>
<li>
<p>סנבל [ &nbsp; &nbsp; &nbsp; &nbsp; &nbsp; &nbsp; ] חסאב [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסכר ואלורד מרבא ואיש אלדי נדפע</p>
</li>
<li>
<p>לעמראן מנה תשרח לי דלך פי כתאבך ואלקפה אלדי פיהא אלסכר ואלורד מרבא</p>
</li>
<li>
<p>קד וצלת סאלמה מע אללוח וקד כנת כת[בת] לשיך אבו אלאפראח פי שרא שראב</p>
</li>
<li>
<p>וקד אעלמני אנה גאלי פלא ישתריה לי אללה יג[זיה] ענה וקד דכר ר צדקה אן אלתוב</p>
</li>
<li>
<p>ענד סידנא שר השרים ירום הודו פנחב מנך תקבל חצרתהא עני ותעלמהא</p>
</li>
<li>
<p>דעאי ודעא שמל להא אללה ידימהא איאם ומא צח פי אלתוב תקבצה לי</p>
</li>
<li>
<p>ענדך אלי אן יצל אליך כתאבי במא תפעל פי דלך וכתבת עלי סרעה אעדר</p>
</li>
<li>
<p>בפצלך תכתץ אפצל אלסלאם ואלשיך אבו אסחק וביתה יכצוך אלסלאם</p>
</li></ol>

                    
                        <h3>verso - top margin</h3>
                    
                        
<ol><li>
<p>ואלשיך אבו אלסרור פרח בן יוסף יכצך באלסלאם ונהראי ולדי יקבל ידך ויכץ חצרתך</p>
</li></ol>

                    
                        <h3>verso - right margin</h3>
                    
                        
<ol><li>
<p>באלסלאם וב[יתה] ידעו לך דעא עצים</p>
</li></ol>

                    
                        <h3>verso - bottom margin - address</h3>
                    
                        
<ol><li>מולאי אלשיך אבו עמראן מוסי בן אבי&nbsp;</li>
<li>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אלחי נע</li>
<li>אטאל אללה בקאה [ו]אדאם תאידה</li>
<li>מחבה ושאכרה &nbsp; &nbsp; נתן בן נהראי נע</li></ol>

                    
                </div>
            
        </section>
    </body>
</html>
