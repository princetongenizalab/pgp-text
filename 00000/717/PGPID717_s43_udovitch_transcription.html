
<html>
    <head>
        <title>Transcription of Letter: ENA 2805.5</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.5</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/717/iiif/canvas/1/">
                    
                    
                    
                        <ol>
<li>כתאבי אטאל אללה בקא מולאי אלשיך ואדאם תאידה וסלאמתה ונעמתה וכבת</li>
<li>אעדאה מן אלמסתקר לז בקי אדר ראשון כתמה אללה עלינ[א ו]עליך באחסן</li>
<li>כאתמה בעד וצול כתאבך תדכר סלאמתך ועאפיתך [אדאמהא אללה לך] ברחמתה</li>
<li>תם דכרת אלה׳ דנא׳ וקד באדרת פי אלוקת ודפעת מנהא [אלי אלמריץ ?] אבן אלנגיד</li>
<li>כמא דכרת ג׳ דנא׳ וכאן תחת צרה ווצלת לה פי וקתהא אללה לא יחרמה אלתופיק</li>
<li>ואן ינפעה במא יפעל ואנא אדפע אלדינ׳ אלי ר׳ משה דיין ברקה ודינ׳ אלי</li>
<li>יחזקיל אלאסכנדראני כמא דכרת והו מריץ פי ביתה אללה יתיב מן דפע</li>
<li>ולא יחרמה חסן אלתופיק תם דכרת אמר אלניל וקד עמלתך וטלבת חסון</li>
<li>פי אלנטע גאב לי שי מתרא לא יצלח לי געלתה מצאביה לסוק אבאעה</li>
<li>ג׳ אלי רבע ואכדת לך גראב חסן כמא אכדת אנא ו. אנא אמצי אלי</li>
<li>ביתך ארפע אלברמה כמא דכרת ואכד אלכישה ואנא יא מולאי אערף חאלך</li>
<li>ומא אנת עליה פלו בר לי אללה אלעאלם לדכלת מסרה עלי קלבך פטיב</li>
<li>נפסך תם דכרת אמר אלשב ולם וצל מנה שי ואלרום מא ישתריו שי</li>
<li>חתי יצל ויכרג סערה ואלכלב י[. . . . .]א וצל[. . . . . . . .]ל שי</li>
<li>דפעת לה וקד וצל אלי כתאב אלשיך אבו אלאפראח ערוס ודכר לי פיה</li>
<li>אן גאה ר צדקה וקאל לה אן אנעאקת(?) ר עלאן הנא כז דינ׳ &lt; ואן דפע</li>
<li>לה מנהא יי דנא'</li>
</ol>
                    
                </div>
            
                <div data-canvas="https://geniza.princeton.edu/documents/717/iiif/canvas/2/">
                    
                    
                    
                        <h3>verso</h3>
                    
                        <ol>
<li>וכתאב ר צדקה וצל אלי יקול אן דפעת אליה כז דינ ' &lt; פחית דפע אליה כאן יאכד כטה</li>
<li>אלי בק כצתה ואכדהא מן שיה ואל[. . .] אח[. . . . . . .] כמא סאל</li>
<li>כז דינ' ונצף ויאכד כתאבה אלי בדלך חתי אתצרף אנא פי שייה אללה אללה</li>
<li>לם יעאק עליה שי ואן קד אכדתהא אנא מן שייה ואלי אסעה מא אביע אל</li>
<li>סנבל [. . . .] חסאב מה [. . .] לי אלסכר ואלורד מרבא ואיש אלדי נדפע</li>
<li>לעמראן מנה תשרח אלי דלך פיי כתאבך ואלקפה אלדי פיהא אלסכר ואלורד מרבא</li>
<li>קד וצלת סאלמה מע אללוח וקד כנת כתבת אלשיך אבו אלאפראח פי שרא שראב</li>
<li>וקד אעלמני אנה גאל פלא ישתרא לי אללה יגניני (?) ענה וקד דכר ר צדקה אן אלתוב</li>
<li>ענד סידנא שר השרים ירום הודו פנחב מנך תקבל חצרתהא עני ותעלמהא</li>
<li>דעאי ודעא ישמל להא אללה ידימהא איאם ומא צח פי אלתוב תקבצה לי</li>
<li>ענדך אלי אן יצל אליך כתאבי כמא תפעל פי דלך וכתבת עלי עגלה אעדר</li>
<li>בפצלך תכתץ אפצל אלסלאם ואלשיך אבו אסחק וביתה יכצך באלסלאם</li>
</ol>
                    
                        <h3>at the head of the page</h3>
                    
                        <ol>
<li>ואלשיך אבו אלסרור פרח בן יוסף יכצך באלסלאם ונהראי ולדי יקבל</li>
<li>ידך ויכץ חצרתך באלסלאם ודאימא אדעו לך דעא עצים</li>
</ol>
                    
                        <h3>address, right column:</h3>
                    
                        <ol>
<li>מולאי אלשיך אבו עמראן מוסי בן אבו</li>
<li>אלחי נע'</li>
<li>אטאל אללה בקאה ואדאם תאידה</li>
</ol>
                    
                        <h3>address, left column:</h3>
                    
                        <ol>
<li>מחבה ושאכרה נתן בן נהראי נע׳</li>
</ol>
                    
                </div>
            
        </section>
    </body>
</html>
