
<html>
    <head>
        <title>Hebrew Translation of Letter: ENA 2805.5</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/717/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך ויכה את</li>
<li>אויביך, מהבית, בכ"ד באדר ראשון, יחתום אותו אלוהים עלינו ועליך במיטב</li>
<li>חותמו; אחרי בוא מכתבך שבו אתה כותב על שלומך ועל בריאותך, יתמידם לך אלוהים ברחמיו.</li>
<li>עוד כתבת על ה' הדינרים. מיד מיהרתי ושילמתי מהם לאבו עמראן בן הנגיד</li>
<li>כפי שכתבת, ג' דינרים, והוא אז בצרה והגיעו אליו בזמנה, אל ישלול אלוהים ממנו את המזל </li>
<li>ויביא לו תועלת במה שיעשה. ואשלם את הדינר לר' משה דיין ברקה, ודינר</li>
<li>ליחזקאל האלכסנדרוני כאשר כתבת; הוא חולה, אצלו בבית; יגמול אלוהים למי שמשלם</li>
<li>ואל ישלול ממנו את מיטב המזל. עוד כתבת על עניין הניל ; כבר סידרתי אותו, ותבעתי מחסון </li>
<li>את התרמיל והביא לי דבר פחות שלא היה טוב בשבילי, וסידרתי שילך עמו אל השוק, ומכר אותו</li>
<li>בג' פחות רבע, וקניתי לך נאד טוב, כמו שקניתי לעצמי, בו' וחצי. אני אלך אל</li>
<li>ביתך ואמסור את סיר האבן, כפי שכתבת, ואקח את המכתב. אני, אדוני, יודע את מצבך</li>
<li>שאתה נתון בו, ואילו יכולתי(?), אלוהים הוא היודע הייתי מביא שמחה ללבך; ייטב אפוא </li>
<li>לבך. עוד כתבת על עניין האלום, אבל לא הגיע מזה כלום, והביזנטים אינם קונים דבר</li>
<li>בטרם יגיע וייוודע מחירו .... (אם) יגיע .... משהו</li>
<li>אמסור לו. קיבלתי מכתב מהאדון אבו אלאפראח ערוס, ובו הוא כותב לי</li>
<li>שבא אליו ר' צדקה ואמר לו שעיכבו כאן לעלאן כ"ז וחצי וכי שילם</li>
<li>לו מהם ח' דינרים. </li>
</ol>
                    
                </div>
            
                <div data-canvas="https://geniza.princeton.edu/documents/717/iiif/canvas/2/">
                    
                    
                    
                        <h3>verso</h3>
                    
                        <ol>
<li>וקיבלתי מכתב מר' צדקה והוא כותב: שילמתי לו כ"ז דינר וחצי; על כן כאשר ישלם .... ייקח ממנו קבלה</li>
<li>בשבילי שקיבל אותם ואני אקח אותם מכספו .... את</li>
<li>כ"ז הדינרים וחצי וייקח ממנו מכתב אלי על זאת, כדי שאשתמש אני בכספו; בשם אלוהים, </li>
<li>אל יעכב דבר מכספו, כי כבר לקחתי אותם אני מכספו. עד עכשיו לא נמכר</li>
<li>האזוביון .... חשבון .... הסוכר ותמצית הוורדים מה עלי לשלם</li>
<li>לעמראן בעדם, כתוב לי על זה במכתבך במפורט. הסל שבו הסוכר ותמצית הוורדים</li>
<li>כבר הגיע בשלום, עם הלוח. כתבתי לפני כן אל האדון אבו אלאפראח בדבר קניית מיץ פירות </li>
<li>והודיע לי שהוא ביוקר, על כן אל יקנהו לי, אלוהים יגמול לו על זאת. ר' צדקה כתב שהבגד הוא</li>
<li>אצל אדוננו שר השרים ירום הודו; אבקש ממך שתנשק בשמי להדרתו ותודיע לו</li>
<li>שאני מתפלל למענו, וכל תפילתי היא למענו, ייתן לו אלוהים אריכות ימים. את אשר יסתכם בעד הבגד קבל בשבילי</li>
<li>(שיהיה) אצלך, עד שתקבל מכתב ממני מה לעשות בזה. כתבתי בחיפזון, הואילה</li>
<li>לסלוח ; קבל נא את מיטב דרישות השלום, והאדון אבו אסחק ואשתו דורשים בשלומך, </li>
</ol>
                    
                        <h3>verso, margins</h3>
                    
                        <p>והאדון אבו אלסריר פרח בן יוסף דורש בשלומך, ונהוראי בני מנשק את ידך ודורש בשלום הדרתך, ובני משפחתו מתפללים למענך הרבה מאוד. </p>
                    
                        <h3>verso, address</h3>
                    
                        <p>אדוני ורבי אבו עמראן מוסא בן אבי אלחי נ"ע, ייתן לו אלוהים אריכות ימים ויחמיר את עזרתו לו; אוהבו המודה לו, נתן בן נהוראי נ"ע. </p>
                    
                </div>
            
        </section>
    </body>
</html>
