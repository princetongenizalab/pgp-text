
<html>
    <head>
        <title>Transcription of Legal document: T-S 13J2.1</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00001/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתמות ידנא לתחתא בחמשה בשבה</li>
<li>דהוא עשרין ותלתה יומי בירח כסלו דשנת אלפא וארבע מאה וחד שנין</li>
<li>למניינא דרגיליננא ביה בפסטאט מצרים דעל נילוס נהרא מותבה כן הוה</li>
<li>חצרנא ענד מר אלעזר הכהן בר מר הלל הכהן נע פי יום אתצלה בחסאן</li>
<li>בת מר אהרן נע ארמלה מר אברהם החזן הידוע בן בצילה פקאל בית דין</li>
<li>למר אלעזר הדה אלמרה להא ולד והו צגיר אלסן וקד יגוז אדא כבר טאלב ואלד[תה]</li>
<li>במא כלפה ואלדה קליל כאן אם כתיר ונריד נקני מנך אנך מתי מא כבר</li>
<li>הדא אליתום ואלתמס מטאלבה ואלדתה לא תמנעהא מן מחאכמתה פקאל</li>
<li>לנה אעלמכם אנני אנא רבית הדא אליתום והו מני וליי וקראבתי אביה</li>
<li>ואמה ואנא אשפק עליה מן כל [ואחד] ואי שי אלתמסתם מני פעלתה פאלאן אשהדו</li>
<li>עלי ואקנו מני מעכשו ואכתבו עלי בגמיע אלאלפאט אלמחכמה ואלמעאני</li>
<li>אלמוכדה ובכל לישאני דזכואתא וסלמו דלך אלי בית דין ליזכו בה למ כלף היתום</li>
<li>ולד זוג[תי] הדה חסאן בת מ אהרן נע אנני מקר ענדכם פי צחה מני וגואז אמר</li>
<li>טאיעא מן גיר קהר ולא גבר ולא אכראה ולא סהו ולא גלט ולא עלה בי ולא</li>
<li>מרץ ולא גיר דלך [מן] גמיע מפסדאת אלשהאדה אנני קד קבלת עלי נפסי מן</li>
<li>אלאן ואלזמת רו[חי מע]כשו בשהותי ואכתיארי אן אזון הדא אליתום כלף ולד</li>
<li>זוגתי חסאן דא [ואכסו]ה הי פי עצמתי אלי אן יבלג אשדה ויציר פי עדאד אלרגאל</li>
<li>פאדא בלג אלי דלך [ ] אלתמס אן יחאכם ואלדתה עלי מא כלפה ואלדה לם</li>
<li>אמנעהא מן אלחצ[ור מעה] אלי אי בית דין כאן ומחאכמתה אל[ז]מת דלך עלי רוחי</li>
<li>מעכשו דלא כאסמכתא ודלא כטופסי דשטרי אלא כחומר כל שטרי מחזקי מזרזי</li>
<li>דבי דינא ותקנאתא דרבנן וקד אבטלת כל מודע וכל תאויל געלתה או געלה לי</li>
<li>גירי לא פסך בה שי מן הדא אלכתאב כתיקון חכמים וקנינא מן מר אלעזר הכהן בר מר</li>
<li>הלל הכהן נע במנא דכשר ל[מקני]א בכל מה דכתיב ומפרש לעילא ושהדותא</li>
<li>דא כתבנא וחתמנא וסלמנא דלך לבית דין דליהוי למ כלף היתום דנן ולד מר אברהם</li>
<li>החזן נע לזכו ולראיה תלי ביני שיטי ואכסוה וקיימין ודין קיומיהון הלל החזן ביר עלי זל</li>
<li>עלי הכהן ביר יחיי ננ</li>
</ol>
                    
                </div>
            
        </section>
    </body>
</html>
