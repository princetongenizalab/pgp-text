
<html>
    <head>
        <title>Transcription of Legal document: T-S 13J2.1</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.1</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00001/canvas/1">
                    
                    
                    
                        <h3>Main</h3>
                    
                        <ol>
<li>1. שהדותא דהות באנפנא אנן שהדי דחתמות ידנא לתחתא</li>
<li>בחמשה בשבה</li>
<li>2.דהוא עשרין ותלתה יומי בירח כסלו דשנת אלפא וארבע</li>
<li>מאה וחד שנין</li>
<li>3.למניינא דרגיליננא ביה בפסטאט מצרים דעל נילוס נהרא</li>
<li>מותבה כן הוה</li>
<li>4.חצרנא ענד מר אלעזר הכהן בר מר הלל הכהן נע פי יום</li>
<li>אתצלה בחסאן</li>
<li>5.בת מר אהרן נע ארמלה מר אברהם החזן הידוע בן בצילה</li>
<li>פקאל בית דין</li>
<li>6.למר אלעזר הדה אלמרה להא ולד והו צגיר אלסן וקד יגוז</li>
<li>אדא כבר טאלב ואלד(תה)</li>
<li>7.במא כלפה ואלדה קליל כאן אם כתיר ונריד נקני מנך אנך</li>
<li>מתימא כבר</li>
<li>8.הדא אליתום ואלתמס מטאלבה ואלדתה לא תמנעהא מן מחאכמתה</li>
<li>פקאל</li>
<li>9.לנא אעלמכם אנני אנא רבית הדא אליתום והו מני וליי</li>
<li> וקראבתי אביה</li>
<li>10.ואמה ואנא אשפק עליה מן כל (אחד) ואי שי אלתמסתם</li>
<li>מני פעלתה פאלאן אשהדו</li>
<li>11 .עלי ואקנו מני מעכשו ואכתבו עלי בגמיע אלאלפאט</li>
<li>אלמחכמה ואלמעאני</li>
<li>12.אלמוכדה ובכל לישאני דזכואתא וסלמו דלך אלי בית דין</li>
<li>ליזכו בה למ כלף היתום</li>
</ol>
                    
                        <h3>Main</h3>
                    
                        <ol>
<li>13.ולד זוג(תי) הדה חסאן בת מ אהרן נע אנני מקר ענדכם</li>
<li>פי צחה מני וגואז אמר</li>
<li>14.טאיעא מן גיר קהר ולא גבר ולא אכראה ולא סהו ולא</li>
<li>גלט ולא עלה בי ולא</li>
<li>15.מרץ ולא גיר דלך (מן) גמיע מפסדאת אלשהאדה אנני קד</li>
<li>קבלת עלי נפסי מן</li>
<li>16 .אלאן ואלזמת רו(חי מע)כשו בשהותי ואכתיארי אן אזון</li>
<li>הדא אליתום כלף ולד</li>
<li>17.זוגתי חסאן דא (מא דאמת) הי פי עצמתי אלי אן יבלג</li>
<li> (ואכסוה)</li>
<li>אשדה ויציר פי עדאד אלרגאל</li>
<li>18.פאדא בלג אלי דלך ( ) אלתמס אן יתאכם ואלדתה</li>
<li>עלי מא כלפה ואלדה לם</li>
<li>19. אמנעהא מן אלחצ(ור מעה) אלי אי בית דין כאן ומחאכמתה</li>
<li>אל(ז)מת דלך עלי רוחי</li>
<li>20. מעכשו דלא כאסמכתא ודלא כטופסי דשטרי אלא כחומר כל</li>
<li>שטרי מחזקי מצרזי</li>
<li>21. דבי דינא ותקנאתא דרבנן וקד אבטלת כל מודע וכל תאויל</li>
<li>געלתה או געלה לי</li>
<li>22. גירי לאפסך בה שי מן הדא אלכתאב כתיקון חכמים וקנינא</li>
<li>מן מר אלעזר הכהן בר מר</li>
<li>23. הלל הכהן נע במנא דכשר ל(מקני)א בכל מה דכתיב ומפרש</li>
<li>לעילא ושהדותא</li>
<li>24.דא כתבנא וחתמנא וסלמנא דלך לבית דין דליהוי למ כלף</li>
<li>היתום דנן ולד מר אברהם</li>
</ol>
                    
                        <h3>Main</h3>
                    
                        <ol>
<li>25. החזן נע לזכו ולראיה תלי ביני שיטי ואכסוה וקיימין</li>
<li>ודין קיומיהון הלל החזן ביר עלי זל</li>
<li>26. עלי הכהן ביר יחיי ננ</li>
</ol>
                    
                </div>
            
        </section>
    </body>
</html>
