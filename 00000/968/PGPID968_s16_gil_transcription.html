
<html>
    <head>
        <title>Transcription of Letter: T-S 13J15.5</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.5</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00005/canvas/1">
                    
                    
                    
                        <h3>Recto:</h3>
                    
                        <ol>
<li>כתאבי אטאל אללה בקא מולי אלשיך ואדאם</li>
<li>עזה ונ עמתה מן דמשק ליומין כלת מן גמאדה</li>
<li>אלאכיר ען סלאמה ונעמה ואלחמד ללה וחדה</li>
<li>כאן תקדם כתאב אלא מולי אעלמתה כתבי</li>
<li>עליה ספתגתין במיתין וכמסין דינאר ואנני</li>
<li>דפעתה לאבן חזיר סלף עלי ורק עלאמה אבן</li>
<li>אמאם ואנני חולת מע סלאמה אבן גיש אל</li>
<li>אסבוע אלמאצי עשר אחמאל ופי יומנא</li>
<li>הדא חול ה אחמאל ואנ א אומל אן אתמם</li>
<li>צחבתה מא יסהלה אללה תעלא וקד רסם לי</li>
<li>מולי אלשיך אלגליל מכאתבת מולי אלשיך</li>
<li>וסואלה פי שרא סתין חק דהב מן אחסן מא</li>
<li>יקדר עליה לא יכון פיה מקטע //ולא מקטע// אלא</li>
<li>גיד גאיה ויבטנוה ויקדם חמלה פי</li>
<li>חרבי מע מן יסהלה אללה אלא אבן אבי חפאץ</li>
<li>ויכתב יעלמני כמא תמנה ומע מן חמל</li>
<li>לאן לי חאגה אליה מאסה וכדאלך סאלתה</li>
<li>שרא צרף זית בזר באי סעה כאן יתקדם</li>
<li>חמלה מע חרבי ויקלדני בדאלך אלמאנה</li>
<li>ולא יתואנא פי תחציל אלגמיע מתפצל</li>
<li>מנעם ויואצלני בכתבה מתפצל מנעם</li>
<li>ויערפני סער אללסאן אלתור וסידת אל</li>
</ol>
                    
                        <h3>Recto, right margin:</h3>
                    
                        <ol>
<li>מא</li>
<li>ושלמך</li>
<li>ירבה</li>
<li>אסל מולי</li>
<li>אלשיך ביע</li>
<li>צרוף אלורד</li>
<li>אול פי אול</li>
<li>לאלא תגסם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00005/canvas/2">
                    
                    
                    
                        <h3>Verso, address:</h3>
                    
                        <ol>
<li>موﻻى الشيخ ابو العﻻ</li>
<li>يوسف بن داود بن شعيا</li>
<li>الحسين بن طاهر</li>
<li>شاكر تفضله ﻻ عدمه</li>
<li>الفسطاط ان شاء الله</li>
<li>الحسن بن ابرهيم</li>
</ol>
                    
                </div>
            
        </section>
    </body>
</html>
