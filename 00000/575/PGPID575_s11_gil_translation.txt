ע׳׳א


אני כותב לך, אדוני וראשי, ייתן לך אלוהים אריכות ימים וירמיד את שלומך ואת אושרך ויסלק ממך כל רע ברחמיו
מפסטאט בר׳ בשבט, יודיע אלוהים לך ולנו את ברכתו ואת אושר (החודשים) שאחריו. שלומי טוב ואני מאושר,
תודה לאל, ריבון העולמים; אחרי בוא מכתביך, וקראתי בהם את דבר שלומך, יתמידנו אלוהים לך.
אודיעך שבאו מכתבים מאדוני דורך (אחי אמך) בידי אדם מטריפולי שהגיע בשיירת החג׳ של ברקה, ושלחתים לך
אתמול בידי חיים בן ישראל אלעג׳ילי; אקווה שהגיעו אליך וקראת אותם. כתבת ששלחת את המשואים. 
אקבל את הכול כפי שציווית, ברצון האל. כתבת על עניין הנשדור. אני נשבע באבי, הלוא הלכתי אליו עם
הדינרים חתומים, והחזירים לי והתנצל שהפסיקו אצלם את (מתן) הלחם למנקים את בתי הכסא ולא יכולתי לעשות
דבר; זאת לידיעתך. כתבת: ׳תואיל להיות נוכח בעת אריזת המשואים׳; אדוני, אתא יודע
ששהייתי באן היא בעיקר בשביל העסקים שלכם. אם נצא כולנו, ייפסקו עסקינו בפסטאט, לא (יהיה) מי
שיקבל משאוי ולא מי שיתחשבן ולא מי שימכור; על כן, אם תחסכו ממני את הטיפולים (בסחורות), נוציא לפועל את עסקינו כולם,
ברצון האל; ורק לזאת הלוא דרושים שותפים: עזור לי ואעזור לך, ונוציא לפועל. כבר החזיר אדוני 
אבו אלכיר בן תמאם, יריעת (אריג) גס, דינר וחצי ושמינית, והבטיח שירשום בחשבוני ויחזיר לי את השאר, אני מקווה שכך יעשה.
אשר כתבת בדבר מכירת הסחורה, הדבר עכשיו בלתי אפשרי. את התמורה בעד השעווה לא קיבלתי עד עכשיו, כי הוא
רוצה שהות בת יומיים–שלושה; אולי כאשר אתפנה מ(ענייני) בחוף, ברצון האל, אדחוק בו בעניין זה. הפנינים הקטנות, עד עתה לא
נמכרו, ואין זה דבר שישלמו בעדו לי עצמי, ולא לך אפילו פרוטה. הוא אמר אקנה בה׳(?). זאת לידיעתך. ולא
נמכר מבדי הפשתים עד עתה דבר, ואין זה הזמן שלהם; החלטתי להחזיק בהם רק בתנאי שהוא ימכור אותם בפורים, אולי 

שוליים, ימין
יקומו בו לתחייה השווקים במקצת. הריני מייעץ לך, אדוני, להשלים את עיסוקיך, ואל תשים לב לשהייתו של אדוני אבו אסחק ברהון בים. אצלו ל…; בתבת על עניין הזפת, הלכתי אל כלפון לדרוש ממנו שני שלישים ממה שמכר באלכסנדריה; בטרם ידע שאני 
שוליים, למעלה
אתבע ממנו ממה שנמכר באלכסנדריה, אמר לי; אני נשבע, אל תבשע ממני אף פרוטה כי מכרתי את חלקי בלבד, כלומר המכירה בפסטאט, והיא (הזפת) שווה היום ב׳ י׳׳ד; אך כאשר נודע לו שבאתי לתבוע בעניין המכירה באלכסנדריה אמר: (חכה) עד שיהיה לי הפירוט של השקילות, אז אשלם; זאת לידיעתך.
ע׳׳ב


לפני–כן שלחתי לתניס ׳מקטע׳ שלי, ואילו היית מודיע לי הייתי שולח את שני ה׳מקטע׳ים שלך עמהם. אך אני אשלחם,
ברצון האל. השתדל לסיים ולבוא, תשלים את ענייניך כאן, ותחליט מה לעשות בעניין הפנינים הקטנות ובדי הפשתים, כי,
אדוני, הארכת את ישיבתך שם, היום ג׳ חודשים ומשהו; כאילו היית צריך לקנות את בוציר כולה. אל תמשוך זאת עד סוף
העונה, כמו אשתקר; אשתקד לא היו לך עסקים מפסטאט, ואילו עכשיו אתא בריכה בכל הצדדים. ואפ פחות
מזה יספיק (לומר) לאדם כמוך. הריני שולח לך את מיטב דרישות השלום, ולאדוני אבו עמראן מוסא דרישת שלום ולכל אנשינו, דרישת שלום. 
יוסף ואמו שולחים לך דרישת שלום.

המען:
לאדוני וראשי, אבו אברהם עיאש בן צדקה נ׳׳ע, ייתן לו אלוהים אריכות ימים ויתמיד את שלומו ואת אושרו; מנהוראי בן נסים נ׳׳ע; לבוציר, ברצון הא.