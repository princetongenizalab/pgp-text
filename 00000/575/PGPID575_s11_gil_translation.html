
<html>
    <head>
        <title>Hebrew Translation of Letter: Bodl. MS heb. d 66/41</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 66/41</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-41/1.json">
                    
                    
                    
                        <h3>ע׳׳א</h3>
                    
                        <p></p>
<ol>
<li><span lang="he">אני כותב לך, אדוני וראשי, ייתן לך אלוהים אריכות ימים וירמיד את שלומך ואת אושרך ויסלק ממך כל רע ברחמיו</span></li>
<li><span lang="he">מפסטאט בר׳ בשבט, יודיע אלוהים לך ולנו את ברכתו ואת אושר (החודשים) שאחריו. שלומי טוב ואני מאושר,</span></li>
<li><span lang="he">תודה לאל, ריבון העולמים; אחרי בוא מכתביך, וקראתי בהם את דבר שלומך, יתמידנו אלוהים לך.</span></li>
<li><span lang="he">אודיעך שבאו מכתבים מאדוני דורך (אחי אמך) בידי אדם מטריפולי שהגיע בשיירת החג׳ של ברקה, ושלחתים לך</span></li>
<li><span lang="he">אתמול בידי חיים בן ישראל אלעג׳ילי; אקווה שהגיעו אליך וקראת אותם. כתבת ששלחת את המשואים. </span></li>
<li><span lang="he">אקבל את הכול כפי שציווית, ברצון האל. כתבת על עניין הנשדור. אני נשבע באבי, הלוא הלכתי אליו עם</span></li>
<li><span lang="he">הדינרים חתומים, והחזירים לי והתנצל שהפסיקו אצלם את (מתן) הלחם למנקים את בתי הכסא ולא יכולתי לעשות</span></li>
<li><span lang="he">דבר; זאת לידיעתך. כתבת: ׳תואיל להיות נוכח בעת אריזת המשואים׳; אדוני, אתא יודע</span></li>
<li><span lang="he">ששהייתי באן היא בעיקר בשביל העסקים שלכם. אם נצא כולנו, ייפסקו עסקינו בפסטאט, לא (יהיה) מי</span></li>
<li><span lang="he">שיקבל משאוי ולא מי שיתחשבן ולא מי שימכור; על כן, אם תחסכו ממני את הטיפולים (בסחורות), נוציא לפועל את עסקינו כולם,</span></li>
<li><span lang="he">ברצון האל; ורק לזאת הלוא דרושים שותפים: עזור לי ואעזור לך, ונוציא לפועל. כבר החזיר אדוני </span></li>
<li><span lang="he">אבו אלכיר בן תמאם, יריעת (אריג) גס, דינר וחצי ושמינית, והבטיח שירשום בחשבוני ויחזיר לי את השאר, אני מקווה שכך יעשה.</span></li>
<li><span lang="he">אשר כתבת בדבר מכירת הסחורה, הדבר עכשיו בלתי אפשרי. את התמורה בעד השעווה לא קיבלתי עד עכשיו, כי הוא</span></li>
<li><span lang="he">רוצה שהות בת יומיים–שלושה; אולי כאשר אתפנה מ(ענייני) בחוף, ברצון האל, אדחוק בו בעניין זה. הפנינים הקטנות, עד עתה לא</span></li>
<li><span lang="he">נמכרו, ואין זה דבר שישלמו בעדו לי עצמי, ולא לך אפילו פרוטה. הוא אמר אקנה בה׳(?). זאת לידיעתך. ולא</span></li>
<li><span lang="he">נמכר מבדי הפשתים עד עתה דבר, ואין זה הזמן שלהם; החלטתי להחזיק בהם רק בתנאי שהוא ימכור אותם בפורים, אולי </span></li>
</ol>
                    
                        <h3>שוליים, ימין</h3>
                    
                        <p><span lang="he">יקומו בו לתחייה השווקים במקצת. הריני מייעץ לך, אדוני, להשלים את עיסוקיך, ואל תשים לב לשהייתו של אדוני אבו אסחק ברהון בים. אצלו ל…; בתבת על עניין הזפת, הלכתי אל כלפון לדרוש ממנו שני שלישים ממה שמכר באלכסנדריה; בטרם ידע שאני </span></p>
                    
                        <h3>שוליים, למעלה</h3>
                    
                        <p><span lang="he">אתבע ממנו ממה שנמכר באלכסנדריה, אמר לי; אני נשבע, אל תבשע ממני אף פרוטה כי מכרתי את חלקי בלבד, כלומר המכירה בפסטאט, והיא (הזפת) שווה היום ב׳ י׳׳ד; אך כאשר נודע לו שבאתי לתבוע בעניין המכירה באלכסנדריה אמר: (חכה) עד שיהיה לי הפירוט של השקילות, אז אשלם; זאת לידיעתך.</span></p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-41/2.json">
                    
                    
                    
                        <h3>ע׳׳ב</h3>
                    
                        <p></p>
<ol>
<li><span lang="he">לפני–כן שלחתי לתניס ׳מקטע׳ שלי, ואילו היית מודיע לי הייתי שולח את שני ה׳מקטע׳ים שלך עמהם. אך אני אשלחם,</span></li>
<li><span lang="he">ברצון האל. השתדל לסיים ולבוא, תשלים את ענייניך כאן, ותחליט מה לעשות בעניין הפנינים הקטנות ובדי הפשתים, כי,</span></li>
<li><span lang="he">אדוני, הארכת את ישיבתך שם, היום ג׳ חודשים ומשהו; כאילו היית צריך לקנות את בוציר כולה. אל תמשוך זאת עד סוף</span></li>
<li><span lang="he">העונה, כמו אשתקר; אשתקד לא היו לך עסקים מפסטאט, ואילו עכשיו אתא בריכה בכל הצדדים. ואפ פחות</span></li>
<li><span lang="he">מזה יספיק (לומר) לאדם כמוך. הריני שולח לך את מיטב דרישות השלום, ולאדוני אבו עמראן מוסא דרישת שלום ולכל אנשינו, דרישת שלום. </span></li>
<li><span lang="he">יוסף ואמו שולחים לך דרישת שלום.</span></li>
</ol>
                    
                        <h3>המען:</h3>
                    
                        <p><span lang="he">לאדוני וראשי, אבו אברהם עיאש בן צדקה נ׳׳ע, ייתן לו אלוהים אריכות ימים ויתמיד את שלומו ואת אושרו; מנהוראי בן נסים נ׳׳ע; לבוציר, ברצון הא.</span></p>
                    
                </div>
            
        </section>
    </body>
</html>
