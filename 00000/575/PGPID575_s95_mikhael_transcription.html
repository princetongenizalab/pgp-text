
<html>
    <head>
        <title>Transcription of Letter: Bodl. MS heb. d 66/41</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/41</h1>

        <p>M. Mikhael, "The Archives of Nahray b. Nissim a trader and social figure in Egypt in the 11th century‎" (in Hebrew) (PhD diss., n.p., 1967), 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-41/1.json">
                    
                    
                    
                        <ol>
<li>כתאבי יאסידי וריסי אטאל אללה בקאך ואדאם סלאמתך וסעאדתך וצרף אלאסוא ענך ברחמתה .. .</li>
<li>מן מצר לד כלון מן שבט ערפך אללה ואיאנה ברכתה וסאעדה מא יליה ואלחאל סלאמה ונעמה</li>
<li>ואלחמד אללה רב אלעאלמין בעד וצול כתבך ווקפת מנהא עלי סלאמתך אדאםהא אללה לך .</li>
<li>אעלמך אן וצלת כתב מולאי כאלך ביד אנסן אטראבלסי וצל פי קאפלה ברקה ואנפדתהא לך .</li>
<li>אמס ביד חיים בן ישראל אלעגילי ארגו וצולהא אליך ווקופך עליהא דכרת תוגיה אלאעדאל . . .</li>
<li>ואנא אקבץ אלגמיע חסב מא רסמה אן שא אללה דכרת חאל אלנשאצ[ר] וקד וחק . אבי מצית אליה באל . . .</li>
<li>דנאניר מכתומה ורדהא עלי ואעתדר באן אנקטע כבז אלפ[ ל]מן ידיהם ומא קדרת עלי . . .</li>
<li>שי אעלמתך דלך דכרת מא תפצלת בה אנך תקף פי שד אלאעדאל ויאמולאי אנת תערף . . .</li>
<li>אן אקאמתי הנא אכתרהא לשגלכם ולו כרגנא כלנא אנקטעת אשגאלנא ען מצר לא מן . . .</li>
<li>יקבץ עדל ולא מן יתקאצא ולא מן יביע פאדא אכפיתמוני אלמונה נגז . שגלנא גמיעא</li>
<li>אן שא אללה ואנמא יראדו אלאצחאב להדא תשד מני ואשד מנך פננתגז וקד רד סידי . .</li>
<li>אבו אלכיר בן תמאס שקה כאם ד` ונצף ותמן וועד באנה יחאסבני וירד עלי אלבאקי ארגו יפעל .</li>
<li>ומא דכרתה מן ביע אלמתאע מא לה פי הדא אלוקת וגה ותמן אלשמע ללאן מא . קבצתה לאנה . . . .</li>
<li>יריד פראג יומין ג לעלי אדא תפרגת מן אלסאחל אן שא אללה אלאזמה פיה אלמרגאן ללאן מא</li>
<li>אביע ומא הו שי ידפע לי אנא מנה חבה ולא לך קאל הו אנא אשתרי בה . אעלמתן דלך ולם .</li>
<li>יביע מן אלשם ללאן(?) שי ולא הדא וקתה ואנמא חבסה עלי אנה יביעה פי פורים לעל[... [</li>
</ol>
                    
                        <h3>Margin:</h3>
                    
                        <ol>
<li>תתחאיא[ ]</li>
<li>אלאםואק שי ואנא</li>
<li>אשיר עליך יאמולאי .</li>
<li>אן תנגז פי אשגאלך .</li>
<li>ולא תנצר לתואני</li>
<li>סידי אבי אסחק</li>
<li>ברהון באלבחר</li>
<li>ענדה ללכעב .</li>
<li>דכרת חאל אלזפת .</li>
<li>מצית לכלפון נטאלבו</li>
<li>בתלתיין מא באע</li>
<li>באלאסכנדריה</li>
<li>מן קבל אן יערף</li>
<li>אני</li>
<li>אטאלבה בביע</li>
<li>אלקסנדריה</li>
<li>קאל לי וחק אבי לו</li>
<li>[ס]אלתני פי</li>
<li>חבה לאני מא</li>
<li>בעת עלא סהמי</li>
<li>יעני ביע מצר</li>
<li>והו יסוי אליום ...</li>
<li>בוד פלמא</li>
<li>ערף אני בביע</li>
<li>אלאסכנדריה</li>
<li>אטאלבה מן אלחתי(?) .</li>
<li>יפאצלני פי אל</li>
<li>אוזאן ונדפע .</li>
<li>אעלמתך דלך</li>
<li>וקד |p2</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-41/2.json">
                    
                    
                    
                        <h3>Verso:</h3>
                    
                        <ol>
<li>כנת אנפדה לתניס מקטע לי ולו ערפתני אנפדת אלמקטעין מתאעך מעהם ואנא אנפדהם .</li>
<li>אן שא אללה ותעמל עלי אלאנגאז ותגי תתכלץ מן הנא ותרא איש תעמל פי אלמרגאן [ואלשש] וקד . . .</li>
<li>(י)אסידי טולת מן קעודך תם אליום ג שהור ושי לו כאן לך שרא בוציר כלהא . ולא תתואנא לאכ[ר] אל . .</li>
<li>וקת מתל עאם אול אנת עאם אול מא כאן לך שגל במצר ואלסעה אנת מלבט[ ]מן כל וגה ואקל . .</li>
<li>מן הדא למתלך כפאיה קראת עליך אתם אלסלם וסידי אבי עמראן מוסי אלסלם וגמיע אצחאבנא אל[סלם</li>
<li>יוסף וואלדהו יקריוך(?) אל[ס]ל[ם]</li>
</ol>
                    
                        <h3>Address:</h3>
                    
                        <ol>
<li>לסידי וריסי אבי אברחים עייש בן צדקה נע מן נהראי בן ניסים נע</li>
<li>אטאל אללה בקאך ואדאם סלאמתה וסעאדתה בוציר אן שא אללה</li>
</ol>
                    
                </div>
            
        </section>
    </body>
</html>
