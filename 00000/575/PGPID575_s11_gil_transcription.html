
<html>
    <head>
        <title>Transcription of Letter: Bodl. MS heb. d 66/41</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/41</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-41/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי וריסי אטאל אללה בקאך ואדאם סלאמתך וסעאדתך וצרף אלאסוא ענך ברחמתה</span></li>
<li><span lang="he">מן מצר לד' כלון מן שבט ערפך אללה ואיאנא ברכתה וסעאדה מא יליה ואלחאל סלאמה ונעמה</span></li>
<li><span lang="he">ואלחמד ללה רב אלעאלמין בעד וצול כתבך ווקפת מנהא עלי סלאמתך אדאמהא אללה לך</span></li>
<li><span lang="he">אעלמך אן וצלת כתב מולאי כאלך ביד אנסן אטראבלסי וצל פי קאפלה ברקה ואנפרתהא לך</span></li>
<li><span lang="he">אמס ביד חיים בן ישראל אלעגילי ארגו וצולהא אליך ווקופך עליהא דכרת תוגיה אלאעדאל</span></li>
<li><span lang="he">ואנא אקבץ' אלגמיע חסב מא רסמת אן שא אללה דכרת חאל אלנשאצ'ר וקד וחק אבי מצ'ית אליה באל</span></li>
<li><span lang="he">דנאניר מכתומה ורדהא עלי ואעתד'ר באן אנקטע כ'בז אלפגאלין [ל]דיהם ומא קדרת עלי</span></li>
<li><span lang="he">שי אעלמתך דאלך דכרת מא תפצ'לת בה אנך תקף פי שד אלאעדאל ויאמולאי אנת תערף</span></li>
<li><span lang="he">אן אקאמתי הנא אכתרהא לשג'לכם ולו כרגנא כלנא אנקטעת אשגאלנא ען מצר לא מן</span></li>
<li><span lang="he">יקבץ' עדל ולא מן יתקאצ'א ולא מן יביע פאדא אכפיתמוני אלמונה נגז שגלנא גמיע</span></li>
<li><span lang="he">אן שא אללה ואנמא יראדו אלאצחאב להד'א תשד מני ונשד מנך פננתגז וקד רד סידי</span></li>
<li><span lang="he">אבו אלכיר בן תמאם שקה כ'אם ד'י'נ' ו&gt;' ות'מן וועד באנה יחאסבני וירד עלי אלבאקי ארגו יפעל</span></li>
<li><span lang="he">ומא דכרתה מן ביע אלמתאע מא לה פי הד'א אלוקת וגה ותמן אלשמע לאלאן מא קבצ'תה לאנה</span></li>
<li><span lang="he">יריד פראג יומין ג' לעלי אד/א תפרג'ת מן אלסאחל אן שא אללה אלאזמה פיה אלמרגאן לאלאן מא</span></li>
<li><span lang="he">אביע ומא הו שי ידפע לי אנא מנה חבה ולא לך קאל הו אנא אשתרי בה אעלמתך דלך ולם</span></li>
<li><span lang="he">יביע מן אלשש לאלאן שי ולא הד'א וקתה ואנמא חבסה עלי אנה יביעה פי פורים לעל</span></li>
</ol>
                    
                        <h3>Right Margin</h3>
                    
                        <ol>
<li><span lang="he">תתחאיא [בה]</span></li>
<li><span lang="he">אלאסואק שי ואנא</span></li>
<li><span lang="he">אשיר עליך יאמולאי</span></li>
<li><span lang="he">אן תנגז פי אשג'אלך</span></li>
<li><span lang="he">ולא תנצ'ר לתואני</span></li>
<li><span lang="he">סידי אבי אסחק</span></li>
<li><span lang="he">ברהון באלבחר</span></li>
<li><span lang="he">ענדה ללכעב</span></li>
<li><span lang="he">דכרת חאל אלזפת</span></li>
<li><span lang="he">מצ'ית לכלפון נטלבו</span></li>
<li><span lang="he">בתלתיין מא באע</span></li>
<li><span lang="he">באלאסכנדריה</span></li>
<li><span lang="he">מן קבל אן יערף</span></li>
<li><span lang="he">אני</span></li>
</ol>
                    
                        <h3>Top Margin</h3>
                    
                        <ol>
<li><span lang="he">אטאלבה בביע</span></li>
<li><span lang="he">אלאסכנדריה</span></li>
<li><span lang="he">קאל לי וחק לו</span></li>
<li><span lang="he">סאלתני פי</span></li>
<li><span lang="he">חבה לאני מא</span></li>
<li><span lang="he">בעת אלא סהמי</span></li>
<li><span lang="he">יעני ביע מצר</span></li>
<li><span lang="he">והו יסוי אליום</span></li>
<li><span lang="he">ב' י'ד' פלמא</span></li>
<li><span lang="he">ערף אני בביע</span></li>
<li><span lang="he">אלאסכנדריה</span></li>
<li><span lang="he">אטאלבה קאל חתי</span></li>
<li><span lang="he">יפאצלני פי אל</span></li>
<li><span lang="he">אוזאן ונדפע</span></li>
<li><span lang="he">אעלמתך דלך</span></li>
<li><span lang="he">וקד</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-41/2.json">
                    
                    
                    
                        <h3>Verso</h3>
                    
                        <ol>
<li><span lang="he">כנת אנפדת לתניס מקטע לי ולו ערפתני אנפדת אלמקטעין מתאעך מעהם ואנא אנפדהם</span></li>
<li><span lang="he">אן שא אללה ותעמל עלי אלאנגאז ותגי תתכ'לץ מן הנא ותרא איש תעמל פי אלמרגאן ואלשש וקד</span></li>
<li><span lang="he">יאסידי טולת קעודך ת'ם אליום ג' שהור ושי לו כאן לך שרא בוציר כלהא ולא תתואנא לאכר אל</span></li>
<li><span lang="he">וקת מת'ל עאם אול אנת עאם אול מא כאן לך שג'ל במצר ואלסעה אנת מלבט מן כל וגה ואקל</span></li>
<li><span lang="he">מן הד'א למתלך כפאיה קראת עליך אתם אלסלם וסידי אבי עמראן מוסי אלסלם וגמיע אצחאבנא אלסלם</span></li>
<li><span lang="he">ויוסף וואלדתה יקריוך אלסלם</span></li>
</ol>
                    
                        <h3>Address</h3>
                    
                        <ol>
<li><span lang="he">לסידי וריסי אבי אברהים עיאש בן צדקה נ'ע'                      מן נהראי בן נסים נ'ע'</span></li>
<li><span lang="he">אטאל אללה בקאה ואדאם סלאמתה וסעאדתה                     בוציר אן שא אללה</span></li>
</ol>
                    
                </div>
            
        </section>
    </body>
</html>
