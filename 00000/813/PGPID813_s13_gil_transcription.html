
<html>
    <head>
        <title>Transcription of Letter: ENA NS 18.24</title>
    </head>
    <body style="max-width: 860px; margin: auto">
        <h1>Transcription of Letter: ENA NS 18.24</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/b1358be5-8585-4fbe-8e87-7f10f156b214/manifest/canvas/8436ca6f-adcc-4578-96d8-df1ab1e84046">
                    
                    
                    
                        <h3>recto</h3>
                    
                        <ol>
<li>
<p>[כתאבי] יאסידי ומולאי אטאל אללה בקאך ואדאם סלאמתך וסעא[דתך ונעמאך] וצרף אלאסוא ענך ברחמתה מן</p>
</li>
<li>
<p>אטראבנש לה כלון מן אלול ואלחאל סלאמה ועאפיה ללה אלחמד עלי דאלך ואנא יאכי עלי אלדכול ללמהדיה לאן אהלי</p>
</li>
<li>
<p>קד אנתקלו אלי תם בעד משקה עטימה ומא בלגני ען אכבאר אלבלד וגלאה וצעובתה פמא הו שי יצף אללה</p>
</li>
<li>
<p>תעאלי יחסן אלעאקבה ואכי אבי סעיד מחצור פי סוסה מא יקדר יכרג ופיהא ב&lt;נ&gt;תנא ואולאד &lt;אבן&gt; עמי ברהון צאחבך</p>
</li>
<li>
<p>וברהון צהרי פי אלמהדיה וכאן וצל אלי כתאב אכי אן תצל ענדה מתאע נולי וחריר ופוט עלי אנה יחמלה אלי נחמלה</p>
</li>
<li>
<p>אלי מא קבלך מא וצל אלי הדא אלוקת לאן לנא מדה טוילה מא וצל אחד וקד כלפת מן יקבץ מא יצל בעד אקלאעי</p>
</li>
<li>
<p>ויחמלה אליך פאן תפצל אללה ווצל אליך תתפצל תעמל פיה מא יחסן ענדך מן ביע ושרא ותוגיה אן שא אללה וכנת</p>
</li>
<li>
<p>יאכי כתבת אליך פי אלמראכב פי מא לך הון ענד אלואדיישי מן סהמך פי אלז אעדאל ומא גרא מעה מן אלכטאב ואכדת עליך</p>
</li>
<li>
<p>פי אלכתב אליה מא פיה כפאיה וכנת טול אלשתוא נקול אן כתבך תצל פי אלבר לאטראבלס ותדכל אלינא פלם יצל שי</p>
</li>
<li>
<p>ווצל אבי אלפרג מרדוך פי מרכב בן אל[ &nbsp; ] ולם [נרא]ו לך כתאב ושק עלי תעויק רחלך סנה אכרה וקד גרא לי מע סלימאן אל</p>
</li>
<li>
<p>ואדיישי פי דאלך טויל וצמנת ל[ך &nbsp; ]ר עלי וקאל מא נפעל ועלי קלבי מן דלך אלנאר גיר אנה כלה מן תפריטך</p>
</li>
<li>
<p>ותואניך [ &nbsp; &nbsp; &nbsp; ] וצעובה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אלחאל אלדי כאן ענדכם ועדרתך קליל</p>
</li>
<li>
<p>אללה תעאלי [ &nbsp; ] נקול אן מוצע אן תכון אנת פיה מא נגיבה נחן</p>
</li>
<li>
<p>וארגו אן רחלה [&nbsp; &nbsp; &nbsp; &nbsp; &nbsp; ] מתאע [ &nbsp; ] כנת אשרחת לך ולה רחמה אללה מא חמלתה לה מן סקלייה כלטה ביננא ובינה</p>
</li>
<li>
<p>שינא אלף קקסט רבאעי [&nbsp; &nbsp; &nbsp; &nbsp; &nbsp; ] אלי אן קבץ אכי אבי סעיד סלמה אללה מן אלמהדיה מתאע סוסי וחריר ורחל אשרחתה פי כתבי</p>
</li>
<li>
<p>ארגו יאכי אנך עמלת פי דאלך חסב אלאמל פיך פנחב אש מא חצל ענדך פי גמיע מא תרכה תתפצל ותשתרי לנא בה רחל</p>
</li>
<li>
<p>ובלגני אן אלגלא אלסנה פי אלכתאן גיידה פאן חסן ענדך אן תכרג אלי דנדיר פהי ציעה מנגבא תשתרי קטעה כתאן</p>
</li>
<li>
<p>ויכון לך פיהא תלת אלפצל אפעל מא תראה ושהותי טלועך וקת וצול כתאבי ולא תתאכר וכדלך יאכי מא כנת</p>
</li>
<li>
<p>חמלתה אליך איצא לתתולאה עאם אול נרגו אן לא יצל כתאבי הדא אלי וקד אשתרית לה וחמלתה מע מא כנת [תרא]ה</p>
</li>
<li>
<p>מן אלבקאיא אלדי הי משרוחה ענדך פאן וצל כתאבי ובקי ענדך מנה שי נחב תשתרי לנא בה אמא כתאן או פלפל</p>
</li>
<li>
<p>וקת וצול כתאבי וכדלך אן וצל אליך אלסנה שי ממא יחמלה אבי סעיד תציפה אליה ותאכד פי אלגמיע אלעמאלה</p>
</li>
<li>
<p>לאן עליך ואגבאת ומון וכנת יאכי חמלת לכלטתך עאם אול מא שרחתה לך פי כתבי עליך פיה אלתלת נד רבאעי //וקיראטין</p>
</li>
<li>
<p>לך מן דלך מן גהת ברהון ען עקיק כד רבאעי ולך ען נצף אלקטעה אלפלפל כלטתה לה רבאעי ולך ו ורבע ורק בקי לך</p>
</li>
<li>
<p>ה רבאעי [ &nbsp; &nbsp; &nbsp; &nbsp; ] חבוב וורק ו ורבע ולך ען שנ כיט חב רמאן ט רבאעיה תנקץ [&nbsp; &nbsp; &nbsp; &nbsp; ] נצף אלגמיע באלקירואן יד רבאעי ונצף</p>
</li>
<li>
<p>דפעת ע]נהא] לבנאת כאלך בנאת עואץ לאן תופית ואלדתהם ינסי אללה פי אגלך ובקיו צאיעין ג רבאעיה גיר מא עטיתהם</p>
</li>
<li>
<p>מן ענדי ואשתרית לך רטלין אלי תלת לאסין פי וסט רזמה כלטה ישועה פי קארב אלשאמי ען י אלי קיראט ומא</p>
</li>
<li>
<p>בקי לך רבאעי ד קרריט וכנת יאכי וגדת פי רחלי תובין טברי וכתבת אליך נסאלך אן כאנו לך לאן מא חקקת דאך</p>
</li>
<li>
<p>וקד סאלני אנסאן פיהם ותחאמל עלי אכדת מנה פיהם י רב[אעי]ה פאן כאנו לך אן אכתרת תאכד תמנהם</p>
</li>
<li>
<p>או תשתרי מן מאלי עוצהא ואנא ענד וצולי אן [שא] אללה [אן] אתפק לבנת אכתך מן יתזוגהא עטית ענך מא יחסן</p>
</li>
<li>
<p>ואן גיר דלך אכרגת ענך מא יצלח אללה תעאלי יתיבך וכדלך נגתמע מע אבי סחק ברהון בן עמי וננגז גמיע</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מא יתעלק</p>
</li>
<li>
<p>בינך ובינה [&nbsp; &nbsp; &nbsp; ]</p>
</li>
<li>
<p>ואנת יאכי תערף</p>
</li>
<li>
<p>מחבתי אליך ומוצעך</p>
</li>
<li>
<p>ענדי פאן כאן</p>
</li>
<li>
<p>תפרט פי מא</p>
</li>
<li>
<p>נחתאגה אליה פאנא</p>
</li>
<li>
<p>נעמל עלי מגי</p>
</li>
<li>
<p>אכי אבי סעיד או</p>
</li>
<li>
<p>בנפסי ואעטם</p>
</li>
<li>
<p>תאכידי עליך פי אל</p>
</li>
<li>
<p>כתב מע מן</p>
</li>
<li>
<p>יכרג פי אלבר אלי</p>
</li>
<li>
<p>אטראבלס ואלי</p>
</li>
<li>
<p>גירהא&hellip;</p>
</li>
<li>
<p>&hellip;</p>
</li>
<li>
<p>ישועה</p>
</li>
<li>
<p>ספר פי הדה אל</p>
</li>
<li>
<p>סנה אללה תעאלי</p>
</li>
<li>
<p>יכתב סלאמתה</p>
</li>
<li>
<p>וכל ישר בגמיע</p>
</li>
<li>
<p>מא יתעלק</p>
</li>
<li>
<p>בכלטתה ממא</p>
</li>
<li>
<p>תרכתה ענדה</p>
</li>
<li>
<p>ומא אנפדתה</p>
</li>
<li>
<p>אליך עאם אול</p>
</li>
<li>
<p>תסלמה אליה</p>
</li>
<li>
<p>אש מא</p>
</li>
<li>&hellip;</li>
</ol>
                    
                        <h3>recto - top margin</h3>
                    
                        
                    
                </div>
            
                <div data-canvas="https://figgy.princeton.edu/concern/scanned_resources/b1358be5-8585-4fbe-8e87-7f10f156b214/manifest/canvas/436ad7f5-cb52-44b7-aa34-2d812f53a504">
                    
                    
                    
                        <h3>verso</h3>
                    
                        <ol>
<li>
<p>ותלת קנט [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וסהם פי מרגאן תמנה מד ונצף וחריר קאבסי תמנה כג רבאעי וחריר ולאסין</p>
</li>
<li>
<p>פי רזמה מימון בן כלפה תמנה [ &nbsp; &nbsp; &nbsp; ] נח ונצף וחריר כלטה סידי אבי סחק אברהם בן פראח וברהון בן צאלח יכצהם פיה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] חריר לבן אלמגאני רבאעי [&nbsp; &nbsp; &nbsp; &nbsp; ] גמלת מא [ &nbsp; &nbsp; &nbsp; &nbsp; ] תמנה קקמט גיר קיר ובקי ענד חיים [ &nbsp; &nbsp; &nbsp; &nbsp; ]</p>
</li>
<li>
<p>ישתרי בהא צחבתה ידפע אליה מן אלגמיע אלנצף נחב מא כאן אביע באלאסכנדריה סאלת סידי אבי סחק ידפע אליה נצפה</p>
</li>
<li>
<p>ומא אביע במצר נדפע אליה נצפה ולא יעוק עליה שי ואלזנגפר אלדי ענדך תדפעה אליה וכנת תרכת ענדך וקת אקלאעי</p>
</li>
<li>
<p>קצ [&nbsp; &nbsp; &nbsp; ] סאלתך תתבת מנהא תמן ג קנט(?) אלדי אסתופית מן אבי אלפצל בן כלפה מן בקית אלמרגאן אחב תדפע אליה נצפהא ותחסבה</p>
</li>
<li>
<p>פי אלחסאב נדפעה לורתת אברהם אלקאבסי ואחב תכץ עני מולאי אלשיך אבי סעד ותעזיה עני פי מולאי אלשיך אבי עלי רחמה</p>
</li>
<li>
<p>אללה ואליה(!) אלעאלם מא וצל לקלבי מנה אללה תעאלי יגעל פי מן כלף אלכירה ואן אמכן אן תכתב [&nbsp; &nbsp; &nbsp; &nbsp; &nbsp; ] לה כתאב עני אפעל ואחב</p>
</li>
<li>
<p>תערפה אני טול אלשתוא מנאטר לאבי אברהים פי מא תולאה מן ביע ושרא מתאע וגירה והו מגתהד חריץ פי [ &nbsp; &nbsp; &nbsp; &nbsp; ]</p>
</li>
<li>
<p>כדמתה וקד תחרך פי הדה אלסנה ללספר פאלצניעה פיה פי מוצעהא והו כיר מן גירה בכתיר פלא תטן&hellip;וקד &lt;סאלני&gt;</p>
</li>
<li>
<p>אבי אלפרג אלאצפאקצי סואלך פי מא תרך ענדך תנפדה אליה וכנת תרכת ענדך בקית חריר ביני ובינה תערפני אש חצל</p>
</li>
<li>
<p>פיה לאן אסלפתה תמנה ואלאסעאר יאכי כאנת פי טול אלשתא כאסדה פלמא תאכר וצול אלמראכב זאדת אלכתאן מן</p>
</li>
<li>
<p>מה אלי לה אלפלפל כאן קנ טלבוה אלרום אשתראוה קקט אללך כאן פי אלשתא פה טלבוה איצא אביע קי אלי קל אל</p>
</li>
<li>
<p>סכר אלשאמי ע אלי פ אלנשאצר ג ארטאל גיר רבע בדינאר אלניל כתיר לם יבאע שי אלגייד מנה קקכ אלי פה וגמיע אלסקט</p>
</li>
<li>
<p>כאסד אלבקם קליל ווצלו קום מן אלאנדלס ומן אלגרב וטלבו אלכרז אלפריון(?) ואלחב רמאן ואלכלאב אלכביר ואלצגיר ואלעקיק</p>
</li>
<li>
<p>ומא וגדה מנה שי פלא תכלי נפסך מן שרא קליל קליל מן כל שי אלזרע כד אללולו מא כאן גליץ וטי מן י דנא אלאלף אלי</p>
</li>
<li>
<p>דינארין אלאלף אן כאן צאלח אשתרי מנה קליל יבאע בסקליה ואמא אפריקיה אלצרף ק בצ טאלע מא יגפלון פי מא ימצא בה אליהא</p>
</li>
<li>
<p>ומא כאן מא ישתרא אלמתאע הון [ &nbsp; &nbsp; &nbsp; &nbsp; &nbsp; &nbsp; &nbsp; ] ואלחריר מא יצל אליכם אלסנה מנה גיר מא יצל</p>
</li>
<li>
<p>&nbsp;</p>
</li>
<li>
<p>&nbsp;</p>
</li>
<li>
<p>&nbsp;</p>
</li>
<li>
<p>ועלי סידי אבי זכרי אלטביב ואכיה אפצל אלסל[אם] ומולאי אלרב אדאם אללה עזה אפצל אלסלאם [ &nbsp; &nbsp; &nbsp; &nbsp; &nbsp; &nbsp; ] ומולאי</p>
</li>
<li>
<p>&nbsp;</p>
</li>
<li>
<p>&nbsp;</p>
</li>
</ol>
                    
                        <h3>verso - bottom margin</h3>
                    
                        <ol>
<li>
<p>לסידי [ומ]ולאי אבי יחיי [נהראי בן נסי]ם נע &nbsp; &nbsp; מן ברהון בן מוסי נע אל[פס]טאט אן שא אללה</p>
</li>
<li>
<p>אטאל אללה בקאה ואדאם לה איאם סלאמתה וסעאדתה &nbsp; &nbsp; &nbsp; ביד חיון(?)</p>
</li>
</ol>
                    
                </div>
            
        </section>
    </body>
</html>
