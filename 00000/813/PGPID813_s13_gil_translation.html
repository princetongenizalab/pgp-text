
<html>
    <head>
        <title>Hebrew Translation of Letter: ENA NS 18.24</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS 18.24</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/b1358be5-8585-4fbe-8e87-7f10f156b214/manifest/canvas/8436ca6f-adcc-4578-96d8-df1ab1e84046">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויחמיר את שלומך ואת אושרך ואת חסדיו לך ויסלק ממך כל רע ברחמיו,</li>
<li>מאטראבנש, בה' באלול. שלומי טוב ואני בריא, תודה לאל על זאת. אחי, אני עומד לנסוע למהדייה, כי משפחתי</li>
<li>כבר עברה לשם אחרי מצוקה נוראה ואין לתאר אילו דברים נודעו לי על הנעשה בעיר ועל היוקר והקשיים. אלוהים</li>
<li>יתעלה ישים אחרית לטובה. אחי אבו סעיד מסוגר בסוסה, אינו יכול לצאת ; ובה בחנו ובני בן דודי ברהון, שותפך.</li>
<li>ברהון, חתני, במהדייה. לפני כן קיבלתי מכתב מאחי שיגיעו אליו בדים ארוגים ומשי ושמלות, כדי שישלח אותם אלי ואני אשלחם</li>
<li>אליך; אבל עד עכשיו לא הגיעו, כי זה זמן רב לא הגיע אלינו איש. על כן הטלתי על מישהו שיקבל מה שיגיע אחרי הפלגתי</li>
<li>ויוביל זאת אליך ; אם יעשה אלוהים חסד ויגיעו אליך, הואילה לעשות בהם כטוב בעיניך, למכור ולקנות ולשלוח, ברצון האל. לפני כן, </li>
<li>אחי, כתבתי לך עם האוניות על מה שמגיע לך כאן אצל אלואדיישי מחלקך בז' המשואים, ואיך שהתנהלה השיחה עמו, וזירזתי אותך</li>
<li>שתכתוב לו כפי שצריך. במשך כל החורף הייתי אומר: יגיעו ממך מכתבים לאטראבלס בדרך היבשה, ויביאם אלינו, אבל לא הגיע דבר.</li>
<li>הגיע אבו אלפרג' מרדוך באוניית בן .... אבל לא ראינו מכתב ממך. הצטערתי על שהתעכבה סחורתך אשתקד. היו לי בקשר לזה (ויכוחים) רבים עם סלימאן אל</li>
<li>ואדיישי. וערכתי בשבילך .... אמר: לא אעשה זאת ; ובלבי אש בוערת מזה ; אלא שכל זאת אירע בגלל רשלנותך</li>
<li>והזנחתך .... והמצב הקשה שהיה אצלכם, על כן סלחתי לך במקצת,</li>
<li>אלוהים יתעלה .... אני אומר: מקום שבו תהיה אתה, כאילו היינו שם בעצמנו.</li>
<li>אקווה שהסחורה שלו.... אריגים(?) .... לפני כן פירטתי לך ולו, עליו השלום, מה ששלחתי לו מסיציליה בשותפות בינינו ובינו.</li>
<li>הסכום שלנו: אלף קקס"ט רבעי דינר .... עד שיקבל אחי אבו סעיד, ייתן לו אלוהים שלום, ממהדייה אריגים 'סוסי' ומשי וסחורה שפירטתי במכתבי.</li>
<li>אקווה אחי שעשית בזאת על פי מה שמקווים ממך. אבקש אפוא ממך כי תואיל לקנות לנו סחורה מכל הכנסה שתהיה אצלך מכל מה שהשאיר (המנוח).</li>
<li>נודע לי שיש השנה יבול טוב בפשתים; על כן שמא תמצא לנכון לצאת לדנדיר, והלוא זה כפר מכובד, ותקנה משלוח פשתים,</li>
<li>ויהיה לך בו שליש הרווח; עשה כהבנתך, רצוני כי תעלה מיד עם בוא מכתבי, ללא דיחוי. ועוד, אחי: מה</li>
<li>ששלחתי לך לפני כן, גם כן לטיפולך, אשתקד, אקווה שעוד בטרם בוא מכתבי זה אליך כבר קנית לו ושלחת בידי מי שהיה נראה לך,</li>
<li>מן היתרות שפירוטן נמצא אצלך. על כן אם בבוא מכתבי עוד נשאר מזה כסף אצלך, אבקש ממך כי תקנה לנו בו או פשתים או פלפל</li>
<li>מיד עם בוא מכתבי. ועוד. אם יגיע אליך השנה משהו מן המשלוחים של אבו סעיד, תוסיף זאת לנ"ל ותקבל עמלה בעד הכול,</li>
<li>כי אתה חייב בהיטלים ובהוצאות. לפני כן, אשתקד, שלחתי בשביל השותפות שלך, אחי, מה שפירטתי לך במכתבי, ואתה חייב בזאת בעד שליש, נ"ד רבעי דינר ושני קיראטים;</li>
<li>מזאת לזכותך מחשבון ברהון, בעד אבן אודם, כ''ד רבעי דינר, ולזכותך בעד חצי משלוח הפלפל בשותפות עמו, ל"ה רבעי דינר, ולזכותך ו' ורבע דְרהַמים 'ורק'; היתרה לזכותך</li>
<li>ה' רבעי דינר .... הבות וו' ורבע דרהַמים יורקי, ומגיע לך בעד ש"נ 'חוטים' של חרוזים 'חב רמאן', ט' רבעי דינר, בקירואן, פחות .... החצר מכל אלה י"ד רבעי דינר;</li>
<li>מזה שילמתי לבנות דודך (אחי אמך), בנות עואץ, כי נפטרה אמם – תיבדל לחיים ארוכים – ונשארו שתיהן בחוסר כול, ג' רבעי דינר, חוץ ממה שנתתי להן</li>
<li>משלי. וקניתי לך שני רטלים פחות שליש לאסין, שהם בתוך כריכה בשותפות של ישועה, ב'קארב' של אלשאמי, בעד י' פחות קיראט;</li>
<li>היתרה לזכותך רבע דינר וד' קיראטים. אחי, מצאתי בסחורתי שני בגדים טברי וכתבתי לך ושאלתיך אם הם שלך, כי לא אישרת לי את זאת.</li>
<li>שאל אותי אדם אחר עליהם, אף רגז עלי; לקחתי ממנו בעדם י' רבעי דינר ; אם הם שלך, תיקח את תמורתם,</li>
<li>או תקנה בעד הכסף שלי במקום זאת, ואני בבואי, ברצון האל, אם יימצא מישהו שיישא את בת אחותך, אתן בשמך מה שראוי לתת;</li>
<li>ואם לא כך, אוציא משלך על משהו טוב. אלוהים יתעלה יגמול לך. כמו כן אפגש עם אבו אסחק ברהון בן דודי ונסכם כל </li>
</ol>
                    
                        <h3>recto, right margin</h3>
                    
                        <p>(1–16) מה ששייך לשותפות שלכם. אתה, אחי, יודע את אהבתי לך ואת מעמדך אצלי; אבל אם תהיה התרשלות בקניות שאני זקוק להן, אסדר שיבוא אחי אבו סעיד או אבוא בעצמי. ובמיוחד אני תובע ממך לכתוב מכתבים בידי מי שנוסע ביבשה לאטראבלס או למקום אחר .... </p>
<p>(17–28) ישועה נסע בשנה זו. אלוהים יתעלה יכתבנו לשלום, וכל ישר'; כל מה שקשור עם השותפות שלו, מה שהשארתי אצלו ומה ששלחתי אליך אשתקד, תמסור לו; כל מה ..... </p>
<p> </p>
                    
                </div>
            
                <div data-canvas="https://figgy.princeton.edu/concern/scanned_resources/b1358be5-8585-4fbe-8e87-7f10f156b214/manifest/canvas/436ad7f5-cb52-44b7-aa34-2d812f53a504">
                    
                    
                    
                        <h3>verso</h3>
                    
                        <ol>
<li>ושליש קנטאר .... וחלק בפנינים הקטנות, התמורה בעדן מ"ד וחצי; ומשי קאבסי, התמורה בעדו כ"ג רבעי דינר; ומשי ולאסין</li>
<li>בכריכה של מימון בן כלפה, שתמורתם היא נ"ח וחצי, בשותפות עם רבותי אבו אסחק אברהם בן פראח וברהון בן צאלח, מגיע להם בעדו.... </li>
<li>משי של אבן אלמג'אני רבע דינר .... סך הכול .... תמורתו קקמ"ט פחות קיראט, ונותר אצל חיים. ….</li>
<li>שיקנה בהם סחורות בשותפות עמו; ישלם לו חצי מסך הכול .... רצוני, אשר למה שנמכר באלכסנדריה, וביקשתי זאת מאדוני אבו אסחק, שישלם לו מחצית ממנו,</li>
<li>ומה שנמכר בפסטאט נשלם לו את המחצית ולא נקפח אותו בכלום. את הששר שאצלך, מסור לו. השארתי אצלך בשעה שהפלגתי</li>
<li>ק"צ .... ביקשתי ממך שמתוך זה תרשום את התמורה בעד ג' קנטארים(?) שסילק לי אבו אלפצל בן כלפה מיתרת הפנינים הקטנות. אבקש ממך שתשלם לו את מחציתה ותחייב אותו </li>
<li>בחשבון שנמסור ליורשים של אברהם אלקאבסי. רצוני שתמסור בשמי (דרישות שלום) לאדוני ורבי אבו סער ותנחם אותו בשמי על אדוני ורבי אבו עלי, עליו</li>
<li>השלום. אלוהים הוא היודע כמה עוגמת נפש היתה לי בגללו; אלוהים יתעלה ישים לטובה את מי שהשאיר אחריו; אם אפשר שתכתוב לו מכתב בשמי, עשה זאת. אבקש ממך</li>
<li>שתודיע לו שבמשך כל החורף, אני שם לב לאבו אברהים בעניין המכר והקנייה של האריגים ושאר הדברים, אשר קיבל על עצמו; הוא משתדל והוא זריז</li>
<li>בשירותו, והוא יצא השנה ונסע .... והתנהגותו טובה תמיד, והוא טוב בהרבה מן האחרים, על כן אל תחשוב....; ביקש ממני</li>
<li>אבו אלפרג' הספאקצי שאבקש ממך, כי תשלח לו מה שהשאיר אצלך; אני השארתי אצלך את שארית המשי שהיא בשותפות ביני ובינו; הודע לי מה נכנס</li>
<li>בעדה, כי קידמתי לו את תמורתו. המחירים, אחי, היו במשך השנה חלשים, אבל מאחר שאיחרו האוניות להגיע, עלו מחירי הפשתים</li>
<li>ממ"ה עד נ''ה ; הפלפל היה ק"נ, אבל היה לו ביקוש מצד הביונטים וקנו אותו בקק"ט הקנטאר ; הלכה היתה בחורף פ"ה; היה להן ביקוש גם כן, ונמכרו בק"י עד ק"ל ;</li>
<li>הסוכר השאמי, ע' עד פ' ; הנשדור ג׳ רטלים פחות רבע בדינר; הניל הוא רב, אינו נמכר כלל; הטוב שבו, קק"כ עד פ''ה ; כל התבלינים</li>
<li>אין להם ביקוש; עץ האודם הוא בצמצום. הגיעו (אנשים) מספרד ומן המגרב וביקשו את החרוזים ה'פריון'(?) ואת ה'חַב רמאן', ואת ה'כלאב' (מהסוג) הגדול ומהקטן, ואבן אודם, </li>
<li>אבל לא מצאו כלום מזה. אל תמנע אפוא את עצמך מלקנות מעט־מעט מכל דבר. הזרעים כ"ד; הפנינים, שהיו בשפע, ירדו מי' דינרים האלף</li>
<li>לשני דינרים האלף אם הן משובחות; קנו מהן מעט, והן נמכרות בסיציליה. באפריקיה דמי ההמרה ק' בצ' והם בעלייה, ואין מזלזלים במה שמביאים לשם.</li>
<li>והבדים שקונים כאן אינם .... משי לא יגיע אליכם השנה (אלא) מה שיגיע ....</li>
<li>ולאדוני אבו זכרי הרופא, ולאחיו מיטב דרישות השלום, ולאדוני הרב, יתמיד אלוהים את גדולתו, מיטב דרישות השלום. ... ולאדוני .... </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ''ע, ייתן לו אלוהים אריכות ימים ויתמיד את ימי שלומו ואושרו; מברהון בן מוסא נ''ע; לפסטאט, ברצון האל. בידי חיון(?). </p>
                    
                </div>
            
        </section>
    </body>
</html>
