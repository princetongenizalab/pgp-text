recto

אני כותב לך, אדוני החבר הנכבד גדול הישיבה, ייתן לך אלוהים אריכות ימים ויתמיד את
גדולתך ואת עזרתו לך ואת אושרך, מאלכסנדריה, בי"ח בטבת, יחתום אותו
אלוהים לך במיטב חותמו. שלומי טוב, ואני מאושר, אבל מתגעגע אליך ; יקרב אלוהים
את פגישתי עמך על פי מיטב הרצוי. אודיעך : יצאתי
ממך ותפסה אותי עוגמת נפש עצומה, אלוהים יתעלה אל יגרום עוגמת נפש בגללך ויזמן ויקרב
את פגישתנו במיטב הנסיבות. הגעתי הנה תודה לאל, בשלום, אחרי קשיים
וסבל בגלל החורף וההפסדים ; אחר כך, משהגעתי הנה, נשארתי עם הפשתים
בתעלה ג' ימים, לא יכולתי להובילן העירה; בגלל קושי החורף
(הדרך) החלקה והבוץ, לא יכלו הבהמות ללכת, עד היום הרביעי. הובלתי אותן
על גוררת(?) ואחסנתי אותן במקום בדרך, לא יכולתי להביאן אל בתי
הסוחרים בגלל הדרך החלקה, עד אשר תשתפר. וחייבו אותי בעדן בהוצאות כבדות,
אין מה לעשות. אלוהים יתעלה יתן אחרית טובה. שאלתי על ר' ישועה
והודיעו לי שנסע, והצטערתי שלא נפגשתי עמו ; אחר כך הודיעו לי
שנסעו מקצת אנשינו, וגם עליהם הצטערתי שלא נפגשנו, 

recto, right margin
כי הייתי שולח עמם מה שהלווית לי, אדוני, אל תילקח ממני. אבל ביקשתי את חסדי אלוהים ושלחתי עם נושא מכתבי זה, והוא אבו נצר אלבגדאדי, כיס, מנוי ; כ"ו דינרים 
recto, top margin
ושקול : כ"ו דינרים ושישית; אבקש ממך כי תואיל לשלם את הכול לאדוני אבו כת'יר השולחני: קח ממנו, אדוני, מהם כ' דינרים פחות שליש, ויישארו שישה דינרים וחצי, והוריתי לאדוני אבו אלפרג' ישועה 
verso

שיוסיף עליהם דינר וחצי, שיגבה אותו בשבילי מאבו מנצור אלזיאת וימסור את שמונת הדינרים
לאדוני אבו סעיד כלף בן קטוס, מיד עם בואו מחניס ללא דיחוי, כי נשארתי חייב לו מן
התמורה בעד עץ בושם, ונשבעתי לו שלא אשהה לו אותם. אבקש ממך שתזרז אותו בזאת ושאקבל מכתב ממנו
שהגיעו, כדי שאהיה שקט, וגם על מה שנחוץ שאקנה לו. הריני שולח לך את מיטב דרישות השלום, ולאדוני
אבו סעד, ייתן לו אלוהים חיים, דרישות שלום, ולאדוני אבו אלפרג' מיטב דרישות השלום, ולר' ישועה מיטב דרישות השלום, ושלום. 

verso, address
לאדוני החבר הנכבד, מורנו ורבנו נהוראי בן נסים גדול הישיבה, ייתן לו אלוהים אריכות ימים ויתמיד את עזרתו לו. אוהבו, מוסא בן אבי אלחי נ"ע. 