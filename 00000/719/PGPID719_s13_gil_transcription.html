
<html>
    <head>
        <title>Transcription of Letter: ENA 2805.6</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/e59a2d60-04f4-4f57-a4a6-0f97e83bc7ba">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלחבר אלגליל גדול הישיבה ואדאם</p>
</li>
<li>
<p>עזה ותאיידה וסעאדתה מן אל[א]סכנדריה ליב בקין מן טבת כתמה</p>
</li>
<li>
<p>אללה עליה באחסן כאתמה ען חאל סלאמה ונעמה ושוק אליה קרב אללה</p>
</li>
<li>
<p>אלאגתמאע בה עלי אפצל אלמחאב וממא אעלמה בה אנני כרגת</p>
</li>
<li>
<p>ענה ונאלני מן וחשה עטים אללה תע לא יוחש מנה ויסאהל קרב</p>
</li>
<li>
<p>אלאגתמאע עלי אפצל חאל ווצלת להנא בחמד אללה סאלם בעד משקה</p>
</li>
<li>
<p>ומקאסאת אשתיא ותגרים תם למא וצלת להנא בקית מע אלכתאן</p>
</li>
<li>
<p>פי אלכליג ג איאם מא קדרת אחמלה אלי אלבלד מן קוס אלאשתיא</p>
</li>
<li>
<p>ואלזלק ואלטין מא תקדר אלדואב תמשי אלי אליום אלראבע חמלתה</p>
</li>
<li>
<p>עלי גרר וכזנתה פי בעץ אלטריק לם אקדר אוצלה אלי דור</p>
</li>
<li>
<p>אלתגאר מן אלזלק אלי אן תטייב ולזמני עליה מון תקילה</p>
</li>
<li>
<p>לא חילה אללה תע יגעל אלעאקבה לכיר וסאלת ען ר ישועה</p>
</li>
<li>
<p>פערפת אנה סאפר ושק עלי אלדי לם אגתמע בה תם ערפת</p>
</li>
<li>
<p>אן סאפרו קום מן אצחאבנא ושק עלי איצא אלדי לם אגתמע</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>בה חתי</p>
</li>
<li>
<p>כנת אנפר</p>
</li>
<li>
<p>מעהם אלדי</p>
</li>
<li>
<p>אספלני(!) מולאי</p>
</li>
<li>
<p>לא עדמת בקאה</p>
</li>
<li>
<p>וקד אסתכרת</p>
</li>
<li>
<p>אללה תע ואנפדת</p>
</li>
<li>
<p>צחבה חאמל</p>
</li>
<li>
<p>כתאבי הדא</p>
</li>
<li>
<p>והו אבו נצר</p>
</li>
<li>
<p>אלבגדאדי</p>
</li>
<li>
<p>צרה עדדהא</p>
</li>
<li>
<p>כו דינ</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>וזנהא כו דינ וסדס</p>
</li>
<li>
<p>אחב תתפצל</p>
</li>
<li>
<p>תזנהא גמלה</p>
</li>
<li>
<p>לסידי אבי כתיר</p>
</li>
<li>
<p>אלצירפי</p>
</li>
<li>
<p>תאכד</p>
</li>
<li>
<p>מולאי</p>
</li>
<li>
<p>מנהא כ דינ</p>
</li>
<li>
<p>גיר תלת</p>
</li>
<li>
<p>יכקא סתה</p>
</li>
<li>
<p>דנאניר</p>
</li>
<li>
<p>ונצף</p>
</li>
<li>
<p>ווצית סידי</p>
</li>
<li>
<p>אבי אלפרג</p>
</li>
<li>
<p>ישועה</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/72373649-bb27-41bb-bafd-61e88ad222ec">
                    
                    
                    
                        <h3>verso</h3>
                    
                        <ol>
<li>
<p>יציף אליהא דין ונצף יקבצה לי מן אבי מנצור אלזיאת ויסלם אלתמאניה דנאניר אלי</p>
</li>
<li>
<p>סידי אב&lt;י&gt; סעיד כלף בן קטוס סאעה וצולה מן תניס בגיר תאכיר בקית לה ענדי מן</p>
</li>
<li>
<p>תמן עוד וחלפת לה לא וכרתהא ענה פאחב תוכד עליה פי דלך פיצל אלי כתאבה</p>
</li>
<li>
<p>בוצולהא ליטמאן קלבי ובמא כאנת לה מן חאגה קראת עליה אתם אלסלם ומולאי</p>
</li>
<li>
<p>אבי סעד אחיאה אללה אלסלם וסידי אבי אלפרג אתם אלסלם ור ישועה אתם אלסלם ושלום</p>
</li>
</ol>
                    
                </div>
            
        </section>
    </body>
</html>
