
<html>
    <head>
        <title>Hebrew Translation of Letter: ENA 2805.6</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/e59a2d60-04f4-4f57-a4a6-0f97e83bc7ba">
                    
                    
                    
                        <h3>recto</h3>
                    
                        <ol>
<li>אני כותב לך, אדוני החבר הנכבד גדול הישיבה, ייתן לך אלוהים אריכות ימים ויתמיד את</li>
<li>גדולתך ואת עזרתו לך ואת אושרך, מאלכסנדריה, בי"ח בטבת, יחתום אותו</li>
<li>אלוהים לך במיטב חותמו. שלומי טוב, ואני מאושר, אבל מתגעגע אליך ; יקרב אלוהים</li>
<li>את פגישתי עמך על פי מיטב הרצוי. אודיעך : יצאתי</li>
<li>ממך ותפסה אותי עוגמת נפש עצומה, אלוהים יתעלה אל יגרום עוגמת נפש בגללך ויזמן ויקרב</li>
<li>את פגישתנו במיטב הנסיבות. הגעתי הנה תודה לאל, בשלום, אחרי קשיים</li>
<li>וסבל בגלל החורף וההפסדים ; אחר כך, משהגעתי הנה, נשארתי עם הפשתים</li>
<li>בתעלה ג' ימים, לא יכולתי להובילן העירה; בגלל קושי החורף</li>
<li>(הדרך) החלקה והבוץ, לא יכלו הבהמות ללכת, עד היום הרביעי. הובלתי אותן</li>
<li>על גוררת(?) ואחסנתי אותן במקום בדרך, לא יכולתי להביאן אל בתי</li>
<li>הסוחרים בגלל הדרך החלקה, עד אשר תשתפר. וחייבו אותי בעדן בהוצאות כבדות,</li>
<li>אין מה לעשות. אלוהים יתעלה יתן אחרית טובה. שאלתי על ר' ישועה</li>
<li>והודיעו לי שנסע, והצטערתי שלא נפגשתי עמו ; אחר כך הודיעו לי</li>
<li>שנסעו מקצת אנשינו, וגם עליהם הצטערתי שלא נפגשנו, </li>
</ol>
                    
                        <h3>recto, right margin</h3>
                    
                        <p>כי הייתי שולח עמם מה שהלווית לי, אדוני, אל תילקח ממני. אבל ביקשתי את חסדי אלוהים ושלחתי עם נושא מכתבי זה, והוא אבו נצר אלבגדאדי, כיס, מנוי ; כ"ו דינרים </p>
                    
                        <h3>recto, top margin</h3>
                    
                        <p>ושקול : כ"ו דינרים ושישית; אבקש ממך כי תואיל לשלם את הכול לאדוני אבו כת'יר השולחני: קח ממנו, אדוני, מהם כ' דינרים פחות שליש, ויישארו שישה דינרים וחצי, והוריתי לאדוני אבו אלפרג' ישועה </p>
                    
                </div>
            
                <div data-canvas="https://figgy.princeton.edu/concern/scanned_resources/c3da2ebf-bebb-470e-bb36-dc13ea1ccd25/manifest/canvas/72373649-bb27-41bb-bafd-61e88ad222ec">
                    
                    
                    
                        <h3>verso</h3>
                    
                        <ol>
<li>שיוסיף עליהם דינר וחצי, שיגבה אותו בשבילי מאבו מנצור אלזיאת וימסור את שמונת הדינרים</li>
<li>לאדוני אבו סעיד כלף בן קטוס, מיד עם בואו מחניס ללא דיחוי, כי נשארתי חייב לו מן</li>
<li>התמורה בעד עץ בושם, ונשבעתי לו שלא אשהה לו אותם. אבקש ממך שתזרז אותו בזאת ושאקבל מכתב ממנו</li>
<li>שהגיעו, כדי שאהיה שקט, וגם על מה שנחוץ שאקנה לו. הריני שולח לך את מיטב דרישות השלום, ולאדוני</li>
<li>אבו סעד, ייתן לו אלוהים חיים, דרישות שלום, ולאדוני אבו אלפרג' מיטב דרישות השלום, ולר' ישועה מיטב דרישות השלום, ושלום. </li>
</ol>
                    
                        <h3>verso, address</h3>
                    
                        <p>לאדוני החבר הנכבד, מורנו ורבנו נהוראי בן נסים גדול הישיבה, ייתן לו אלוהים אריכות ימים ויתמיד את עזרתו לו. אוהבו, מוסא בן אבי אלחי נ"ע. </p>
                    
                </div>
            
        </section>
    </body>
</html>
