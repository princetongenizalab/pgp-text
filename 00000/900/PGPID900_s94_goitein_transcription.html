
<html>
    <head>
        <title>Transcription of Letter: MS 8254, fol. 7</title>
    </head>
    <body style="max-width: 860px; margin: auto">
        <h1>Transcription of Letter: MS 8254, fol. 7</h1>

        <p>S. D. Goitein, <em>Palestinian Jewry in Early Islamic and Crusader Times‎</em> (in Hebrew) (Jerusalem: Yad Izhak Ben Zvi Publications, 1980).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/900/iiif/canvas/1/">
                    
                    
                    
                        <ol>
<li>בסתר כנפיו יסתירם גמיע[</li>
<li>יברכם אלהי[נו עלי] מא פעלוה פי אמר אלשבויים יתיר אלהינו</li>
<li>מאסרם וקד [אנפד]נא אליכם כתאב צחבה נכבדנו כגק</li>
<li>מרנא ורבנא אהרן הלוי הנכ' הסופר המהיר שצ יקראה עלי</li>
<li>אלגמאעה וצחבתה פרנאס מן בין ידינא פאדא קרי עליכם</li>
<li>אתם אחינו תקפוא פי אלאמר וקוף מתלהם ותגתנמוא</li>
<li>הדא אלאגר אלעטים ותפעלוא פיה מתלמא פעלנא</li>
<li>נחן גמיע אלדיאנין ואלזקנים ותלמידי חכמ` גמיענא נמשי</li>
<li>באלליל ובאלנהאר ונחרץ אלנאס באלכנאיס ואלאסואק</li>
<li>וענד אבואב אלדור חתי נחצל שי להדא אלמהם אל</li>
<li>כביר בעד אן דפענא נחן אלדי וצלת קדרתנא אליה כדלך</li>
<li>אנתם תפעלוא מעהם חסב נכותכם ומא ערף [מן</li>
<li>תפצלכם ומחבתכם פי אכתסאב אלזכות ומא תחצל[וא</li>
<li>להם מן פצל אללה תע ופצלכם תכתבוא אלינא</li>
<li>ותחרצוא פי גבאיתה סרעה ותרסלוה אלינא עלי יד חשובינו</li>
<li>רבנא אהרן הלוי הנזכר וגיר מחתאגין אלי מן יחתכם עלי עמל מצוה</li>
<li>פאללה תעא לא יוקעכם פי שדה ויגן עליכם ויסתירכם בהמון</li>
<li>רחמיו ושלומכם יגדל עד עולם תמוז תפ</li>
<li>משה בר מימון זצל</li>
</ol>
                    
                </div>
            
        </section>
    </body>
</html>
