
<html>
    <head>
        <title>Hebrew Translation of Letter: Bodl. MS heb. a 3/24</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. a 3/24</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-24/1.json">
                    
                    
                    
                        <h3>recto</h3>
                    
                        <ol>
<li><span lang="he">בשמך רחמנא.&nbsp;</span></li>
<li><span lang="he">אל תשאל אדוני הנכבד, הנעלה, המיטיב,</span></li>
<li><span lang="he">אדוני החבורה של בני דויד ונגיד הדת היהודית,</span></li>
<li><span lang="he">הנשיא, וכו' &hellip;&nbsp;</span></li>
<li>&nbsp;</li>
<li>&nbsp;</li>
<li><span lang="he">מה שעבר על משרתך מאז הגיע</span></li>
<li><span lang="he">אל הארץ הזאת, אחרי שהחזקתי מעמד מול הסכנות מצד הטטרים,</span></li>
<li><span lang="he">ג' פעמים; בפעם זו האחרונה באו אלינו בבוקר יום כיפור,</span></li>
<li><span lang="he">כאשר היינו אנחנו באלעמראניה, ושהו חוץ לעיר, והיו הורגים כל</span></li>
<li><span lang="he">יוצא ובא. והיינו בבית הכנסת, מצפים למה שיהיה</span></li>
<li><span lang="he">לאויבים, שעה אחר שעה. אבל ריחם אלוהים וסרו מעלינו.</span></li>
<li><span lang="he">אז פנינו באישון לילה אל ההר, רעבים, אבל לא</span></li>
<li><span lang="he">מצאנו את הדרך, ועברנו את הלילה בתוך משוכה של מטע,</span></li>
<li><span lang="he">עד הבוקר, ויצאנו אז לדרך אל ההר, אבל הם כבר הפרידו</span></li>
<li><span lang="he">בינינו ובין ההר; חזרנו בכיוון הכפר, אבל ראינו</span></li>
<li><span lang="he">בדרך נ' פרשים; חיפשנו דרכים אחרות, אבל בהן ראינו</span></li>
<li><span lang="he">ק' בקירוב, וקראנו אני ומי שעמי את הווידוי, ולא היה לנו ספק</span></li>
<li><span lang="he">שיהרגונו; אז נתן אלוהים דעה בלבי, והלכתי אל המשוכה</span></li>
<li><span lang="he">של טלוק תכין והסתתרנו שם, אני והנער. והנה</span></li>
<li><span lang="he">הטטרים עוברים בעדי הגדר, כ"ה</span></li>
<li><span lang="he">פרשים; אילו הושיט אחד מהם שוט, היה מגיע</span></li>
<li><span lang="he">אלינו. נשארנו אפוא עד חצי היום, ואז הסתלקו</span></li>
<li><span lang="he">מאותו אזור, ועלינו אל ההר ונשארנו ח'</span></li>
<li><span lang="he">ימים, אוכלים עלי ערמונים ולחם תמרים. אחר</span></li>
<li><span lang="he">כך ירדנו, והנה הארץ מלאה הרוגים. באנו</span></li>
<li><span lang="he">אחרי שכבר פשטה שמועה באותו לילה שנהרגנו.</span></li>
<li><span lang="he">ועזר אלוהים וריחם והושיע. שיערתי</span></li>
<li><span lang="he">שלא אזכה לראותך בזמן קרוב, וכי</span></li>
<li><span lang="he">בבואי לא אמצא אותך. אלוהים יקבצנו, כפי שהפרידנו.</span></li>
<li><span lang="he">אחרת: הריני מודיע למושב הגדול שלך&nbsp;</span></li>
<li><span lang="he">ולהדרתך המפוארת, כי בבואי לדמשק כתב לי</span></li>
<li><span lang="he">האדון הנכבד, נשיאנו יושיהו יר' הו', כמה פעמים</span></li>
<li><span lang="he">בעניין חלקו. אני התנגדתי, אבל הוא לוחץ;</span></li>
<li><span lang="he">אחר כך עברה שנה ללא התכתבות. חשבתי</span></li>
<li><span lang="he">לקנות אותו בשביל אלפכר, כי לא תמכור אותו למישהו אחר.</span></li>
<li><span lang="he">קניתיו אפוא; אבל כאשר נפגשתי עם האדון אלפכר</span></li>
<li><span lang="he">ואדוננו הנשיא, אמרו שאינם רוצים אותו; ובינתיים</span></li>
<li><span lang="he">הגיעה ידיעה ממוצל כי האולם</span></li>
<li><span lang="he">והפרוזדור התמוטטו, וגם החלון של הבית, אז אמרתי להם:</span></li>
<li><span lang="he">אם אתם רוצים להחריב מה שנשאר, כפי שהחרבתם</span></li>
<li><span lang="he">את זה על ידי רשלנותכם, בבקשה. והיו על זאת דין ודברים</span></li>
<li><span lang="he">וסוף דבר הגענו למסקנה שהם שניהם ימשכנו</span></li>
<li><span lang="he">את שני חלקיהם אצלי, משרתך הקטן, תמורת י"ו דינר משכנתא,</span></li>
<li><span lang="he">ושאוסיף עליהם את חלקי אני</span></li>
<li><span lang="he">ואת חלקך אדוני, נמסור את כל הכסף לך אדוני כדי לשקמו</span></li>
<li><span lang="he">בו, ולא תהיה חייב שום דבר, או מישהו יגור בו וייקחו את הסכום ממנו.</span></li>
<li><span lang="he">אם יש לך היכולת, אדוני, לשלוח למשרתך הקטן</span></li>
<li><span lang="he">את הסכום הזה, כדי שנשקם אותו, מוטב; ואם תצווה</span></li>
<li><span lang="he">לעשות זאת, תכתוב כמו כן שטר בית דין משכנתא</span></li>
<li><span lang="he">למשך שנה על הי"ו, ויעידו בו ותקיים אותו בפסטאט</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">ושלח אותו אלינו לחלב,&nbsp;</span></li>
<li><span lang="he">שיהיה בידי ראיה למי שנציע לו</span></li>
<li><span lang="he">שייתן כסף ויגור בבית,&nbsp;</span></li>
<li><span lang="he">ואכתוב לו קבלה ושטר על עצמי,</span></li>
<li><span lang="he">כדי שלא ייחרב מה שנותר;&nbsp;</span></li>
<li><span lang="he">אם לא תרצה, אמכור משהו ואשקם אותו.</span></li>
<li><span lang="he">ההחלטה אפוא בידיך;&nbsp;</span></li>
<li><span lang="he">ואם תתקבל דעה זו על דעתך, אדוני, שלח במהרה </span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-24/2.json">
                    
                    
                    
                        <h3>verso</h3>
                    
                        <ol>
<li><span lang="he">תשובה אל משרתך, לחלב, או אל אל</span></li>
<li><span lang="he">סדיד, אחי ר' יהודה, דיין אלקאהרה ש"צ,</span></li>
<li><span lang="he">והוא ישלח אותה אלינו; או תסדר, אדוני, שיהיה המשלוח</span></li>
<li><span lang="he">בידי האדון הנכבד, פנחס זמננו, הכהן</span></li>
<li><span lang="he">הנאמן, עמרם נפיס אלדולה, וממלא מקומו של הקאצ'י</span></li>
<li><span lang="he">הנעלה ישלח אותה אל אלעפיף, והוא ישלח אותה</span></li>
<li><span lang="he">אלינו; ואם אינך נוטה, אדוני, לדבר זה בכלל,</span></li>
<li><span lang="he">גם אז תשלח להודיע לי, וההחלטה בידך, אדוני.</span></li>
<li><span lang="he">ושלום, וכו' &hellip;</span></li>
<li><span lang="he">אחרת:</span></li>
<li><span lang="he">הדרתך המפוארת, אתה יודע שאדוננו הנשיא</span></li>
<li><span lang="he">אמר לי, עבדך הקטן, כי: אם לא ישלם האדון את חלקו</span></li>
<li><span lang="he">לא אוציא אף אני עליו כלום. על כן קיבלתי על עצמי</span></li>
<li><span lang="he">אני, שאם לא תשלח אתה אדוני כלום, אבקש רשות מהדרתך&nbsp;</span></li>
<li><span lang="he">ואשלח אני בשבילך, כפי שתמצא לנכון, ונשקם את הבית,</span></li>
<li><span lang="he">כי אין זה נכון ואף אסור לתת לו להיחרב. וכבר</span></li>
<li><span lang="he">ביררתי לך, אדוני, את הבעיה, עשה אפוא כפי שתמצא לנכון. ושלום.</span></li>
<li><span lang="he">אחרת:</span></li>
<li><span lang="he">בעת שכתבתי את המכתב הזה היה אלג'לאל יר' הו'</span></li>
<li><span lang="he">נוכח, הוא משרתך, אדוננו, ומתפלל למען הדרתך</span></li>
<li><span lang="he">אדוני, והם כולם מכירים לך תודה על חסדיך, אדוננו,</span></li>
<li><span lang="he">כלפיהם, אם בהיותך כאן ואם בהיעדרך. הוא אמר ששלח</span></li>
<li><span lang="he">לך אדוננו מכתבים אחדים, אבל לא קיבל תשובה.</span></li>
<li><span lang="he">אבקש ממך, אדוננו, כי תשלח לעבדך הקטן סודר</span></li>
<li><span lang="he">לבן מוזהב; אם תצווה, אשלח את תמורתו</span></li>
<li><span lang="he">אל אחד האדונים; משרתך יעביר אותו אל מי</span></li>
<li><span lang="he">שתצווה, או תישאר שמורה עד זמן פגישתנו. ושלום.</span></li>
<li><span lang="he">&nbsp;בדמשק טבת אתקמ"ח. </span></li>
</ol>
                    
                </div>
            
        </section>
    </body>
</html>
