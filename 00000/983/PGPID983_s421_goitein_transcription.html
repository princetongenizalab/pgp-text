
<html>
    <head>
        <title>Transcription of Letter: T-S 13J17.22</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.22</h1>

        <p>S. D. Goitein, <a href="https://www.academia.edu/42926168/S_D_Goitein_Newly_Discovered_Autograph_of_Rabbi_Judah_Halevi_Otsar_Yehudei_Sefarad_vol_8_1965_7_10_Hebrew_">"Newly Discovered Autograph of Rabbi Judah Halevi‎"</a> (in Hebrew), <em>Otzar yehudei sefarad‎</em> 8, no. 5 (n.p., 1965), 7-10.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00022/canvas/1">
                    
                    
                    
                        <ol>
<li>אלשיך אלאג'ל אלחבר אלסיד אלאכמל אבו סעי(ד בן אלצ'מיאטי</li>
<li>אטאל בקא' מולאי וסידי (</li>
<li>משתמלה ואלאזאלה (</li>
<li>יא מולאי את'ר וצולי סאלמא" בחמד אללה וענדי מן אנק(טאע)</li>
<li>מג'אלסתה אלמעסולה ומפאצ'תה (!) אלמאמולה מא יכון ענד מן שאהד</li>
<li>מן פצ'לה מא שאהדת ותיקן מן ד'אתה ואדואתה מא תיקנת</li>
<li>ובחסבה אעט'ם מן קדרה מא יגב עלי ואלתזם מן ברה ושכרה</li>
<li>בחסב אלאסתטאעה אעאן אללה עלי קצ'י ואג'בה במנה אלא מזיד</li>
<li>עלי מא ענדי מן אלשגיל בה ואלתטלע אלי מא ירד מן קבלה</li>
<li>אטלעני אללה תעאלי מן דלך עלי אלנבא אלסאר ואלכ'בר אלמאמול</li>
<li>פלה אלפצ'ל אן ינעם עלי בתעריפי בצורה אחואלה ואלי</li>
<li>מא דא אל בה מא תרכתה בסבילה אסאל אללה תעאלי אן</li>
<li>ימן עליה ועלינא באכמאל צחתה ואעאדתה אלי אולה</li>
<li>ויקרב אובתה עלי אמלה ומרגובה ויצל פצ'לה בתעריפי</li>
<li>מתי תכון אלחרכה אלסעידה אנג'ח אללה מסאעיה ואדאם</li>
<li>עלי אכ'ואנה איאדיה בעזתה ופצ'לה</li>
</ol>
                    
                        <h3>margin</h3>
                    
                        <ol>
<li>ואן תפצ'ל מולאי במערפה אלחאל בי פלא ג'דיד גיר שגל אלבאל באלדי אתולי עלאג'ה כתם אללה באלחסני</li>
<li>לנא אגמעין בימנה ואקרא עלי חצ'רה מולאי אלסניה סלאמא יצ'אהי ודי ויואזי שוקי ויצ'אהי אעט'אמי</li>
<li>ותשיעי ומתלה עלי אלתאג רין אלג'לילין אבי יעקוב בן עזרה ואבי אסחק בן מעטי סידי אעזהמא אללה תם אלסלם</li>
<li>אלמרדד אלמכרר אלמעאד עלי חצ'רה מולאי וסידי ורחמה אללה תעאלי וברכאתה</li>
<li>אלאדב גירה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00022/canvas/2">
                    
                    
                    
                        <h3>address (page b)</h3>
                    
                        <ol>
<li>אלשיך אלאג'ל אלחבר אלסיד אלאכמל</li>
<li>אבו סעיד בן אלצ'מיאטי אסעדה</li>
</ol>
                    
                </div>
            
        </section>
    </body>
</html>
