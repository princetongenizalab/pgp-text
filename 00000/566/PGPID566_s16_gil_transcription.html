
<html>
    <head>
        <title>Transcription of Letter: Bodl. MS heb. d 66/12</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/12</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-12/1.json">
                    
                    
                    
                        <ol>
<li>כתאבי לסידי ומולאי אלכהן אלגל[יל אטאל אל]לה בקאה ואדאם נעאמה</li>
<li>וסעאדתה [ ] וחראסתה [מן אל]ק[דס] עמרה אללה בבקא[יה]</li>
<li>ען חאל סלאמה ונעמה למוליהמא אלחמ[ד ] כתיר [ ]</li>
<li>נעלם מולאי אלכהן חרסה אללה אן כ[ ] אנה אלסנה ע[וול עלי אלספר]</li>
<li>ללגרב ושק עלי אד לם נתמכ[ן] לל[אגתמאע] בה לנוציה [ ]</li>
<li>יתכלפהא לי בנפסה חסב מא כתבתה לה [ ] אקול אן אללה</li>
<li>יכתב סלאמתה בר ובחר ויסהל לה אלטרק ויקרב לה אלבעיד</li>
<li>ויוצלה סאלם אמן גאנם ויופקה לכל כיר לאנה אהלה ומסתחקה</li>
<li>וקד כתבת ללגרב כתאבין ללקלעה ואחד ללדיין חרסה אללה ואכר</li>
<li>לבני אלגראוי צאנהם אללה רב מימון ואכיה עמראן אלחזן ואנפדתה</li>
<li>אליה מע ר חנם ואנא אסלה חרסה אללה אן יתחפץ לי בהם ולא</li>
<li>יקף עליהם אחד לא פי הדא אלבר ולא פי אפריקיה פרובמא</li>
<li>הו חרסה אללה ימצי ללקלעה פיוצלהם בידה ויערפהם שכרי</li>
<li>ודעאי ולא יפרט לי פי אלכתב ויאכד לי אלגואב מנהם ינפד</li>
<li>אלי מע תקה מן יוצלה ואן כאן הו ירגע פיכון צחבתה אללה</li>
<li>אללה יאמולאי לא יקע תפריט פיהם ומע כתאבי הדא כתאבין</li>
<li>יפתצל ינפדהא אלי מצר לאצחאבהא ויגאובני קבל ספרה</li>
<li>לא יכון בד ואן לקי אכי פי אלטריק פיסרעה ואן לחקה באל</li>
<li>אסכנדריה פיחתה ללמגי ואללה אללה הדא אכבר חואיגי</li>
<li>ענדה ויכץ גמיע אצחאבנא אלסלם באלאסכנדריה ובאלמהדיה</li>
<li>ובאלקירואן ופי טריקה ללקלעה ואהל אלקלעה כלהם אגמע[ין]</li>
<li>לאנהם אחסנו אלינא כתיר ולם יקצרו וכתאבה יצל אליי</li>
<li>מע חנם בוצול אלכתב ובאנפאד אלכתאבין אללטאף למצר</li>
<li>ויערפני מתי יתם לה אלספר ואנא מא נכליה מן אלדעא</li>
<li>עלי אלאבואב ופי אלגבל ואללה יתקבל מנא צאלח אל</li>
<li>דעא פיה ופי גמאעה ישראל כלהם אמין וכן יהי רצון</li>
<li>יכתץ אגל אלסלם ואטיבה וכל מן סאל ענא אלסלם כתיר א ז ל מ ל ת א ס ז ל</li>
<li>אברהם החבר ביר עמרם נע צו ע א ו ע ו ד ו ל</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-12/2.json">
                    
                    
                    
                        <h3>verso</h3>
                    
                        <ol>
<li>ותתפצל תעטי אלכתאבין אללטאף</li>
<li>ערבי ותדכר אלמוצע מכאן סיידי</li>
<li>אבי אל [ יע]קוב בן מנחם ננ</li>
</ol>
                    
                        <h3>(upside down)</h3>
                    
                        <ol>
<li>ב]ר משה זל</li>
<li>] איידה אללה אלרמלה אן שא אללה</li>
</ol>
                    
                </div>
            
        </section>
    </body>
</html>
