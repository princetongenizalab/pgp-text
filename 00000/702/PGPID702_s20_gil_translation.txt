recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ממהדייה; שלומי טוב....
מחצית אלול, אחרי בוא אדוני ורבי אבו סעיד, ייתן לו אלוהים שלום; הוא הודיע לי שחילקתם את התמורה בעד אבן האודם וכי חלקי ....
ייתן לך אלוהים שלום .... ייתן לך אלוהים גמול טוב ביותר בעדי ויחסוך ממני כל שמועה רעה ממך. ביקשתי את חסדי אלוהים, יתגדל וישתבח .... (ושלחתי)
כמות של פנינים קטנות שהיו אצלי, רצוני שתקבל אותן ותמכרן בשבילי ותוסיף לי את תמורתן לסכום ההוא, בטובך; הן בתוך הכריכה של …. אבו
סעיד. קנה לי מה שנראה לך, אם אגוזים ואם קצת אלמוגים חיים, כי המתים הקטנים אין להם ביקוש. אדוני.... (קיבלתי את)
מכתבך בזמן שאדוני הכהן היה בפסטאט, ואילו אתה לוחץ עלי שאכתוב לך שי' המשואים (פשתים) 'מלאל' אין לך ....
והלוא מכתבי .... (אינו על) דעתי אני ולא על פי רצוני, והריני מסביר לך את סיבתו רק כדי שלא אהיה ....
ומידותיו.... רוצה מי שיתרשל כלפיו; הוא היום בדאניה ושלומו מצוין. הגיע המכתב .... (כי ....)
הוא בריא בגופו וברכושו וכי הוא יפליג בהקדם האפשרי ב'חמאמה' לאלכסנדריה, אלוהים יכתבנו לשלום .... (וישימנו)
במחוז השלום. אבקש ממך, אדוני, כי תשתדל ותשלח מה שייכנס בעדו. אם יהיה לך, אדוני, צורך לקנות משהו, כבדני בו.
קבל נא, אדוני ורבי, את מיטב דרישות השלום ; שלומך, וכו' .
ר' עיאש סופר שולח לך, אדוני, את מיטב דרישות השלום, והוא מודה ומזכירך לטובה. 

verso

לאדוני ורבי אבו יחיא נהוראי בי"ר נסים זצ"ל קרוי,
ייתן לו אלוהים אריכות ימים ויתמיד את שלומו ואת אושרו; מאוהבו המפרסם מידותיו, יצחק בן יעקב נ''נ; חנות אברהים בן האלכסנדרוני. 
