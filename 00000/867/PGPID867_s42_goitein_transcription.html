
<html>
    <head>
        <title>Transcription of Letter: Moss. IV,7</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,7</h1>

        <p>S. D. Goitein, <em>The Yemenites – History, Communal Organization, Spiritual Life‎</em> (in Hebrew) (Jerusalem: Ben-Zvi Institute for the Study of the Jewish Communities in the East, 1983).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IV-00007/canvas/1">
                    
                    
                    
                        <ol>
<li>עדן וסאעה וצולה א[</li>
<li>וקאל לה תסלם או תקתל אכות[ך</li>
<li>ובכא בכא שדיד ולם יגד וגה [</li>
<li>סוי אנה אסלם וכאן קבל וצולה אלי ע[דן</li>
<li>קד פשע גמיע מן מעה פי אלגבאל אלסדיד</li>
<li>אלטביב וכל מן פי אלגבל ולם יבק אלא</li>
<li>יהוד עדן וכאן אסלאם אלשיך מצמון</li>
<li>יום אלארבעא מסתהל דו אלקעדה פלמא כאן</li>
<li>יום אלגמעה תאלת יום צרב אלגרס מעאשר אליהוד</li>
<li>כאפה מן יתאכר ען טלוע אלמנטר מן</li>
<li>אלטהר קתל פלם יבקא אחד מן אליהוד דון אן טלע</li>
<li>אלי אלמנטר פ[א]מר באן כל מן תאבא ען אל&gt;א&lt;סלאם</li>
<li>יקתל [פאב] פאפשעו אלגמיע ותאבו דינין</li>
<li>ען אלאסלאם צרבת ארקאבהם ואמא נחן פלא</li>
<li>תסאל מא גרא עלי קלובנא מן אלאלם</li>
<li>מא שאהדנא קט אשד מנה ועמל אללה תע[אלי</li>
<li>מענא אות וכלצנא לא בחיל ולא בכוח</li>
<li>בל בפצלה ואחסאנה פאן ענדמא טלענא</li>
<li>מעהם אלמנטר אגתמעו אלגרבא וחדהם</li>
<li>ושאורו עליהם אלכליפה פאנטק אללה עלי לסאנה</li>
<li>באן קאל גריב לא יעארץ ואמר באן יזן כל</li>
<li>שכץ תלת גואל פוזנא דלך [</li>
<li>עלי אחסן קציה ללה אלשכר הדא</li>
<li>מא גרי ואן כנת ואללה אלעטים מא אקדר אעבר</li>
<li>ען בעץ מא גרי פאן ליס אלעיא[ן כאלכבר</li>
<li>וקאסו אלתגאר מן אלאהאנה פי מא צ[דר מן</li>
<li>אלגראמה ולטף אללה תעאלי לאנה אמר</li>
<li>באן יוכד מן כל מן יצל כמסה עשרה דינאר</li>
<li>למאיה ומן אלכ&gt;א&lt;רג כמתל דלך פלטף אללה</li>
<li>באנה רגע אמר באן יבקא הדא אלכארם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00007/canvas/2">
                    
                    
                    
                        <h3>verso</h3>
                    
                        <ol>
<li>עלי חאלה לא יזאד עליה שי ואי מן וצל</li>
<li>בעד דלך יוכד מנה כמסה עשרה דינאר</li>
<li>אלמאיה מן כל שי ומן אלדהב ואלפצה ואלקמח</li>
<li>ואלדקיק וכל שי והדא רזק מן יצל אלסנה אלאתיה</li>
</ol>
<ol>
<li>וקד אסתכרת אללה</li>
<li>וכרגת פי מרכב אבן סלמון אלדי</li>
<li>דכלת פיה אללה יכולה אלסלאמה</li>
<li>ואכי אבו נצר יכרג צחבתי [ערפת</li>
<li>מולאי דלך בעד תקביל ידיהא</li>
<li>ורגליהא</li>
<li>ואלכחל ואלשיבה גמיע דלך [</li>
<li>וקד</li>
<li>דלך ניל הנדי תמם ושלום</li>
<li>דינאר ערפת מולאי דלך נשאדר</li>
</ol>
                    
                </div>
            
        </section>
    </body>
</html>
