
<html>
    <head>
        <title>Transcription of Letter: T-S 13J14.16</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.16</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00016/canvas/1">
                    
                    
                    
                        <ol>
<li>אל אחינו הקהל הקדוש הדרי[ם] בנוא אמון הסמוך אל ירושלם</li>
<li>הזקנים והחשובים ובראש כ קדו מר ורב שלה החזן הראוי</li>
<li>הרצוי להקראות בשם ייטיב אלהינו את שמו ביראתו בר משה ננ</li>
<li>ושא/ר/ הקהל גדול וקטן ישמרם אלהינו ויסתירם בסתר פניו מרכסי</li>
<li>איש מרגשת פועלי און ויראם כל נועם האמור בקץ השמור</li>
<li>ישאו הרים שלום להם וגבעות בצדקה מאדון השלום</li>
<li>גם מדורש שלומם ומזכיר בברכות והם לא יזכירו אותנו</li>
<li>וצל כתאב אלגמאעה חרסהא אללה ישכו טריקה ר ישועה</li>
<li>הכהן החבר מעהם וידכרו אן כאנת סיאסה ואלדה אכייר מנה</li>
<li>ואגתם אלקלב עליה ומא כאנת אלאכבאר ענה אלא אנה חלים</li>
<li>מתואצע מע דכא רזקה אללה והו אלדי אוגב אן יוסמא חבר</li>
<li>ואן כאן מן פי אלזמאן ממן פיה בעץ אלאוצאף אלדי מן יוסמא</li>
<li>חבר יגב אן תכון //פיה// ליכן חסב אלגיל ואן כאן וחס ושלום קאל</li>
<li>מא דכרתוה פאנה קביח ומא כאן יחסן בל קד כאן יחסן מנה</li>
<li>אן ישכר אללה חית וצל אלי מא לם יצל אליה ואלדה ולא גדה</li>
<li>וקבל ובעד מא נחן ממן נלזמכם בה אן סאר מעכם בענוה</li>
<li>חסן גמיל הו ולדכם והו ינתפע בכם ולקד כתב ראס אלכל כגק</li>
<li>מר סהלאן //שצ// פי באב אלחזאן חרסה אללה פי אן ילקב באסם חב[ר]</li>
<li>ואגבנא אן לא טריק אלי דאלך //פי הדא אלוקת// לאן צאר אלראי משתרך מע</li>
<li>אב בית דין ש צור וגירה עלי הדא גרא אלעהד ובראי אלגמיע</li>
<li>צולי עלי מן אוס/מ/י חבר ווגב עלי מן יוסמא בהדא אלאסם</li>
<li>אן יתואצע כמא קאל אלסיד כאשר ישא האומן את היונק ו[</li>
<li>בא[ ]ל[</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00016/canvas/2">
                    
                    
                    
                        <h3>Verso - address</h3>
                    
                        <ol>
<li>אל הקהל הקדוש אשר בנוא אמון&nbsp; &nbsp; &nbsp;הידועים /ב/כניסת אלשאמיין</li>
<li>יהי צור עזרם וצל סתרם&nbsp; &nbsp; &nbsp;חלקי מחוקקי</li>
</ol>
                    
                </div>
            
        </section>
    </body>
</html>
