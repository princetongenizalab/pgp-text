
<html>
    <head>
        <title>Transcription of Letter: T-S 13J10.5</title>
    </head>
    <body style="max-width: 860px; margin: auto">
        <h1>Transcription of Letter: T-S 13J10.5</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00010-00005/canvas/1">
                    
                    
                    
                        <ol>
<li>כתאבי אטאל אללה בקא מולאי ואדאם עזה ותאידה וסעאדתה מן צהרשת ואלחאל סלאמה</li>
<li>ועאפיה למוליהמא אלחמד ואלמנה וקד עלם אללה תעאלי כתרה מא ענדי אלוחשה [[אל]] לפרקתה</li>
<li>ואלשוק אליה והו ברחמתה יקרב אלאגתמאע עלי אסר חאל וכאן וצולי יום אלגמעה סאלם ב]פצל[</li>
<li>אללה תעאלי לה אלחמד ואלשכר ודכר לי פרג אלמכארי באנה חרץ פי חאל אלכראריס ולם ידפעה]א</li>
<li>ואסתעלמת איש אלדי וגה פערפוני אנהם אנפדו גזו תפסיר אלה הדברים ומעה אלכרארי]ס[</li>
<li>אלדי טננת אנהא אכדת פקט ואשתגל קלבי בסבבהם וכאן שהותי אלמסיר פי הדא אלאסבוע</li>
<li>אלאסבוע )!( לאלא יציק עלי אלוקת ובסבב הדא אלגזו מא יתם לי לאני אכשא אן יציע וקד</li>
<li>תאכדת עלי אבו אלפרג חנין אידה אללה פי באבה וקד ערפני אנה קד תאכד עלי</li>
<li>אלמכארי בסבבה ואנא אסאל מולאי חרסה אללה אן תמכן מן אלמעונה פי כלאצה פיפעל</li>
<li>וינפד מע מן יתק בה מן אלחמארין אלטנפסה אלתי נסיתהא פי אלדכאן ויתפצל יתמם</li>
<li>ועדה פי מא ועד בה מן אנגאז אלקפץ ואלחואיג וקד אנפדת מחברה יתפצל מולאי</li>
<li>יתצל מן ישתרי בדרהם חבר הייני ויגעלה פיהא וישמעהא וינפדהא מע אלמכארי לא</li>
<li>אלחיבר )!( אלדי אשתראה פרג יום כרוגי כאן מא לא ינתפע בה ואסאלה אדאם אללה עזה</li>
<li>מדאכרה סידי אלחבר אבי כתיר פי חאל אלכתב אלדי ועד בהא צהרה אבו יעקוב יוסף</li>
<li>וינפדהא אליי וכדלך אבו אלחסן מסלם בן מומל ואן סהל אן יגעל אלרומי אלדי יכתב</li>
<li>אן יכתב לי מן אכר אלמצחף אלדי לאבו גאלב הלכת עידיות והי תכון כראסין וורקתין</li>
</ol>
                    
                        <h3>(right margin)</h3>
                    
                        <ol>
<li>בקאה ויגעלה פי חייז</li>
<li>אלסלאמה ויסמעני מא יטייב</li>
<li>בה נפסי מן כבר סלאמתה</li>
<li>והדו נפסה והני עישה</li>
<li>אללה תעאלי לא יעדמני</li>
<li>מן אלמצחף והי</li>
<li>תמאם אלדי כתבת</li>
<li>פינעם בדלך מצאף</li>
<li>אלי גמיל איאדיה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00010-00005/canvas/2">
                    
                    
                    
                        <h3>verso</h3>
                    
                        <ol>
<li>ואלחזן מנצור בן יאיר אעזה אללה דכר לי באן ליס נייתה אלדכול אלי אלפסטאט וראיתה מצר עלי</li>
<li>הדא וערפני באן סידי אבו נצר מסאפר //אידה אללה// לא יטלע פי הדא אלוקת מן תניס ולם אוכד כתב</li>
<li>אלקבץ באלדנאניר אלא לאני מא אערף שרוטה פיתפצל יערפני איש אכתב ומא אתצל</li>
<li>בה מן אלשאם פינעם בתעריפי לאנה יעלם שגל קלבי יכץ נפסה באתם אלסלם וכדלך לסידי</li>
<li>אלחבר אבו אסחק וסידי אבו נצר וסידי אבו אסחק אברהם אלפרנס ויערפהם שוקי אליהם</li>
<li>מקרון בהדא אלכתאב כתאב אלי סידי אבי בשר סלימן בן צמח אלי אלרמלה יתפצל מולאי</li>
<li>יעמנה עלי אלרסם מנה וינפדה וקד סאלת אלחבר אן יכתב כתאב פי מעני אלכתאב אלדי כתב/ת/ה</li>
<li>יום מסירי יתפצל מולאי יסאלה פי באבה פאן דפעה אליה יקף עליה פאן כאן גיר פי מעני</li>
<li>הדא אלכתאב אלדי כתבתה אליה ינפדה עטפה ואלם )!( ינפדה אלי</li>
</ol>
                    
                        <h3>(upside down, right)</h3>
                    
                        <ol>
<li>موﻻي ابي اسحق ابرهيم بن حجيث بن يوسف اطال الله بقاه</li>
<li>وادام عزه وتاييده وسعادته</li>
</ol>
                    
                        <h3>left</h3>
                    
                        <ol>
<li>واده يوشياهو بن هرون</li>
</ol>
                    
                </div>
            
        </section>
    </body>
</html>
