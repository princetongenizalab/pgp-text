
<html>
    <head>
        <title>Transcription of Letter: Bodl. MS heb. d 66/21</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/21</h1>

        <p>S. D. Goitein, <em>The Yemenites – History, Communal Organization, Spiritual Life‎</em> (in Hebrew) (Jerusalem: Ben-Zvi Institute for the Study of the Jewish Communities in the East, 1983).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-21/1.json">
                    
                    
                    
                        <ol>
<li>בעד</li>
<li>מן אלואלדה אלעזיזה תכץ חצרה אלולד אלעזיז אלמופק ופקה אלל : תע</li>
<li>ואנא בטול בקאה וסהל סרעה לקאה עלי אסר חאל ואנעם</li>
<li>באל במנה וכרמה ותנהי וצול כטך אלכרים ופהמת מא פיה</li>
<li>ואנת תעתב עליא בקל אלכתב פקד כתבת אליך ט כתב לם יצל</li>
<li>להם גואב ארגי שגל כיר ולא תסאל מא אני באכיה מן פקדך</li>
<li>אלליל ואלנהאר ודכרת אנך ארסלת בתפצילה פקד וצלת ומא האן</li>
<li>עליך תרסל בת[פצילה ?...] שי יצחכו עליה פלו אבקיתה (!) כאן</li>
<li>אכיר ולו עמלת כיר כנת תרסל לי בתפצילה לאלכפור ולאכן</li>
<li>אני מא רזקת מנך אלא רזקך יאכלה גירי ואמא אני מא תהנא</li>
<li>לי שי ומא אלקא מנכם אלא שרכם אמא כירכם לגירי רסמו</li>
<li>עליא באלגזיה ורהנת אלבית בל דינא חתי סלמת גזיתך וגזיה</li>
<li>אכוך ואנת יא ולדי אלאכתלאף פי אלבלדאן ואלבחאר מא</li>
<li>הו מצלחה גלוסך פי בלדך אצלח לך ווצלת אלכתב אלי יעקוב</li>
<li>ן אבר ן פרח ופיהא כטך ולם יצל לי מעהם כתאב ולא תוב</li>
<li>פצאק צדרי כתיר אשא לך אלעאפיה וסיירת לך בסבעה</li>
<li>רבאעיה פופל מטייב צחבה אלחלבי צאחב יעקוב ן אבר</li>
<li>ן פרח פאן כאן אעטאך שי ואלא פלא תעדרה חתי</li>
<li>תאכדה מנה ולא תכון יא ולדי אלא רגל ושאטר</li>
<li>ותחפץ רחל אברהם ן בנדאר פקד גרא עליה הנא</li>
<li>שדה עלי לאש והו אנה כאן בינה ובין יחיי אלתכריתי</li>
<li>כצומה פלמן כאן פי אלפטר בעשרת ימי תשובה אגא</li>
<li>אלמסחר אלטיאר יגני עלי בית אלתכריתי קאל לה אטלע</li>
<li>מע אליהוד תראהם ישרבו טלע ענדהם רחבו בה</li>
<li>והם אברהם ומצמון ן אבר ן הבה ואבר ן אלשיך יהודה</li>
</ol>
                    
                        <h3>(margin)</h3>
                    
                        <ol>
<li>פלמן צאר אלמגני ענדהם ראח חרש עליהם ענד אלשופט אלגזרי הגמו עליהם וצרבוהם וחבסוהם ואמא</li>
<li>אברהם צרבוה ועצרוה חתי קתלוה וגרמוה ת ומצמון &gt;ן&lt; אבר ן הבה כמסין ואבר ן אלשיך יהודה ק</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-21/2.json">
                    
                    
                    
                        <h3>verso</h3>
                    
                        <ol>
<li>(=ה') לי ולא אירא וג</li>
</ol>
<ol>
<li>הדא חאלנא והו באלפטר כיף לו כאן רמציה ואעלמך</li>
<li>אן מצמון ן דאוד תופא אלי רחמה אל הו ואמה ואם</li>
<li>אבו אלטייב ואצחאק ן מוסי ן סלימאן תופו אלגמיע</li>
<li>אלי רחמה אל תע אל יגעל חצך וחץ ישראל אלשלום</li>
<li>וכאלתך מרים תכצך באלסלאם ותקול לך אל אל</li>
<li>באלדי מעך תחרץ פיה ותשתרי להא מנדיל</li>
<li>וצט מחאצרי מליח בכם מא כאן אל אל מן</li>
<li>כל בד ודכרת ען מוסי ן יחיי ושלמאן &gt;ן&lt; עקבה</li>
<li>פאלי אלאן מא וצלו ואנת פתצל עלי אלפור לא</li>
<li>תתכלף סאעה ואחדה תעלם דאלך ותכץ רוחך באלסלאם</li>
<li>ואעלמני איש חאלך מע אבו אלחסן ולא תכון אלא רגל</li>
<li>ויוסף ן עקבה וזוגתה יכצוך באלסלאם וכואתך יכצוך באלסלאם</li>
<li>ואעלמך אן אכוך תשארך הו ואבו אלפרג ן דאוד וראחו אחור</li>
<li>תעלם דאלך אל יגמע שמלי בכם אלגמיע בשמח ושלום</li>
<li>ואל אל בכתאב [ן] אם אלסדיד תוצלהא אלי אולאדהא פקד צדר</li>
<li>צחבה כתבך ותעיד להא מנהם אלגואב פהו לך זכיות ענד אל</li>
</ol>
                    
                        <h3>(margin)</h3>
                    
                        <ol>
<li>ויגיאני מנך יא מוסי פמא תסלם עלי מן לא יחבך ולא ידכרך</li>
<li>פמא לך ולדא מן לא ישאך לא תשאה ושלום יום כתב סאדס אלסוכה</li>
<li>ואשתרי לאכתי סת אלדאר מנדיל מחאצרי מליח והי תסלם קימתה</li>
<li>אל אל מן כל בד</li>
</ol>
                    
                        <h3>address</h3>
                    
                        <ol>
<li>כדמה תערץ עלי ראי אלשיך אלאגל אלסייד אלמופק</li>
<li>משה ביר אלעזר רית יהא אל בעז[רו] אמן</li>
</ol>
                    
                </div>
            
        </section>
    </body>
</html>
