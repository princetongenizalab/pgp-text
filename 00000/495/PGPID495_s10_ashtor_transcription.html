
<html>
    <head>
        <title>Transcription of Letter: BL OR 10587.2</title>
    </head>
    <body style="max-width: 860px; margin: auto">
        <h1>Transcription of Letter: BL OR 10587.2</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/495/iiif/canvas/1/">
                    
                    
                    
                        <ol>
<li>. . . . . יתומה . . . הדא . .[</li>
<li>סידי הדא . . . . אסתכרוה . . . .[</li>
<li>אן כאן יכלץ (?) להום שי אן כאן כ[</li>
<li>יאכד . . . . . . . . . . . . .</li>
<li>נאמן ותבעתהום מעה ואיש יומר (?) עמלת מע הדה אליתומה</li>
<li>צדקה ענה ותלאקי אלכיר בהדא ואן יא סידי מן אחסאנך</li>
<li>אנך תבעת תבצר קציית אלחכים מכארם אלדי לקח</li>
<li>הדה אלמרה וכלאהא עגונה לא נפ[קה ומא] הוה ביגי ולא</li>
<li>ביבעת להא גואב לא אנה ביטלקהא ולא אנה ביבעת</li>
<li>להא נפקה ולא אנה ביגי אלא מכליהא אלמנות חיות לא</li>
<li>תתואהן באחסאנך ובתפצלך למען ה׳ ולך תהיה צדק[ה]</li>
<li>ותכלץ מן הדא אלעון לאן אלמרה בתקול לי כל סאעה</li>
<li>אבעת לסידך והדא כל אבעתת לך לא תתואהן באחסנך (!)</li>
<li>ואן יא סידי הדא אבן זכרי כל צייק סדרי (!) וגלבני מן גהת</li>
<li>אלדאר קאל מא . יחסב עלייה אלג׳ ביות אלסגאר (!) אלא בד׳ כל</li>
<li>שהר ואלעלייה אלסגירה (!) ה׳ אלשהר ואלכבירה ח׳ ואן הדא</li>
<li>ג׳ ראיה (?) אלדי כאנת כראבה ועמרתהא חתא תצלטה</li>
<li>עלייה כל סאעה יפצחני בין אלנאס איש יעודו יקולו</li>
<li>אצחאב אלדין לולא ביקשעוני פי אלדאר מא אתמנו לייה</li>
<li>וכל סאעה יקול אבוך וכלני ואנת וזנת רבית לאבן רבי[ע]</li>
<li>י׳ב׳ אפרנתי ומא בקא מעי פלס ואנא מאני טייב כל סא[עה]</li>
<li>ינכד עלייה אבעת לי פלוס אלעמארה ואלרבית חתא אכרג</li>
<li>ואכליהא אסתכרי לי בית בארבעה דראהום ואסתריח</li>
<li>מן נכד הדא אלרגל ואלדאר אלכבירה קאל מא יעטיני</li>
<li>שי מן כראהא קאל לאבן אבו שריף חתא יטאלע אלעמארה</li>
<li>כולהא מן קב[ל] ואן כאן מא בתבעת לי שי פלוס וולא אבעת</li>
<li>לה כתאב אני אכד דאר ר׳ שבתי כמס סנין והוה</li>
<li>יאכד אלדאר אלאכרה כמס /ס/נין קובאלתה ומא כאן כאן</li>
<li>עמארה עלא אלנצפ לאגל אני אכרית להדא אלכהן אלרודסי</li>
<li>אלעלייה אלדי עלא אלמדרש ואלמכזן שטר ביני ובינה ואכדת</li>
<li>מנה סלף ה׳ אפרנתיה והוה ביכאף אן אבן זכרי בישוש</li>
<li>עליה והוה פי אלמנפעה איש אמא אעתזת ביעטיני פלוס</li>
<li>וגירהא ואן כונת מא בתבעת לה ותטייב קלבה וולא</li>
<li>ביכרג ובירסם עלא שייה וביאכדה מן אחסאנך אל גואב סרעה למען ה׳ ואן לא</li>
<li>תנסאנא מן כותב/כ/ם בעד אלסלאם אלתם עליכום כתיר ושלו[ם]</li>
</ol>
                    
                </div>
            
        </section>
    </body>
</html>
