
<html>
    <head>
        <title>Hebrew Translation of Letter: Bodl. MS heb. d 66/79</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 66/79</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-79/1.json">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי הנכבד, ייתן לך אלוהים אריכות ימים ויתמיד את עזרתו לך ואת שלומך</span></li>
<li><span lang="he">ואת חסדיו לך ויכה את אויביך, מן הבית, בכ"ב בתמוז, יחתום אותו</span></li>
<li><span lang="he">עליך אלוהים במיטב חותמו. אודיעך, אדוני, כי זה זמן רב לא</span></li>
<li><span lang="he">ראיתי מכתב ממך; והלוא שלחתי לך לפני כן מכתב עם אדוני חטן אלאאמדי,</span></li>
<li><span lang="he">ומאז ועד היום לא ראיתי מכתב ממך; אקווה לטוב, ברצון האל. אני</span></li>
<li><span lang="he">שואל אצל כל הבא על שלומך, אדוני, ונודעים לי ממך רק דברים משמחים,</span></li>
<li><span lang="he">תודה לאל. אצלנו, קהל המגרבים, שמחה</span></li>
<li><span lang="he">וששון שאין לתאר, על הנודע לנו בעניין אדוננו הראש</span></li>
<li><span lang="he">הנכבד מו"ר מבורך בן כבוד מו"ר סעיד, עוז בית ישראל ירום</span></li>
<li><span lang="he">הודו, ביקשתי מהאדון אבו אלחסן, חותני, שיכתוב לך במקומי,</span></li>
<li><span lang="he">וכמעט אף עמדתי לבוא אני עצמי במקום המכתב, אלא שהגיעו מקצת האוניות</span></li>
<li><span lang="he">והיו לי בהן דברים לקבל. הגיעו שתי האוניות שהפליגו</span></li>
<li><span lang="he">לטראבְּלֶס וקיבלתי בשבילך את הסל הקטן שהיה לך עם אבן</span></li>
<li><span lang="he">אלולאק; ואילו הסל שהיה עם אבן אלפלס(?) עואץ', לא הגיעה</span></li>
<li><span lang="he">האונייה (שהיה בה) עד היום הזה; אבל אני אקבל אותו בשבילך ממנו, ברצון האל.</span></li>
<li><span lang="he">אשר לסל הקטן שהיה לך עם אלברקי באוניית הסלטאן: חזר</span></li>
<li><span lang="he">הפקיד ואמר לי שהשאיר אותו עם הלאל והורה לו שימסור אותו</span></li>
<li><span lang="he">לבן אחותי; זאת לידיעתך אדוני; כל מי שיש לו באוניות</span></li>
<li><span lang="he">סחורה הוא במצב כפי שרק אלוהים יודע. נודע לנו ששאר האוניות</span></li>
<li><span lang="he">תחזורנה, וכי אין שם איש שמסוגל לעסוק בצפייתן. כל הסחורות</span></li>
<li><span lang="he">אין להן שוק, והן מונחות; אשר לגיל, כבר הורידו שליש המחיר, ובאו ביזנטים ואמרו</span></li>
<li><span lang="he">שאין לו שוק בקונסטנטינופול, והוא מונח; ויש לי עוגמת נפש איומה,</span></li>
<li><span lang="he">אלוהים יושיע ברחמיו. אני שולח לך את מיטב דרישות השלום, ולנסים</span></li>
<li><span lang="he">בנך דרישות שלום. דרוש נא בשמי בשלום האדון אבו עמראן. נהוראי בני</span></li>
<li><span lang="he">מנשק את ידך ודורש בשלומך.</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-79/2.json">
                    
                    
                    
                        <h3>verso</h3>
                    
                        <ol>
<li><span lang="he">אני מבקש ממך, אדוני, אם נפגש אתה עם אדוננו הראש הנכבד</span></li>
<li><span lang="he">עוז בית ישראל ירום הודו, הודע לו את שמחתי ועליצותי ושמחת</span></li>
<li><span lang="he">כל ישראל, בשוב ראשותו אליו; אלוהים יעשה זאת ראשות</span></li>
<li><span lang="he">מתמדת ואושר בלתי פוסק ויודיע לו את ברכתו ויעזור לו</span></li>
<li><span lang="he">בה ויעשה כאשר ירצה; עשה בעניין זה אדוני כפי שתמצא</span></li>
<li><span lang="he">לנכון, וכפי שתוכל בזמן שכזה. עשה זאת בטובך ובחסדך, אל</span></li>
<li><span lang="he">תילקח ממני ואל אשאר בלעדיך. ושלום.</span></li>
</ol>
                    
                        <h3>verso, address</h3>
                    
                        <p><span lang="he">הדרת אדוני החבר גדול הישיבה, מרנו ורבנו נהוראי ביר נסים ז"ל, ייתן לו אלוהים אריכות ימים ויתמיד את גדולתו. המודה לו ואוהבו נתן בן נהוראי נ"ע.</span></p>
                    
                </div>
            
        </section>
    </body>
</html>
