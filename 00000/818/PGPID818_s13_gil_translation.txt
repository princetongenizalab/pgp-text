recto

(2−1) בשם אלוהים הנורא. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת רווחתך,
 
מאלכסנדריה, בי"ב באלול. שלומי טוב, ואני מאושר בזכות חייך, תודה
לאל ריבון העולמים. הגיעו מכתביך. ציינת את עניין שני הכיסים וכי הם לא הגיעו; אקווה
שהגיעו בינתיים. אנשים מספאקץ הוציאו בימים אלה 'עשארי' על שמך מאטראבלס (?)
ויובילו בו שמן, ויתרת הכיסים שלך תגיע עמם, ברצון האל עם ....
.... וכבר קבע לך בחשבונך ....
.... שמתי אותו כרוך במכתבי זה, במכתבים ....
מחמד בן עבד אלרחמן הצורף, וכרוכה בו המחאה על אדוני הקאצי ….
אלאנצארי, יתמיד אלוהים את גדולתו; אבקש ממך שתואיל למסור לו אותה, כדי שיקבל את הדינרים
מהקאצי, ברצון האל. וכרוך בו גם מכתב אל האדון אבו מנצור בן ....
אבקש ממך שתמסור לו גם אותו : הגיע ביום הזה ה'קארב' של בן ראיק(?) אשר
בא לאטראבלס, אבל לא שהה באטראבלס אלא יום אחד והפליג למאזר ופנה
לסירקוזה, העמיס מיצי פירות, ובא והודיע לי את בואם של 'קארב'ים לאטראבלס, וכי כל 
הסחורה שהיתה בו היא (עתה) במחסן בידי אנשינו ; אליה בן החזן, עליו השלום,
נפטר בים ב.... קברו אותו בו, תיבדל אתה, אדוני, לחיים ארוכים, ואין יודעים
עליו יותר מזה. אנחנו מצפים ל'קארב' של מפרג' מאטראבלס ולאוניות מהמגרב.
הגיע ב'קארב' הזה נער יהודי מאנשי אלקלעה ואמר שיצא
ממהדייה לפני מ' יום וכי אדוני ורבי אבו סעיד יוסף בן מוסא התאהרתי ודאוד בן עזרון
באים ממהדייה, אלוהים יכתבם לשלום ; ה'קנבאר' של אדוני האמיר וה'קארב' אשר
היה של הווזיר ושל אלתראג'מה 

recto, right margin
פרקו במאזר, ואדוני ורבי אבו עבדאללה וכן שבלון פנו למסינה, ואנחנו מצפים לבואם של... 
 
verso
אדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו ואת חסדיו לו ואת אושרו ואת שלומו; המודה לו, אברהים בן פראח האלכסנדרוני. 