recto

(2−1) אני בוטח באלוהים; אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת גדולתך ויהיה
 
לך מגן ושומר בכל ענייניך, מאלכסנדריה, בט"ו בחודש
טבת, יחתום אותו אלוהים עלינו ועליך במיטב חותמו. אשר למה שרצית לדעת, אדוני,
יעזור לך אלוהים. יצאתי מאצלכם והיה מדובר ביני ובינך שאחגוג את חג
החנוכה ואבוא אליכם .... (והיה) קור נורא ואחר כך התרחשו תחילה
אותם מאורעות ולא יכולתי להפליג בים ולא שיווקתי מפני סיבה זו
את שכתבתי לך, על כן היה בדעתי להישאר בהמשך החודש הזה ולבוא אחר כל, ברצון האל. 
ואותה המועקה שתוקפת אותי כל הזמן אינה עוברת כלל, מאלוהים אבקש שייתן
לזאת אחרית טובה. חיים בן זכאי אלאטראבלסי קנה לפני כן קצת
אלמוגים שטיבם ירוד וסידר לי חלק מן הרווח. אבקש ממך שתואיל להיות נוכח
יחד עמו ותטפל במכירתם, כמנהגיך תמיד. שמחתי שהגעת לפסטאט
שלם ובריא. מסור דרישת שלום לאדוני אבו אסחק ברהון והודע לו
את מצבי. אני יודע שהוא מתרעם עלי על שאני שוהה כאן הרבה זמן, כי הלוא הוא
שטיפל מלכתחילה ביציאתי, והשתדל בעניין שהייתנו כולנו בפסטאט, (שהייתה עדיפה) על הישארותנו
בכפרים, והיתה מוסיפה לי בריאות. כי יש בינינו קרבת משפחה.
וגם אני קיוויתי שכך יהיה; אבל גזר אלוהים שנשהה זמן רב
בדרך ונשהה זמן רב כאן; וכבר הוצאתי חלק ממה שצברתי; אבל אין זה מונע
שאעלה לפסטאט, ואף על פי שאינני .... אני מודה לאלוהים על
זאת ; ואולם איני יכול לשהות עוד, כי אין בה מי שנוביל בשבילו (?).
כדברי עבד האלוהים: מה כוחי, וכו'. קיבלתי מכתבים מבני ביתי והם
כותבים לי ידיעות רעות על העיר, וכי היא כבר חרבה, והגלו ממנה
את מרבית המוסלמים, וכי החיטים הן ויבה בדינר והכול משותק, אין מוכרים ואין קונים; 
וכתבו לי שהזקן הזדקן ונחלש, והם מזרזים אותי ומבקשים למהר. ובכל
חליפת המכתבים עמם הם מוסרים דרישות שלום לך, וגם לאדוני הרב ר' יהודה
הם מוסרים דרישות שלום, כולם, ושלום עליך ודרישות שלום לאדוני הרב, ולר'
יצחק בן עלוש קרובנו דרישות שלום, ולבנו ואפי ולאמו, מיטב
דרישות השלום, ולאדוני אבו בשר סלמאן בן שביב הכהן אלדלאל,
.... דרישות שלום ולר' אלחנן, דרישות שלום ולר' אבו אלסרור
יהושוע בן נתן 

recto, right margin
ולבניו, מיטב דרישות השלום, ולכל .... 
 
verso
לאדוני וגדולי ורבי אבו יחיא נהוראי בר' נסים נ"נ, ייתן לו אלוהים אריכות ימים ויתמיד את גדולתו ואת עזרתו לו ואת מעלתו; מאחיו אוהבו יוסף בר שמריה הריין הברקי. 
 