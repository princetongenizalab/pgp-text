
<html>
    <head>
        <title>Transcription of Letter: ENA 2805.9</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.9</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/780a53b1-c41c-40e8-aa27-122b4e164e53/manifest/canvas/f9d854b0-6009-4ef9-9331-736cfbf064b8">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תוכלת עלי אללה</span></li>
<li><span lang="he">כתאבי יאסידי ומו[לאי] אטאל אללה [בקאך] ואדאם תאיידך ועל איך וכאן</span></li>
<li><span lang="he">לך וליא וחאפט'א פי גמיע אמורך מן אלאסכנדריה לט'ו' כלון מן חדש</span></li>
<li><span lang="he">טבת כתמה אללה עלינא ועליך באחסן כ[את]מה ממא תריד עלמה יאסידי</span></li>
<li><span lang="he">אידך אללה אן כאן קד מצ'ית מן ענד[כם וכאן] אלאמר ביני ובינך אן נעיד</span></li>
<li><span lang="he">חנוכה ונגי אלי מא קבלכם פדע[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]הד בברד עט'ים תם חדת א[ו]לא</span></li>
<li><span lang="he">הדא אלתשויש ואנא מא ימכנני ספר פי אלבחר ולם ננחל מן ד'אך אלוגה</span></li>
<li><span lang="he">אלדי דכרת לך וקלת אן נגוז בקיה הדא אלשהר ונגי אן שא אללה</span></li>
<li><span lang="he">והדא אלתעסר אלדי ילחקני פי כל וקת מא פ[את]ני מנה שי אסל אללה אן יגעל</span></li>
<li><span lang="he">&nbsp;לדלך עאקבה' כיר: וכאן חיים בן זכאי אלאטראבלסי אשתרא קליל</span></li>
<li><span lang="he">&nbsp;[[קלי]] קרל מקארב וגעל לי פי רבחה סהם פנחב מנך אן תתפצ'ל ותקף</span></li>
<li><span lang="he">&nbsp;מעה ותעני בה פי ביעה כמא לם תזל עואידך וקד סררת בוצולך למצר</span></li>
<li><span lang="he">&nbsp;סאלם פי עאפיה ותקרי סידי אלשיך אבי אסחק ברהון אלסלאם ותערפה</span></li>
<li><span lang="he">&nbsp;באחואלה(!) ואנא אעלם אנה ילומני עלי טול מקאמי הנא לאן הו [[ק]] אלדי</span></li>
<li><span lang="he">&nbsp;קד עני בכרוגי מן אלאצל וכאן מגתהד פי אקאמתנא גמיע במצר [</span></li>
<li><span lang="he">&nbsp;לבקאנא פי אלקרי ולעאפיה תתזידני לאנא מחסובין עלי בעצ'נא</span></li>
<li><span lang="he">&nbsp;בעץ' וכדאך אנא איצ'א כאן אמלי ד'א קצי ען אללה טול אקאמתנא</span></li>
<li><span lang="he">&nbsp;פי אלטריק וטול אלמקאם הנא וכנת נפקת בעץ מא תגמע ולם יגני</span></li>
<li><span lang="he">&nbsp;דלך ען אלטלוע למצר ומע מא אני ח[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]לת נחמד אללה עלי</span></li>
<li><span lang="he">&nbsp;דלך ולאכן מא ימכנני אלמקאם אכתר מן ד'א לאן מא פיהא מן נחמל[ה]</span></li>
<li><span lang="he">&nbsp;[כמא] קאל אלולי מה' כ'וח'י כי א' ח' נ' ומה' וג' וגאני כתב מן אהלי והם</span></li>
<li><span lang="he">&nbsp;ידכרו לי אכבאר רדיה ען אלבלד ואנה קד כרב ואנגלאו מנה</span></li>
<li><span lang="he">&nbsp;אכתר אלמסלמין ואלקמח ויבה בד'י'נ' ואלכסאד לא ביע ולא שרי</span></li>
<li><span lang="he">&nbsp;ודכרו לי אן אלשיך כבר וצ'עף והם יוכדו עלי פי אלסרעה והם</span></li>
<li><span lang="he">&nbsp;יבלגוך פי גמיע מכאתבאתהם אלסלאם וכדלך לסידי אלרב ר' יהודה</span></li>
<li><span lang="he">&nbsp;יבלגוה אלסלאם גמיעהם ואלסלאם עליך ועלי סיטי(!) אלרב אלסלאם ועלי ר'</span></li>
<li><span lang="he">&nbsp;יצחק בן עלוש קריבנא אלסלאם ועלי ולדה ואפי וואלדתה אפצ'ל</span></li>
<li><span lang="he">&nbsp;אלסלם ועלי סידי אבי בשר סלמאן בן שביב אלכהן אלדלאל</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; אל]סלאם ועלי ר' אלחנן אלסלאם ועלי ר' אבי אלסרור</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;יהושוע בן נתן</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ואולארה אפצ[ל]</span></li>
<li><span lang="he">אלסלאם ועלי גמיע מ[</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/780a53b1-c41c-40e8-aa27-122b4e164e53/manifest/canvas/913b6a83-4232-46f8-bd48-b571fc4b4b9c">
                    
                    
                    
                        <h3>Verso</h3>
                    
                        <ol>
<li><span lang="he">לסידי וכבירי ומ[ולאי] אבי יחיי נהראי בר' נסים נ'נ' &nbsp; &nbsp; &nbsp; &nbsp; &nbsp; מן אכיה ומחבה יוסף</span></li>
<li><span lang="he">אטאל אללה בקאה ואדאם עזה ותאידה ועלאה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בר' שמריה [הד]יין אל[ברקי]</span></li>
</ol>
                    
                </div>
            
        </section>
    </body>
</html>
