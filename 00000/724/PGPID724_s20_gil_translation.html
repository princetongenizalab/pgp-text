
<html>
    <head>
        <title>Hebrew Translation of Letter: ENA 2805.9</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.9</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/780a53b1-c41c-40e8-aa27-122b4e164e53/manifest/canvas/f9d854b0-6009-4ef9-9331-736cfbf064b8">
                    
                    
                    
                        <h3>recto</h3>
                    
                        <ol>
<li>(2−1) אני בוטח באלוהים; אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת גדולתך ויהיה</li>
<li> </li>
<li>לך מגן ושומר בכל ענייניך, מאלכסנדריה, בט"ו בחודש</li>
<li>טבת, יחתום אותו אלוהים עלינו ועליך במיטב חותמו. אשר למה שרצית לדעת, אדוני,</li>
<li>יעזור לך אלוהים. יצאתי מאצלכם והיה מדובר ביני ובינך שאחגוג את חג</li>
<li>החנוכה ואבוא אליכם .... (והיה) קור נורא ואחר כך התרחשו תחילה</li>
<li>אותם מאורעות ולא יכולתי להפליג בים ולא שיווקתי מפני סיבה זו</li>
<li>את שכתבתי לך, על כן היה בדעתי להישאר בהמשך החודש הזה ולבוא אחר כל, ברצון האל. </li>
<li>ואותה המועקה שתוקפת אותי כל הזמן אינה עוברת כלל, מאלוהים אבקש שייתן</li>
<li>לזאת אחרית טובה. חיים בן זכאי אלאטראבלסי קנה לפני כן קצת</li>
<li>אלמוגים שטיבם ירוד וסידר לי חלק מן הרווח. אבקש ממך שתואיל להיות נוכח</li>
<li>יחד עמו ותטפל במכירתם, כמנהגיך תמיד. שמחתי שהגעת לפסטאט</li>
<li>שלם ובריא. מסור דרישת שלום לאדוני אבו אסחק ברהון והודע לו</li>
<li>את מצבי. אני יודע שהוא מתרעם עלי על שאני שוהה כאן הרבה זמן, כי הלוא הוא</li>
<li>שטיפל מלכתחילה ביציאתי, והשתדל בעניין שהייתנו כולנו בפסטאט, (שהייתה עדיפה) על הישארותנו</li>
<li>בכפרים, והיתה מוסיפה לי בריאות. כי יש בינינו קרבת משפחה.</li>
<li>וגם אני קיוויתי שכך יהיה; אבל גזר אלוהים שנשהה זמן רב</li>
<li>בדרך ונשהה זמן רב כאן; וכבר הוצאתי חלק ממה שצברתי; אבל אין זה מונע</li>
<li>שאעלה לפסטאט, ואף על פי שאינני .... אני מודה לאלוהים על</li>
<li>זאת ; ואולם איני יכול לשהות עוד, כי אין בה מי שנוביל בשבילו (?).</li>
<li>כדברי עבד האלוהים: מה כוחי, וכו'. קיבלתי מכתבים מבני ביתי והם</li>
<li>כותבים לי ידיעות רעות על העיר, וכי היא כבר חרבה, והגלו ממנה</li>
<li>את מרבית המוסלמים, וכי החיטים הן ויבה בדינר והכול משותק, אין מוכרים ואין קונים; </li>
<li>וכתבו לי שהזקן הזדקן ונחלש, והם מזרזים אותי ומבקשים למהר. ובכל</li>
<li>חליפת המכתבים עמם הם מוסרים דרישות שלום לך, וגם לאדוני הרב ר' יהודה</li>
<li>הם מוסרים דרישות שלום, כולם, ושלום עליך ודרישות שלום לאדוני הרב, ולר'</li>
<li>יצחק בן עלוש קרובנו דרישות שלום, ולבנו ואפי ולאמו, מיטב</li>
<li>דרישות השלום, ולאדוני אבו בשר סלמאן בן שביב הכהן אלדלאל,</li>
<li>.... דרישות שלום ולר' אלחנן, דרישות שלום ולר' אבו אלסרור</li>
<li>יהושוע בן נתן </li>
</ol>
                    
                        <h3>recto, right margin</h3>
                    
                        <p>ולבניו, מיטב דרישות השלום, ולכל .... </p>
<p> </p>
                    
                </div>
            
                <div data-canvas="https://figgy.princeton.edu/concern/scanned_resources/780a53b1-c41c-40e8-aa27-122b4e164e53/manifest/canvas/913b6a83-4232-46f8-bd48-b571fc4b4b9c">
                    
                    
                    
                        <h3>verso</h3>
                    
                        <p>לאדוני וגדולי ורבי אבו יחיא נהוראי בר' נסים נ"נ, ייתן לו אלוהים אריכות ימים ויתמיד את גדולתו ואת עזרתו לו ואת מעלתו; מאחיו אוהבו יוסף בר שמריה הריין הברקי. </p>
<p> </p>
                    
                </div>
            
        </section>
    </body>
</html>
