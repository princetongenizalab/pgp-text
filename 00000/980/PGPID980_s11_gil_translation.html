
<html>
    <head>
        <title>Hebrew Translation of Letter: T-S 13J17.11</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00011/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">בשם אלוהים הנורא. אני כותב, אדוני ורבי היקר, ייתן לך אלוהים</span></li>
<li><span lang="he">אריכות ימים ויתמיד את חסדיו לך, ואל ימנע ממך הצלחה, מאלכסנדריה, יום ה׳,</span></li>
<li><span lang="he">תחילת מרחשון. שלומי מצוין, תודה לאל. אני מתגעגע אליך, יקרב אלוהים</span></li>
<li><span lang="he">את פגישתנו לטובה, כי קרוב הוא להיענות. דע, אדוני ורבי, שהגעתי הנה</span></li>
<li><span lang="he">לפני יומיים אחרי ששהיתי בדרך ו׳ ימים. שאלתי מה התחדש אצל הפקיד של (אוניית) אלמקרוץ</span></li>
<li><span lang="he">והדיעוני שהוא קיבל מבן עמראן תמורת י׳׳ב משואים פשתים בערך ש׳ דינר</span></li>
<li><span lang="he">ומכר לו את האונייה; הוא קיבל (את הכסף) עם עדים גויים שהעידו עליו, מאלה שהיו</span></li>
<li><span lang="he">יחד עמי באונייה, והדבר נתאשר, וקיבל אותו אצל הקאצי. ואום הוטל עיקול בגלל</span></li>
<li><span lang="he">ד׳ המשואים פלפל, פרשה שידועה לך; זאת לידיעתך, אל תדאג אפוא. ועוד, </span></li>
<li><span lang="he">מצאו מחברת חשבונות של אלמקרוץ, ובה פירוט חשבונך אצלו, מה ששלח אליך ומה</span></li>
<li><span lang="he">שהגיע אליו ממך, וסיכום חשבונך, בנפרד. וקיבל בשבילך פקידו את כל כספך אצל</span></li>
<li><span lang="he">האיש. אשר לבן אלבסמלי, גילו אצלו את הסחורה ומסרו אותה (להביאה) לקירואן אצל בן האשם</span></li>
<li><span lang="he">הקאצי, ולפי שעה איננו יודעים מה יהיה. מאלוהים אבקש אחרית טובה לך</span></li>
<li><span lang="he">ולנו ולכל ישראל. היום שהגעתי בו, היה ערב חג הגויים, ולא מצאתי</span></li>
<li><span lang="he">את בן גית במקומו, וגם חששתי מסור את המכתב ביבי החג, כי עלול היה</span></li>
<li><span lang="he">לשכוח. מחר אלך אליו, אל ביתו, אברך אותו לרגל החג ואמסור</span></li>
<li><span lang="he">לו, ואקח ממנו תשובה ומה שנחוץ לך, רצון האל. אשר לשעיב הפקיד, אנחנו</span></li>
<li><span lang="he">נסתדר בלעדיו בעניין זה. ייתן אלוהים שניפטר מזה לטובה. כל טרדת הלב נפלה</span></li>
<li><span lang="he">רק עלי; עיקלו את סחורתי והלכו לי בין שני צרורות (הפנינים) ק׳ דינר וסחורתי נתעכבה</span></li>
<li><span lang="he">עד סוף העונה; אלוהים יכתבנה לשלום. ודברים שתרצה לדעד: ממש היום</span></li>
<li><span lang="he">הגיע ׳קארב׳ קטן מפלרמו לאחר מסע של כ׳׳ט יום, ובו גבינה,</span></li>
<li><span lang="he">ל׳ יחידות. הם אומרים שאוניית גן ג׳עפר הפליגה יחד אמם באותו הלילה ונשארו שם</span></li>
<li><span lang="he">שתי אוניות שמעמיסים אותן, והם ראו אותן מפלרמו, מן דיסור אשר יצא מכאן,</span></li>
<li><span lang="he">ואוניית אלראיק ושתי אוניות ששכר אלפלאיה ובהן חיטים, אלוהים יכתבן לשלום;</span></li>
<li><span lang="he">וכי פגשו לפני ט׳׳ו יום בים את האוניות שנצפו; וכי הפשתים</span></li>
<li><span lang="he">מיסארי בסיציליה כ׳׳ה רבעי דינר ואין להן ביקוש וכי באים הרבה אנשים עולי רגל,</span></li>
</ol>
                    
                        <h3>שוליים, ימין</h3>
                    
                        <p></p>
<ol>
<li>אבל לא הגיע בו מכתב לאיש מן היהודים וכי מכתבי אנשינו הם באוניית בן ג׳עפר, יביא לך אלוהים בשורות טובות; </li>
<li>אל תפסיק לכתוב לי, אם באו אליך מכתבים מהפקיד אלמקרוץ, ואם נודע לך משהו חדש;</li>
<li>אין לי ספק, שהוא יכתוב לך בפרוטרות מה עשה אחרי אותו מכתב ראשון.</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00011/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">מיטב דרישות השלום לך, אדוני ורבי, ולכל בניך ולכל הנתונים לחסותך; ואם נחוץ לך (לקנות) כאן משהו תכבדני בהשגתו, ושלום עליך. על אלוהים אני סומך, ועקב שלום. לאדוני ורבי היקר, אבו אלפרג׳ יוסף בן יעקב בן עוכל, ייתן לו אלוהים אריכות ימים ויתמיד את שלומו ואת דאגתו לו ואת הגנתו. מכלוף בן זכריא אלאשקר נ׳׳נ, מודה חסדיו; לפסטאט, ברצון האל, יתעלה וישתבח. הגיע ב–6 בשואל שנת 421.</span></p>
                    
                </div>
            
        </section>
    </body>
</html>
