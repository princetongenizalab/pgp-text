ע׳׳א:


בשם אלוהים הנורא. אני כותב, אדוני ורבי היקר, ייתן לך אלוהים
אריכות ימים ויתמיד את חסדיו לך, ואל ימנע ממך הצלחה, מאלכסנדריה, יום ה׳,
תחילת מרחשון. שלומי מצוין, תודה לאל. אני מתגעגע אליך, יקרב אלוהים
את פגישתנו לטובה, כי קרוב הוא להיענות. דע, אדוני ורבי, שהגעתי הנה
לפני יומיים אחרי ששהיתי בדרך ו׳ ימים. שאלתי מה התחדש אצל הפקיד של (אוניית) אלמקרוץ
והדיעוני שהוא קיבל מבן עמראן תמורת י׳׳ב משואים פשתים בערך ש׳ דינר
ומכר לו את האונייה; הוא קיבל (את הכסף) עם עדים גויים שהעידו עליו, מאלה שהיו
יחד עמי באונייה, והדבר נתאשר, וקיבל אותו אצל הקאצי. ואום הוטל עיקול בגלל
ד׳ המשואים פלפל, פרשה שידועה לך; זאת לידיעתך, אל תדאג אפוא. ועוד, 
מצאו מחברת חשבונות של אלמקרוץ, ובה פירוט חשבונך אצלו, מה ששלח אליך ומה
שהגיע אליו ממך, וסיכום חשבונך, בנפרד. וקיבל בשבילך פקידו את כל כספך אצל
האיש. אשר לבן אלבסמלי, גילו אצלו את הסחורה ומסרו אותה (להביאה) לקירואן אצל בן האשם
הקאצי, ולפי שעה איננו יודעים מה יהיה. מאלוהים אבקש אחרית טובה לך
ולנו ולכל ישראל. היום שהגעתי בו, היה ערב חג הגויים, ולא מצאתי
את בן גית במקומו, וגם חששתי מסור את המכתב ביבי החג, כי עלול היה
לשכוח. מחר אלך אליו, אל ביתו, אברך אותו לרגל החג ואמסור
לו, ואקח ממנו תשובה ומה שנחוץ לך, רצון האל. אשר לשעיב הפקיד, אנחנו
נסתדר בלעדיו בעניין זה. ייתן אלוהים שניפטר מזה לטובה. כל טרדת הלב נפלה
רק עלי; עיקלו את סחורתי והלכו לי בין שני צרורות (הפנינים) ק׳ דינר וסחורתי נתעכבה
עד סוף העונה; אלוהים יכתבנה לשלום. ודברים שתרצה לדעד: ממש היום
הגיע ׳קארב׳ קטן מפלרמו לאחר מסע של כ׳׳ט יום, ובו גבינה,
ל׳ יחידות. הם אומרים שאוניית גן ג׳עפר הפליגה יחד אמם באותו הלילה ונשארו שם
שתי אוניות שמעמיסים אותן, והם ראו אותן מפלרמו, מן דיסור אשר יצא מכאן,
ואוניית אלראיק ושתי אוניות ששכר אלפלאיה ובהן חיטים, אלוהים יכתבן לשלום;
וכי פגשו לפני ט׳׳ו יום בים את האוניות שנצפו; וכי הפשתים
מיסארי בסיציליה כ׳׳ה רבעי דינר ואין להן ביקוש וכי באים הרבה אנשים עולי רגל,

שוליים, ימין


אבל לא הגיע בו מכתב לאיש מן היהודים וכי מכתבי אנשינו הם באוניית בן ג׳עפר, יביא לך אלוהים בשורות טובות; 
אל תפסיק לכתוב לי, אם באו אליך מכתבים מהפקיד אלמקרוץ, ואם נודע לך משהו חדש;
אין לי ספק, שהוא יכתוב לך בפרוטרות מה עשה אחרי אותו מכתב ראשון.

ע׳׳ב:
מיטב דרישות השלום לך, אדוני ורבי, ולכל בניך ולכל הנתונים לחסותך; ואם נחוץ לך (לקנות) כאן משהו תכבדני בהשגתו, ושלום עליך. על אלוהים אני סומך, ועקב שלום. לאדוני ורבי היקר, אבו אלפרג׳ יוסף בן יעקב בן עוכל, ייתן לו אלוהים אריכות ימים ויתמיד את שלומו ואת דאגתו לו ואת הגנתו. מכלוף בן זכריא אלאשקר נ׳׳נ, מודה חסדיו; לפסטאט, ברצון האל, יתעלה וישתבח. הגיע ב–6 בשואל שנת 421.