
<html>
    <head>
        <title>Transcription of Letter: ENA 2805.14</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.14</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/8be7d5cf-f126-4e4c-8071-69901575889b/manifest/canvas/263fabbe-41dd-44bd-a0e0-daea0fab3702">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא מולאי אלשיך אלפאצל ואדאם עזה וסלאמתה וכבת</span></li>
<li><span lang="he">חסדתה ועדוה מן אלאסכנדריה יום אלגמעה ל.... בקין מן ניסן [כת]מה אללה</span></li>
<li><span lang="he">עליה ועלינא באחסן כאתמה ואלחאל סלאמה ונעמה למוליהמא [אלחמד ואל]</span></li>
<li><span lang="he">מנה וען שוק כתיר לחצרתה צאנהא אללה תקדמת כתבי אליה [ולסידי אבי י]עקב</span></li>
<li><span lang="he">מן אלטריק ארגו וצולהא אליה וקד וצלת אליום אלי ההנא סאלמא בחמד אללה</span></li>
<li><span lang="he">ופצ'לה ווגדת אלנאס גוזו אכתר עדל מן מצר ולם יבק [מנהא א]ל[א] אליסיר</span></li>
<li><span lang="he">ולם יכ'רג מן אלמדינה עדל ואחד ינתצ'רו אלעאמל יצל ב[הא]דה אליומין ולם</span></li>
<li><span lang="he">יוסק אחד שי אשג'להם אלאסטול ירמוה ללבחר ואלמראכב כתירה</span></li>
<li><span lang="he">ואלוסק אקל ואצחאב אלמראכב יאב'ד'ו מן אלתגאר אלסנאבל ויגוזו</span></li>
<li><span lang="he">&nbsp;הם לאנפסהם ואלכ'ב' עדל אלאולא אמס וצלת מן רשיד ואפרקהא אבן</span></li>
<li><span lang="he">&nbsp;אלאסכנדראני עלי אצחאב אלמראכב וכתבו עליהא אסמהם והם ג'ד' [ &nbsp; &nbsp; &nbsp; ]</span></li>
<li><span lang="he">&nbsp;יגוזוהא ואלי אלאן מא וצל מן אעדאלנא שי אללה יאתי בהא סאלמא אמנא</span></li>
<li><span lang="he">&nbsp;ואלנאס מא ענדהם חרכה' ספר אלא אלמראכב פי אלבחר ראלעמל פי</span></li>
<li><span lang="he">&nbsp;אלאסטול אסל אללה יחסן אלעאקבה וסאלתך פי כתבי פי באב אלבראה</span></li>
<li><span lang="he">&nbsp;אלגזיה //ען סנה ת'מ'א'// וסאלתך טלבהא פי כ'ריטה כתאן פי גמלה חואיגי אלדי פי</span></li>
<li><span lang="he">&nbsp;כ'זאנתה ואנפאד'הא עלי יד סידי אבי זכריא אלחנן ואן כאן קד וצלת</span></li>
<li><span lang="he">&nbsp;אליה אלכתב הו חרסה אללה לא שך אנפדהא ואן כאן לם תצל אליה כתבי פאסלה</span></li>
<li><span lang="he">&nbsp;אדאם אללה עזה אהתמאמה בהא אלי אן תצל לי סריע אן שא אללה וכדלך</span></li>
<li><span lang="he">&nbsp;אסלה אדאם אללה עזה יתפצ'ל אן כאן יכתב למולאי אבי אסחק ברהון בן</span></li>
<li><span lang="he">&nbsp;אסחק כתאב פישרח לה פיה צורה' חאלי ויעלמה באהתמאמי וחרצי</span></li>
<li><span lang="he">&nbsp;פי קצ'א חאגה' תכצה אכתר ממא יתעלק באלכלטה ויסלה בלטף פי</span></li>
<li><span lang="he">&nbsp;אגראי עלי עאדתה פי מא אחמלה ופי אן יקל פי אלעתב קליל פמא יגלב אל</span></li>
<li><span lang="he">&nbsp;עתב שי פיה כ'יר ואן כאן ליס יכתב אליה ולא ימכנה מכאתבתה</span></li>
<li><span lang="he">&nbsp;בסבבי ענאיה פיכתב פי כתאב מולאי אבי סעיד במא יבלגה לה</span></li>
<li><span lang="he">&nbsp;או יכתב רקעה בכלאמה וינפדהא למולאי אבי אסחק ולדה חרסה</span></li>
<li><span lang="he">&nbsp;אללה ויסלה פי אן יכתב לה כתאב ויסנד ענך מא פי אלרקעה אלתי</span></li>
<li><span lang="he">&nbsp;ינפד'הא הו חרסה אללה ואנא אריך אן אכתב לה פי תכ'ריק אלכתאב</span></li>
<li><span lang="he">&nbsp;אלשטר ואלשותף אלדי כאן מכתוב אולא וארדת אן אשאורה פי הד'א</span></li>
<li><span lang="he">&nbsp;פישרח לי מא ענדה פי דלך פאני וחק אבי נ'ע' אחסב כל כלמה מנה</span></li>
<li><span lang="he">&nbsp;פי חט'י לא עדמתה ולא כלות מן תפצ'לה</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">קראת עלי</span></li>
<li><span lang="he">חצ'רתה אלגלילה</span></li>
<li><span lang="he">אתם אלסלם ואבו</span></li>
<li><span lang="he">יעקוב יוסף וואלדתה</span></li>
<li><span lang="he">אתם אלסלם&nbsp;</span></li>
<li><span lang="he">ומולאי אבו זכרי&nbsp;</span></li>
<li><span lang="he">אלטביב וסידי אכיה&nbsp;</span></li>
<li><span lang="he">אתם אלסלם אן גאו&nbsp;</span></li>
<li><span lang="he">אלי חצ'רתה אי&nbsp;</span></li>
<li><span lang="he">&nbsp;וקת וכדלך</span></li>
<li><span lang="he">&nbsp;מולאי אבי אל</span></li>
<li><span lang="he">&nbsp;כ'יר אלצירפי</span></li>
<li><span lang="he">&nbsp;ופתאה אתם אלסלם</span></li>
<li><span lang="he">&nbsp;וסידי אבי זכרי</span></li>
<li><span lang="he">&nbsp;בן עמאר בן מדיני</span></li>
<li><span lang="he">&nbsp;יכץ חצרתה</span></li>
<li><span lang="he">&nbsp;אתם אלסלם&nbsp;</span></li>
<li><span lang="he">&nbsp;[Arabic]</span></li>
<li><span lang="he">&nbsp;ואסלה אז לא</span></li>
<li><span lang="he">&nbsp;יכליני&nbsp;</span></li>
<li><span lang="he">&nbsp;דעא פי כל&nbsp;</span></li>
<li><span lang="he">&nbsp;וקת כמא</span></li>
<li><span lang="he">&nbsp;לם יזל</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">מתפצ'לא&nbsp;</span></li>
<li><span lang="he">וקד וצל ברהון&nbsp;</span></li>
<li><span lang="he">בן אסמעיל מן&nbsp;</span></li>
<li><span lang="he">רשיד ותרך&nbsp;</span></li>
<li><span lang="he">אבו אברהים&nbsp;</span></li>
<li><span lang="he">עיאש ומוסי&nbsp;</span></li>
<li><span lang="he">ברשיד&nbsp;</span></li>
<li><span lang="he">ינתצר[ו &nbsp; &nbsp; &nbsp; ]</span></li>
<li><span lang="he">&nbsp;תצל ויח[&nbsp; &nbsp; ]&nbsp;</span></li>
<li><span lang="he">&nbsp;[Arabic]</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/8be7d5cf-f126-4e4c-8071-69901575889b/manifest/canvas/04221ecb-ef31-45ea-86bc-836cd27abee0">
                    
                    
                    
                        <h3>Verso</h3>
                    
                        <ol>
<li>
<p>מולאי וסידי אלשיך [אבו] אלכיר מ[וסי] &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; שאכרה נהראי בן נסים נ'ע'</p>
</li>
<li>
<p>בן ברהון אלתאהרתי&nbsp;</p>
</li>
<li>
<p>אטאל אללה בקאה ואדאם עזה וסלאמתה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מצר אן שא אללה</p>
</li>
<li>
<p>ת[ &nbsp; &nbsp; &nbsp; &nbsp; ]ל נהראי הדא אלכתאב ענד [ &nbsp; &nbsp; &nbsp; &nbsp; &nbsp; ]יה ויוצלה לצאחבה //פעל// מנעמא</p>
</li>
</ol>
<p>&nbsp;</p>
                    
                </div>
            
        </section>
    </body>
</html>
