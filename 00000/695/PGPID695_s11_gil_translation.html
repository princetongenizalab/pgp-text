
<html>
    <head>
        <title>Hebrew Translation of Letter: ENA 2805.14</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2805.14</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/8be7d5cf-f126-4e4c-8071-69901575889b/manifest/canvas/263fabbe-41dd-44bd-a0e0-daea0fab3702">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב לך, אדוני ורבי האציל, ייתן לך אלוהים אריכות ימים ויתמיד את גדולתך ואת עזרתו לך, וישמיד</span></li>
<li><span lang="he">את מקנאיך ואת אויביך, מאלכסנדריה, ביום ו׳, …. בניסן, יחתום אותו אלוהים</span></li>
<li><span lang="he">עליך ועלינו במיטב חותמו. שלומי טוב ואני מאושר, לאדוני השלום והאושר, השבח</span></li>
<li><span lang="he">והתודה. אני מתגעגע מאוד אל הדרתך, ישמור אותך אלוהים. כתבתי לפני כן מכתבים אליך ואל אדוני אבו יעקב</span></li>
<li><span lang="he">מן הדרך, אקווה שהגיעו אליך. הגעתי הנה היום בשלום, בעזרת האל</span></li>
<li><span lang="he">ובטובו, ומצאתי השבריות כבר העבירו את מרבית המשואים מפסטאט, ולא נשארו מהם אלא מעטים,</span></li>
<li><span lang="he">אבל לא יצא מן העיר אפילו משאוי אחד, מחכים לבוא המושל ביומיים הקרובים, ואיש אינו</span></li>
<li><span lang="he">מעמיס דבר, כי דואגים פן תשלכנה אותו אוניות המלחמה לים. האזוריון רבות,</span></li>
<li><span lang="he">והטעינה מעטה, ואנשי האוניות לוקחים מן הסוחרים את צמחי האזוביון(?) ומעבירים</span></li>
<li><span lang="he">אותם לעצמם. כ׳׳ב המשואים הראשונים הגיעו אתמול מרשיד, וחילק אותם אבן</span></li>
<li><span lang="he">אלאסכנדראני בין בעלי האוניות, וכתבו עליהם את שמם, ולמחרת(?) הם</span></li>
<li><span lang="he">יעבירום; אבל עד עתה לא הגיע מן המשואים שלנו דבר, אלוהים יביאם בשלום ובבטחה.</span></li>
<li><span lang="he">והבריות, אין אצלם תנועת נסיעה, אלא האוניות בים, והעבודה על</span></li>
<li><span lang="he">אוניות המלחמה. אבקש מאלוהים שתהיה האחרית לטובה. שאלתי אותך במכתבי על עניין הקבלה בעד</span></li>
<li><span lang="he">מס הגולגולת בעד שנת תמ׳׳א וביקשתי ממך שתחפש אותה בתוך שק של פשתים בשין כלל החפצים שלי אשר</span></li>
<li><span lang="he">בארון שלך, ושתשלח אותו בידי אדוני אבו זכריא אלחנן, ואם כבר הגיעו</span></li>
<li><span lang="he">המכתבים אליך, אתה –– ישמור אותך אלוהים –– כבר שלחת אותה בלי ספק, אך אם הגיעו אליך מכתבי, אבקש ממך אפוא ––</span></li>
<li><span lang="he">יתמיד אלוהים את גדולתך ––– שתטפל בה כדי שתגיע אלי במהרה, ברצון האל. כמו כן</span></li>
<li><span lang="he">אבקש ממך, יתמיד אלוהים את גדולתך, כי תואיל, אם אתה כותב לאדוני אבו אסחק ברהון בן</span></li>
<li><span lang="he">אסחק מכתב, תאר לו בו בפרוטרוט את מצבי, והודע לו שאני מטפל בתשומת לב ובחריצות</span></li>
<li><span lang="he">בסיפק (כל) צורך (בקנייה לחשבונו) הפרטי, אף יותר ממה שקשור לשותפות; ובקש ממנו בעדינות</span></li>
<li><span lang="he">שינהג עמי על פי מנהגו (הטוב) בנוגע למשלוחים שלי וכי ימעיט קצת לדחוק בי כי </span></li>
<li><span lang="he">הלחץ אינו טוב לכלום; אך אם אינך כותב לו ואינך יכול לכתוב לו (במיוחד)</span></li>
<li><span lang="he">בענייני ושידאג לי, כי אז כותב במכתב אל אדוני אבו סעיד, דברים שיעביר אליו</span></li>
<li><span lang="he">או שיכתוב לו מכתב קצר בדבריו הוא, וישלח אותו לאדוני אבו אסחק בנו, שומרו</span></li>
<li><span lang="he">אלוהים, ותבקש ממנו שיכתוב לו מכתב וייחס לך את הדברים שבמכתב הקצר</span></li>
<li><span lang="he">שישלח לו, שומרו אלוהים. אני רוצה לכתוב לו בעניין ביטול כתב</span></li>
<li><span lang="he">השטר ושם השותף שהיה כתוב בתחילה, ורציתי להתייעץ אתך בעניין זה;</span></li>
<li><span lang="he">באר לי אפוא מה דעתך על זאת. והלוא אני, נשבע אני באבי נ׳׳ע, אראה בכל מילה שלך</span></li>
<li><span lang="he">דבר שנתמזל לי. אל תילקח ממני ואל ייפסקו טובותיך לי.</span></li>
</ol>
                    
                        <h3>שוליים, ימין:</h3>
                    
                        <p><span lang="he">(1–23) הריני שולח לך הדרת אדוני הנכבד, את מיטב דרישת השלום ולאבו יעקוב יוסף ולאמו מיטב דרישת השלום ולאדוני אבו זכרי הרופא ולאדוני אחיו מיטב דרישת השלום, בכל פעם שהם באים על הדרתך. כמו כן מיטב דרישות השלום לאדוני אבו אלכיר השולחני ולבנו; ואדוני בו זכרי בן עמאר בן מדיני, שולח להדרתך את מיטב דרישות השלום; שלום; ואבקש ממך שלא תפסיק להתפלל למעני בכל עת, כשם שלא הפסקת</span></p>
                    
                        <h3>שוליים, למעלה:</h3>
                    
                        <p><span lang="he">(1–10) את טובותיך. וכבר הגיע ברהון בן אסמעיל מרשיד והשאיר את אבו אברהים עיאש ואת מוסא ברשיד, מחכים (לאוניות) שתגענה …. שלום.</span></p>
                    
                </div>
            
                <div data-canvas="https://figgy.princeton.edu/concern/scanned_resources/8be7d5cf-f126-4e4c-8071-69901575889b/manifest/canvas/04221ecb-ef31-45ea-86bc-836cd27abee0">
                    
                    
                    
                        <h3>ע׳׳ב:</h3>
                    
                        <p><span lang="he">(1–4) לאדוני ורבי, האדון אבו אלכיר מוסא בן ברהון התאהרתי, ייתן לו אלוהים אריכות ימים ויתמיד את גדולתו ואת שלומו; המודה לו נהוראי בן נסים נ׳׳ע. לפסטאט, ברצון האל. …. נהוראי מכתב זה אצל …. יעביר אותו בחסדו אל בעליו.</span></p>
                    
                </div>
            
        </section>
    </body>
</html>
