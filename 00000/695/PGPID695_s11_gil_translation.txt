ע׳׳א:


אני כותב לך, אדוני ורבי האציל, ייתן לך אלוהים אריכות ימים ויתמיד את גדולתך ואת עזרתו לך, וישמיד
את מקנאיך ואת אויביך, מאלכסנדריה, ביום ו׳, …. בניסן, יחתום אותו אלוהים
עליך ועלינו במיטב חותמו. שלומי טוב ואני מאושר, לאדוני השלום והאושר, השבח
והתודה. אני מתגעגע מאוד אל הדרתך, ישמור אותך אלוהים. כתבתי לפני כן מכתבים אליך ואל אדוני אבו יעקב
מן הדרך, אקווה שהגיעו אליך. הגעתי הנה היום בשלום, בעזרת האל
ובטובו, ומצאתי השבריות כבר העבירו את מרבית המשואים מפסטאט, ולא נשארו מהם אלא מעטים,
אבל לא יצא מן העיר אפילו משאוי אחד, מחכים לבוא המושל ביומיים הקרובים, ואיש אינו
מעמיס דבר, כי דואגים פן תשלכנה אותו אוניות המלחמה לים. האזוריון רבות,
והטעינה מעטה, ואנשי האוניות לוקחים מן הסוחרים את צמחי האזוביון(?) ומעבירים
אותם לעצמם. כ׳׳ב המשואים הראשונים הגיעו אתמול מרשיד, וחילק אותם אבן
אלאסכנדראני בין בעלי האוניות, וכתבו עליהם את שמם, ולמחרת(?) הם
יעבירום; אבל עד עתה לא הגיע מן המשואים שלנו דבר, אלוהים יביאם בשלום ובבטחה.
והבריות, אין אצלם תנועת נסיעה, אלא האוניות בים, והעבודה על
אוניות המלחמה. אבקש מאלוהים שתהיה האחרית לטובה. שאלתי אותך במכתבי על עניין הקבלה בעד
מס הגולגולת בעד שנת תמ׳׳א וביקשתי ממך שתחפש אותה בתוך שק של פשתים בשין כלל החפצים שלי אשר
בארון שלך, ושתשלח אותו בידי אדוני אבו זכריא אלחנן, ואם כבר הגיעו
המכתבים אליך, אתה –– ישמור אותך אלוהים –– כבר שלחת אותה בלי ספק, אך אם הגיעו אליך מכתבי, אבקש ממך אפוא ––
יתמיד אלוהים את גדולתך ––– שתטפל בה כדי שתגיע אלי במהרה, ברצון האל. כמו כן
אבקש ממך, יתמיד אלוהים את גדולתך, כי תואיל, אם אתה כותב לאדוני אבו אסחק ברהון בן
אסחק מכתב, תאר לו בו בפרוטרוט את מצבי, והודע לו שאני מטפל בתשומת לב ובחריצות
בסיפק (כל) צורך (בקנייה לחשבונו) הפרטי, אף יותר ממה שקשור לשותפות; ובקש ממנו בעדינות
שינהג עמי על פי מנהגו (הטוב) בנוגע למשלוחים שלי וכי ימעיט קצת לדחוק בי כי 
הלחץ אינו טוב לכלום; אך אם אינך כותב לו ואינך יכול לכתוב לו (במיוחד)
בענייני ושידאג לי, כי אז כותב במכתב אל אדוני אבו סעיד, דברים שיעביר אליו
או שיכתוב לו מכתב קצר בדבריו הוא, וישלח אותו לאדוני אבו אסחק בנו, שומרו
אלוהים, ותבקש ממנו שיכתוב לו מכתב וייחס לך את הדברים שבמכתב הקצר
שישלח לו, שומרו אלוהים. אני רוצה לכתוב לו בעניין ביטול כתב
השטר ושם השותף שהיה כתוב בתחילה, ורציתי להתייעץ אתך בעניין זה;
באר לי אפוא מה דעתך על זאת. והלוא אני, נשבע אני באבי נ׳׳ע, אראה בכל מילה שלך
דבר שנתמזל לי. אל תילקח ממני ואל ייפסקו טובותיך לי.

שוליים, ימין:
(1–23) הריני שולח לך הדרת אדוני הנכבד, את מיטב דרישת השלום ולאבו יעקוב יוסף ולאמו מיטב דרישת השלום ולאדוני אבו זכרי הרופא ולאדוני אחיו מיטב דרישת השלום, בכל פעם שהם באים על הדרתך. כמו כן מיטב דרישות השלום לאדוני אבו אלכיר השולחני ולבנו; ואדוני בו זכרי בן עמאר בן מדיני, שולח להדרתך את מיטב דרישות השלום; שלום; ואבקש ממך שלא תפסיק להתפלל למעני בכל עת, כשם שלא הפסקת
שוליים, למעלה:
(1–10) את טובותיך. וכבר הגיע ברהון בן אסמעיל מרשיד והשאיר את אבו אברהים עיאש ואת מוסא ברשיד, מחכים (לאוניות) שתגענה …. שלום.
ע׳׳ב:
(1–4) לאדוני ורבי, האדון אבו אלכיר מוסא בן ברהון התאהרתי, ייתן לו אלוהים אריכות ימים ויתמיד את גדולתו ואת שלומו; המודה לו נהוראי בן נסים נ׳׳ע. לפסטאט, ברצון האל. …. נהוראי מכתב זה אצל …. יעביר אותו בחסדו אל בעליו.