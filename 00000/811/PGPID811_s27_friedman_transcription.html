
<html>
    <head>
        <title>Transcription of Legal document: ENA NS 17.28</title>
    </head>
    <body style="max-width: 860px; margin: auto">
        <h1>Transcription of Legal document: ENA NS 17.28</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/73864f25-6362-400d-9c3c-ed599d57cafa/manifest/canvas/3d0eb6de-e726-4ec2-96d0-ff84e3346db8">
                    
                    
                    
                        <ol>
<li>[סת אלבית בת י]וסף נע אם ולדי אבו אלעלא אד[ ]</li>
<li>[ ] ביננא משאגראת אפצת אלי אלפרקה פא[ ]ת [ ]</li>
<li>[ב]רי וטלקתהא בעד אן אבראתהא ואבר[א]תני בראאת קא[טעאת כל ואחד מנא]</li>
<li>לצאחבה ואקמת בעד דלך אשהר ואלאן קאר[בת] אלי מרה א[כרי ]</li>
<li>[ ]י ואריד אלוצלה בהא ואשתהי אן אטייב נפס מטלקתי [ אם]</li>
<li>ולדי בשי אגעלה עלי נפסי להא תסתעין בה עלי זמאנהא אל ב [ ]</li>
<li>וחפט לצחבתהא וראפה מני להא ולכראמה ולדי איצא ואלאן א[שהדו]</li>
<li>עלי ואקנו מני מעכשו ואכתבו ואכתמו עלי בגמיע אלאלפאט [אלמחכמה]</li>
<li>ואלמעאני אלמוכדה ובכל לישאני דזכואתא וסלמו דלך אלי ס[ת אלבית מטלקתי]</li>
<li>[אם ו]לדי אבו אלעלא שצ בת מר ור יוסף נע ליכון בידהא לל[יום ומא בעדה]</li>
<li>חגה וותאק אנני מקר ענדכם פי צחה מני וגואז אמר טא[יע מן גיר]</li>
<li>קהר ולא גבר ולא אכראה ולא סהו ולא גלט ולא עלה בי ולא מרץ [ולא שי]</li>
<li>מן גמיע מפסדאת אלשהאדה באני קד קבלת עלי רוחי מעכ[שו ]</li>
<li>[למ]טלקתי סת אלבית בת מר יוסף נע מן יום אתזוג כל שהר תלת [ד]ינ' ארבעה</li>
<li>דנא' פי כל סנה ותליסין קמח איצא פי כל סנה מדה ארבעה סנין תמניה</li>
<li>וארבעין שהרא מתואליה אלאשהר אקום להא בדלך עלי יד ולדהא אבו אלעלא</li>
<li>או מן תותרה הי בלא מדאפעה ולא ממאנעה ולא חגה ולא אחתגאג כל עיקר</li>
<li>וכ[תב]ת להא הדא אלכתאב ליכון בידהא לליום ובעדה חגה וותאק לא כאלאס[נ]אדאת</li>
<li>[ו]לא כמצאדיר אלכתב אלא כאוכד ואתקן מא סטרוה רבותינו זל פי מתל דלך</li>
<li>ודרך הדה אלדנאניר ומבלגהא סתה עשר ואלתמניה תלאליס אלקמח אלמדכורה פי [כל]</li>
<li>סנה תליסאן עלי ועלי וראתי בעדי באוכד מעאני אלאחריות להא פי חיותהא פקט ואן</li>
<li>[ס]הל אלכאלק וקצא באלמראגעה כאן הדא אלשטר בטאל לא תגבי בה מני שיא אדתכון</li>
<li>הי פי עצמתי ומוונתי ואנמא פעלת להא הדא בחכם איתארי אלזיגה בגירהא</li>
<li>פאדא ראגעתהא בטל חכם הדא אלשטר וקנינא מן מר דויד דנן בר מר מבורך הידוע</li>
<li>בן כזיר נע עלי גמיע מא קבלה עלי נפסה פי הדא אלשטר מן אלשרוט אלמקדם דכרהא</li>
<li>במנא דכשר למקניא ביה בכל מה דכתיב ומפרש לעילא וכאן דלך פי יום אלגמעה</li>
<li>דהוא שיתה ועשרין יומי בירח כסלו שנת אלפא וארבע מאה וחדא שנין למניינא דרגיליננא</li>
<li>ביה בפסטאט מצרים דעל נילוס נהרא מותבה והדא אליום פיה וקעת זיגה מ דויד דנן</li>
<li>וכתבנן לדוכרן עלי הכהן בר יחיי ננ הלל החזן ביר עלי זל</li>
</ol>
                    
                </div>
            
        </section>
    </body>
</html>
