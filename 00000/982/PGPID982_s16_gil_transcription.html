
<html>
    <head>
        <title>Transcription of Letter: T-S 13J17.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.18</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00018/canvas/1">
                    
                    
                    
                        <h3>Recto</h3>
                    
                        <ol>
<li>אטאל אללה יאסידי בקאך ואדאם סלאמתך וסעאדתך ותאיידך ונעמאך</li>
<li>כתאבי מן אלוטן אלמקדס ואלמוצע אלמפצל יום אלד עשר כלון</li>
<li>מן אב ען חאל סלאמה ונעמה למולאי אלחמד חסב תפצלה</li>
<li>תקדם כתאבי אליך אול אלשהר גואב כתאבך ולמא כאן פי</li>
<li>הדא אליום וצל אלי כת[א]בך תדכר אן [ת]קדמת מנך אלי כתב</li>
<li>ומא כתאב יצל מנך אלא ואבאדר במגאובתך רגבה פי אל</li>
<li>וקוף עלי כתבך ועלם אחואלך וקד דכרת לי פי כתאבך אל</li>
<li>מתקדם אנך תנפד אלדנאניר מע אבו אלטיב בן אלברדאני</li>
<li>ופי כתאבך אלואצל אליום תדכר אנך אנפדת מעה אלדנאניר</li>
<li>ואלכסא ואלהלילג ומא ענדנא מנה אלי אלאן כבר אסאל אללה ימן</li>
<li>באלסלאמה ודכרת כרוגך ללריף אסאל אללה יערפך ברכה</li>
<li>מא תתוגה אליה ויבארך פי עמרך ופי מא תתקלב פיה יראך</li>
<li>ואן כאן יעז עלי בעד כברך ואנקטאע כתבך לכני נרגו</li>
<li>אנך תוצי מן ירסל אליך כתבי ותנפד אליה אלגואב ומא</li>
<li>כפי ענך יאסידי תעליק נפוסנא לנאחיה אלמגרב פמא</li>
<li>טרא אליך תתפצל בסרעה אלכתאב ומא דכרתה מן אמר</li>
<li>כרי אלדאר לסידי ומולאי אלשיך מר רב משה פקד ערפתך</li>
<li>פי כתאבי אלמתקדם אני סאלת ען אלמוצע אלדי אכרי לה</li>
<li>פערפת אנה קד אכרי ללגיר ורפעו ידהם ענה ואלמוצע</li>
<li>אלדי אכרית לה כאל אלי חין וצולה אן שא אללה אסל אללה יקרב</li>
<li>אלגמע בפצלה וערפתך מא גרי עלי מן אלאלתיאת ופרג</li>
<li>אללה גיר אני אלי אלאן מוהון אלגסם וערפתך שדה חאגתי</li>
<li>פי איזאר ללציצית א[י]ש מא אדר[כת יכון] צוף וסאלתך [תתפצל אל]</li>
<li>ענאיה פי גואב כתאב [ ]ס [ ] מן אלאסכנדריה אלדי [וצלני]</li>
<li>טי כתאבך וארגו אלגואב מני באלקרב תכתץ נפ[סך אלשריפה]</li>
<li>אפצל אלסלאם ומולאי אסשיך מר רב משה מ[כצוץ מני באלסלאם ועלי]</li>
<li>פתאה אפצל אלסלאם ואלאכת תכצך אפצ[ל אלסלאם ונחן]</li>
<li>דאעין לך אללה יתקבל פיך צאלח אלדעא ור אברה[ם החבר ]</li>
<li>וקד ערפתך פי כתאבי אלמתקדם אן לחקה צעף ו[ ]</li>
<li>ור שמעיה יכצך אפצל אלסלאם וה[ ]</li>
</ol>
                    
                        <h3>Right Margin</h3>
                    
                        <p>ואבו יוסף ומן ענדנא יכצך באפצל אלסלאם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00018/canvas/2">
                    
                    
                    
                        <h3>Verso</h3>
                    
                        <ol>
<li>אכי וסידי אבו יחיי אטאל אללה בקאה מן משה ביר יעקב נע</li>
<li>ואדאם תאיידה</li>
</ol>
                    
                        <h3>#</h3>
                    
                        <p>يصل الفسطاط [ان شاء] الله جسر المعارج</p>
                    
                        <h3>#</h3>
                    
                        <ol>
<li>נהראי בן נסים נע אללה ולייה</li>
</ol>
                    
                        <h3>#</h3>
                    
                        <ol>
<li>الحسين بن عبد الرحمن نجا بن الحسين</li>
</ol>
                    
                        <h3>#
Upside-Down
#</h3>
                    
                        <ol>
<li>يصل هذا الكتاب الى نهراي بن من نسيم من موسى بن يعقوب جسر</li>
</ol>
<p>المعاريج</p>
<ol>
<li>المغربي اطال الله بقا٥</li>
</ol>
                    
                </div>
            
        </section>
    </body>
</html>
