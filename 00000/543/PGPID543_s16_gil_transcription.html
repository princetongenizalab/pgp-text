
<html>
    <head>
        <title>Transcription of Letter: Bodl. MS heb. c 28/36</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/36</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-36/1.json">
                    
                    
                    
                        <ol>
<li>כתאבי יאסדתי (!) אטאל אללה בקאכום ואדאם עזכום ותאידכום</li>
<li>אעלמכום אן קד כאן סבק כתאבי אלא סידי אבו אלפרג חיים איידוה</li>
<li>אללה ערפתוה אלאמור ושרחת לה מא יקיף עליה ולמא כאן פי</li>
<li>סאעתי הדה אכר נהאר יום אלגמעה אחטרו סאדאתי אשיוך</li>
<li>מולאי אבי אלמנגא מסלם ומולאי אבו גאלב בקאהום אללה לשיך</li>
<li>אבו עלי אלוכיל אלמערוף באבן אצופי ואשאר בהדא אללפץ</li>
<li>באן תקימו וכיל אמא אלמעוג או מן תעלמו אנוה נאהיץ</li>
<li>פאן אלקאצי אתיזי נאזיל ויצעד יום אלאתנין ויכון אלכטאב</li>
<li>מן אלוכיל פי מגליס מולאי אלקאצי אבו אלמעאלי אדאם אללה</li>
<li>נצרוה אן קד גרא פי קצת אליהוד בלקודס תפריט פי מא</li>
<li>יתעלק בלחצן וערף סידנא אלקאצי אן שהוד אלבלד</li>
<li>אלעאדליה כולהום שיוכהום ושבאבהום לם יערפו</li>
<li>פי באבוה שי ואן רגלין רגיבין בלאמס ורדא אלא אלקודס</li>
<li>פשהדו פי דאליך במא אשהוד אקעד בה פיסתשרח [מו]לאי</li>
<li>אלקאצי אדאם אללה עזוה מן אלקאצי אלמקים בלקודס חאל מן</li>
<li>שהד ענדוה ומן הום וכיף חאלהום ובמא דא שה[דו] ענדוה</li>
<li>ליעיד ל/ו/ה אלגואב פאנוה שי לא יתסע פיה אלחכם [בוג]ה ולא</li>
<li>בסבב ויתקדם אלקאצי אבו אלמעאלי אדאם אללה עולאה אלא</li>
<li>קאצי אלקודס במא פיה אלכפאיה פהוא מן א[ה]ל לפצה</li>
<li>יפליג אלחוגיה עליה פנזול אלקאצי גנימה פלא תגפלו</li>
<li>ואחסמו אלמאדה וקילו אתעב כצצתכום בסלאם</li>
<li>ועלי גמיע אלאצדקא אסלאם ושלום</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-36/2.json">
                    
                    
                    
                        <h3>(verso)</h3>
                    
                        <ol>
<li>לסאדתי מולאי אשיך אבו אלפרג חיים ואבו אלפרג הבה</li>
<li>אטאל אללה בקאהום ואדאם עזהום יצל בלרמלה</li>
<li>למוצלה נצף דרהם</li>
</ol>
                    
                </div>
            
        </section>
    </body>
</html>
