
<html>
    <head>
        <title>Transcription of Legal document: NLI 577.3/1</title>
    </head>
    <body style="max-width: 860px; margin: auto">
        <h1>Transcription of Legal document: NLI 577.3/1</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/847/iiif/canvas/1/">
                    
                    
                    
                        <h3>recto</h3>
                    
                        <ol>
<li>
<p>נחן אלשהוד אלמסמון אספל הדא אלכתאב חצר אלינא ר עלאן בר אברהם בר עלאן וקאל לנא כנת כאלטת ר יעקב בן סלמאן</p>
</li>
<li>
<p>אלמגרבי פי ז ברקלואת כתאן ודפע לי מן תמנהא קבל כרוגה בהא עשרין דינרא ונצף ובאע בעצהא פי צור ומפי כאל</p>
</li>
<li>
<p>באקי אלי אללאדקיה פבאעה תם בעד דלך וצל באלתמן אלי מצר פחאסבתה עלי אלתמן ואלוזן ואסתקר לי קבלה מ דינרא אחאלני</p>
</li>
<li>
<p>בהא עלי מר נהראי ביר נסים נע פקבנתהא מנה דנאניר גיאד ואזנה קבצת מנהא יג דינרא מן ף אברהם ביף יצחק</p>
</li>
<li>
<p>התלמיד נע וקבנת כז דינרא בקיה אלמ דינר מן ר נהראי ואלאן אשהדו עלי ואקנו מני מן אלאן ואכתבו ואכתמו ואעטו לר</p>
</li>
<li>
<p>בהראי ור יעקב ליכון באידיהם חגה וותאק לליום ובעדה ואנא פי צחה עקלי ובדבי וגואז אמרי טאיע גיר כארה לא מגבור</p>
</li>
<li>
<p>ולא מקהור באני קד אבריתהמא גמיעא מן כל טלב ודעוי כסאיר וגוה אלמטאלבאת ואלדעאוי ואן לם יבק לי ולא לאחד</p>
</li>
<li>
<p>מן גהתי עליהמא ולא עלי אחד מן גהתהמא לא שבועה דאוריתא ולא שבועה דרבנן ולא אפילו חרם סתם בין</p>
</li>
<li>
<p>במפרש בין בגילגול ומחלתי להם על הכל מחילה גמורה בעולם הזה ולעולם הבא גיר אן בקי לי עלי יעקב הדא</p>
</li>
<li>
<p>ברקלואת כתאן אלדי אעטיתהא לסלמון בן כלפה אכר גיר הדה אלדי קבפת תמנהא מן יעקב ואבריתה מנהא עליה</p>
</li>
<li>
<p>אן יטלב סלמון הדא בן כלפה באלחגה אלדי כתבתהא לה בטלב סלמון כאלגויים פאיש מא חצל מן גהתה סלמה לי</p>
</li>
<li>
<p>ואן ועאיף באללה לם יחצל שי כאנת אלמטאלבה פי דלך כיני ובין יעקב והדה אלמטאלבה פי מא יכתץ מן טלב סלמון לא</p>
</li>
<li>
<p>פי גירה וליס לי אן אטלבה בדיני אמות העולם לא בוגה ולא בסבב ואנמא טלבי מעה בנדיני] ישראל לא סואה וכל חגה</p>
</li>
<li>
<p>אכרגהא ערבי או עבראני אנא עלאן בר אברהם או אכרגהא אחד כסבבן [ ] בראה פהי אפך וזור ובאטל</p>
</li>
<li>
<p>ומחאל לא ילתפת להא אוזד מן אלחכאם ולא יחכם בהא ואבטלת כל [ ] ועלי ורתתי בעדי מן אלאן</p>
</li>
<li>
<p>להמא ולורתתהמא בעדהמא באתקן ואשד מא רתבוה רבותינו זכ ל[ב מצ]אדיר אלכתב ואקנינא</p>
</li>
<li>
<p>מן ף עלאן לר נהראי ור יעקב עלי גמיע מא שרח פי הדא אלכתאס [ ] לחדש אייר</p>
</li>
<li>
<p>סנה תתיב בפסטאט מצרים שעל נילוס נהרא מותבה נסכתין יהושע [נ]ע</p>
</li>
</ol>
                    
                </div>
            
                <div data-canvas="https://geniza.princeton.edu/documents/847/iiif/textblock/14252/canvas/1/">
                    
                    
                    
                        <h3>verso</h3>
                    
                        <ol>
<li>
<p>אכדה ליעקוב בן סלמאן</p>
</li>
<li>
<p>מן עלאן בן אברהים בן עלאן</p>
</li>
</ol>
                    
                </div>
            
        </section>
    </body>
</html>
