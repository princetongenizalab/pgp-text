
<html>
    <head>
        <title>Transcription of Letter: ENA NS 45.31 + T-S 20.90</title>
    </head>
    <body style="max-width: 860px; margin: auto">
        <h1>Transcription of Letter: ENA NS 45.31 + T-S 20.90</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/955fe7a9-4d1f-4f2f-b048-6531db9ca50e/manifest/canvas/d197cecc-ab2b-48df-b241-b7717c77fde9">
                    
                    
                    
                        <ol>
<li>הדא אלכבר ענד אלקהל באלתהניה לי ואלמסרה אלעטימה וכאן דאך</li>
<li>לגמאעתנא כיום טוב וגדרו באלצום כמא וגב עליי ואן כנת אקצר ען קצא</li>
<li>מא יגב עליי ב[ ] אלנעמה אלתי אסל אללה יתברך שמו אן ילהמני</li>
<li>שכרהא גיר אן ללמר גחדה ומעמא קדמתה לם יכון קלבי סאכן אד לם יצלני</li>
<li>כתאבה ולא סחאה מנה מנד אפתרקנא פסהל אלהי ישראל ווצל מנה</li>
<li>פי אמסנא כתאבה אלסאר מן טראבלס בתאריך בעיד חואלי אלשהר</li>
<li>פחין בצרת בענואנה קבל וקופי עליה תדאכלני מן אלפרח והאיל אלמסרה</li>
<li>מא לא חד לה תם פתחתה וכלמא וקפת על[י] מצמונה יאכדני אלזמע</li>
<li>ואתצוור מא כאן פיה ואגדד אלחמד ללה תעאלי עלי סלאמה חשאשתה</li>
<li>וראיתה ידכר מא מצא מן רחל ונפקה ג[מ]לה דאך לא יבאלא בה מע סלאמה</li>
<li>נפסה אלגלילה אלכטירה גמיע מא מצא יכלפה אלכאלק גל אסמה ואן תעדד</li>
<li>כלפה פאעואטה מוכדה מדכורה ויגב עליה יחייהו צור אן יגדד שירה</li>
<li>חדשה ושבח והליל לאל יתעלה אשר הציל את נפשו מיד מריעים פאול</li>
<li>מא פעלה אללה תעאלי מעה ומע כאפה ישראל אשר הוא נזרם כלאצה מן</li>
<li>אלמערה עם שנאות הגוים אשר בה תם כלאץ נפסה מן אלקום אלדי סארו</li>
<li>בה אלי פאמיה אשד ואעטם אלדי כאן אלמקאם ביד אלעדו בצובה אכיר מנהם</li>
<li>אלף דפעה תם מסירה מן פאמיה אלי סלוק אמל פי תלך אלמקאוז אלצעבה מע</li>
<li>כון אלנאס מתכטפין במא אעקב דאך מן אלדבר אלוארד אלי אלציעה אלמחוג אלי</li>
<li>אלהרב [פי] אלליל וסלוך תלך אלגבאל אלצעבה הם אמר עטים פהדה אחואל</li>
<li>מודנה בענאיה אלכאלק תעאלי בה אד וגד נצרתה פי וקת שדתה ולקד تحقق</li>
<li>קול אללה יתברך שמו בכל צרתם לא צר וג ותחקק רבות רעות צדיק וגו</li>
<li>[ ]לה [כ]תאב פי גמיע מא ידעוה [</li>
<li>[ ]יאנה [ ] אטאל [אללה בקאה]</li>
<li>[ ] יעאקיה [</li>
</ol>
                    
                </div>
            
        </section>
    </body>
</html>
