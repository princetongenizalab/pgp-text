
<html>
    <head>
        <title>Transcription of Legal document: Moss. VII,101</title>
    </head>
    <body style="max-width: 860px; margin: auto">
        <h1>Transcription of Legal document: Moss. VII,101</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/866/iiif/canvas/1/">
                    
                    
                    
                        <ol>
<li>[חצרו אלי בית דין הגדול] שלאדוננו נתן ראש ישיבת גאון יעקב נט רח כלף בן מוסי אלברקי</li>
<li>[וסלמאן בן דאוד בן שמ]עון וטאלב כלף הדא לסלמאן הדא בעדל אלניל דכר אנה //כאן// אנפדה ג אעדאל</li>
<li>[ניל אלי ] ועדלין ניל אלי סקליה עלי ידי דאוד בן עזרון ואן מן הדה אלגמלה עד[ל</li>
<li>[ ] סהלאן בן יהושע אלטראבלסי אלסאכן בסקליה ואן עדל ניל מנהא [ ]</li>
<li>[ ] אלמקים בסקליה ואן גא אלמרכב אלדי כאן פיה אלעדל אלניל אלמפרד [ ]</li>
<li>[ ] סופר הדא במדינה אלמהדיה ואן סלמאן בן דאוד בן שמעון הדא קבצה מן אל</li>
<li>[ ] פסאלנא סלמאן הדא ען מא דכר כצמה פקאל אנני כנת בסקליה חתי</li>
<li>[סאל]ני סהלאן אתולי [ ] עדל מחמול אליה מן כלף הדא דכר אנה חצל באלמהדיה ואן</li>
<li>[ ] אבו יעקוב בן אלשאמה ניאבה ען סהלאן הדא [[ ]] פאגבתה ס[וא]לה תם אחצר אבו</li>
<li>יעקב אליי מע סהלאן וכתב לי כתאב אלי בן בניה באן יסלם אלעדל אליי ואמרני אבו יעקב</li>
<li>בן אלשאמ[ה] באן אדפע אלעדל אלי סהלאן ה[ד]א ואן אמורה הי אמור[ה ] תם מצית אלי</li>
<li>אלמהדיה בכתאב אבי יעקב בן אלשאמה [אלי בן] בניה בן כלפון יאמרה באלת[סלי]ם אליי כאן</li>
<li>אלכתאב אלי מכזן אבי יעקב בן אלשאמה ואכרג עדל אלניל פוגדת מכתוב עליה רב</li>
<li>סלם יבלג לכלף בן מוסי מרסול אלי סהלאן בן יהושע אלי ס[קלי]ה פבעת אלעדל [[ ]]</li>
<li>פצח ל[י] אלמביוע מן אלע[דל] נ דינר ובקי מן אלעדל קטעה ניל שיבלי אכזנתהא</li>
<li>ענד בן אלמגאני באלקירואן ואשת[רי]ת ס זק זית בהדא אלמאל ולם יבק מן אלגמלה סוא</li>
<li>תק דרהם הי באקיה ענד מוסי בן ברהון בספאקס תם /א/חצר אלי בית דין בניה בן כלפון</li>
<li>וקאל וצל אליי אבו יעקב בן אלשאמה מן סקליה עלי ידי סלמאן הדא יאמר בפתח</li>
<li>מכזנה ותסלים אלעדל אלי סלמ[אן] הדא תם אחצר סלמאן הדא שאהדין והם יעקב בן</li>
<li>כלף אלאנדלסי וששון בן אברהם שהדא בוצול הדה אלס זק זית אלמשתריה מן ת[מן]</li>
<li>הדא אלניל אלי סהלאן במדינה סקליה ואן סהלאן הדא תנאזע מע סלמאן פי אמר מא יסתחק</li>
<li>מן הדא אלזית ופי גמלה אלכלאם גרי מא אוגב אן אשהדנא עלי נפסה אן הדא אלעדל אל</li>
<li>[ ] ניל אלמשתרא מנה הדא אלזית אלמדכ[ור ] לכלף [</li>
<li>[ ] כלף בן מוסי הדא [מ]ע סלמאן [ ....</li>
</ol>
                    
                </div>
            
                <div data-canvas="https://geniza.princeton.edu/documents/866/iiif/canvas/2/">
                    
                    
                    
                        <h3>verso</h3>
                    
                        <ol>
<li>אלתק אלדי אעתרף אנהא [חצלת] ענדה מן תמן הדא אלעדל אלדי לכלף [אבן מוסי] ואנה יכתב</li>
<li>כתאב אלי בן אלמגאני יאמרה בתסלים אלרזמה אלניל אלבאקיה מן אלעדל אלמדכור לכלף הדא</li>
<li>ויתבראו [מנ]הא ועלי אנה יגיב כט אבי יעקב בן אלשאמה או כט שאהדין ישהדו באקרארה [[על]]</li>
<li>אנה ענד מא אטלק לה קבץ אלעדל אנה אמרה בתסלימה אלי סהלאן וכתב פי א[ד]ר שנת</li>
<li>אשנא לשטרות במצרים [בד]אר ר נתנא[ל]</li>
<li>ואקני מנהמא גמיעא באלרצא בגמיע [ה]חבר ביר ישועה יר[ח]ם יי הטוב [</li>
<li>מא תקדם שרחה ויזכרו אלעזר בן שמואל</li>
</ol>
                    
                </div>
            
        </section>
    </body>
</html>
