
<html>
    <head>
        <title>Transcription of Letter: ENA 2560.3</title>
    </head>
    <body style="max-width: 860px; margin: auto">
        <h1>Transcription of Letter: ENA 2560.3</h1>

        <p>S. D. Goitein, <em>Palestinian Jewry in Early Islamic and Crusader Times‎</em> (in Hebrew) (Jerusalem: Yad Izhak Ben Zvi Publications, 1980).</p>

        
        <section dir="rtl" >
            
                <div data-canvas="https://geniza.princeton.edu/documents/660/iiif/canvas/1/">
                    
                    
                    
                        <ol>
<li>בש רח</li>
<li>אלי אלחצרה אלסאמיה אלאגליה אלמולויה אלריסיה כגק מ ר ור [</li>
<li>והנבון אלגאלה ען אלנעות אלמגמלה לכל מ . . . אדאם אללה תאיי[דה</li>
<li>וסנאהא ומן חסן אלתופיק לא אכלאהא גמע אללה ביננא עלי אסר ח[אל ואנה אלקאדר</li>
<li>עלי דלך אן שא אללה וסוי דלך אן וצל כתאב אלשיך אלחבר אלגליל ר [</li>
<li>מן בלביס לואלדי והו יקול לה אן אלחצרה סאפרת ג'ד פסח מן בלביס וצחבת[הא</li>
<li>אלדהב אלמנדור לכניסה בן אלימני ואלדהב אלמנדור ללרבנים ושכרת אללה עלי</li>
<li>עאפיתהא ופרחת בספרהא ומא כאן אלקצד וצול כתאב אלחבר אלא[גל</li>
<li>וצול כתאב אלגמאעה מן אלקדס באיצאלהא לתעלם אלגמאעה אנה וצלת</li>
<li>ואצרפת פי מא סטר פי כתאב אלאגמאע אלדי מעה פאללה אללה לא תתואנא</li>
<li>פי אכד כתאב ללגמאעה אצל ליברי סאחתנא וסאחה חצרתך אלגלילה</li>
<li>לאן חצרה אלמולי תעלם אן אלאנסאן לה ואחד יחבה ועשרה יבגצוה פיציבוה</li>
<li>פי כל וקת לם יצל כתאב מכאן ללכלאם פינא ופיהא קראת עליך אלסלאם</li>
<li>ועלי מן תחוטה ענאיתך אלסלאם ואולאדהא אלסלאם ובלג סלאמי ללשיך אבו</li>
<li>סעיד אלכתנאני וכדלך לר אליה אלרייס ומשאיך אלעסאקלה ואלמגארבה</li>
<li>אלכב מן סיון קעד ליצי וואלדי מסתוחש מן אלחצרה כתיר ליס קליל ושלום</li>
</ol>
                    
                </div>
            
        </section>
    </body>
</html>
