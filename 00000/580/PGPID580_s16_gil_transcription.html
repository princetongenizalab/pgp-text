
<html>
    <head>
        <title>Transcription of Letter: Bodl. MS heb. d 66/60</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/60</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-60/1.json">
                    
                    
                    
                        <ol>
<li>כתאבי יאשיכי וסידי ומולאי אטאל אללה בקאך ואדאם עזך ותאידך ונ[עמאך]</li>
<li>וסעאדתך וסלאמתך מן אלמסתקר ען סלאמה פי אלנפס לא עדמתהא</li>
<li>בבקאך תקדמת כתבי אלי מולאי עדה נהניה במא תפצל אללה מ[גיה]</li>
<li>סלאמתה מן אלקדס אלמבארכ אתקבל אללה מנה דעאה וגעל מציה כפ[רה]</li>
<li>וסליחה ולא כייב דעאה וערפתה שכרי ודעאיי לה במא תפצל עלי[ה]</li>
<li>בה מן אלגמיל קדים וחדית ומא קבצתה מן סידי אבי אלפרג מרדוך</li>
<li>והי ה אדננ ונצף אלדי תפצל בהא מולאי אלשיך אלגליל אחיאה אללה וא[חיא]</li>
<li>ולדה ולא עדמת תפצלה ואסתגאב מני פיה נפי ולדה צאלח אלדעא</li>
<li>לאנהא מא וצלת אליי אלא ואנא תחת ציקה והי מן אללה ומנה ומן מ[חבה]</li>
<li>אלגמיל לא עדמתך ותקבל מני פיך צאלח אלדעא וארפתך באני עול[ת]</li>
<li>אן וצלת כתבי אליך אלי וצול יצחק בכתאבך תדכר תעריפך פעלמ[ת]</li>
<li>אן מא וצל אליך לא כתאב ולא כבר וכדי כתבת כתב כתירה למ[ולאי]</li>
<li>אלשיך אלגליל פמא עלמת אן כאן וצלת ומצית בכתאבך אלי סידי [אבי]</li>
<li>יצחק אברהים בן אלאסכנדראני עלי אני נאכד אלדי ענדה מודע מ[ן]</li>
</ol>
                    
                        <h3>Right Margin</h3>
                    
                        <ol>
<li>אלשיך אלגליל מן אלעין</li>
<li>ואלורק //ונסלמה ליצחק// פקאל אן חסון בן אלק[</li>
<li>דפע אליי צרה ורק וצרה וא[מרנא]</li>
<li>אן לא נדפעהא לאחד אלא בכתאבה</li>
<li>וכדי אלשיך אבי הרון דפע אליי צרה</li>
<li>עין וקאל לי לא תסלמהא אלא בכתאב</li>
<li>מולאי אלשיך אלגליל ומא נדפעהא</li>
<li>אלא בכתאב מולאי אלשיך [אלגליל]</li>
<li>או בכתאב חמוד[ו]</li>
<li>כמא א[מרנא]</li>
</ol>
                    
                        <h3>Top Margin</h3>
                    
                        <ol>
<li>ואן גא כתאב מולאי</li>
<li>אלשיך אלגליל אליה ואמרני</li>
<li>באלטלוע בהא פאנא אפעל</li>
<li>ומא געלני לם נאכדהא</li>
<li>מן אלאול לאנהא סלמת אליי</li>
<li>אלא לא נכון מתעדי פנלאם</li>
<li>עלי דלך ולא ינסב אני</li>
<li>אעדית עלי מא לם</li>
<li>[א]ומר בה ואנא</li>
<li>אסאל</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-60/2.json">
                    
                    
                    
                        <h3>Verso</h3>
                    
                        <ol>
<li>מולאי אן ידכר בי ענד מ&gt;&lt;לאי אלשיך אלגליל ויערפה דעאי לה ולולדה ושכרי וקד כאן חרסה</li>
<li>אללה אדא וצל אליי כתאבה נתגמל ביה ענד אלכאץ ואלעאם וננתפע בה אכתר מן אלדינ ואלדרהם</li>
<li>וחצלת מסתנחש לכתבה לאני יסאלוני אלנאס פלא נערף מא נגיבהם פאן ראי מולאי אן ידכ[רני]</li>
<li>בכתאב פאללה ידכר לה זכות אלאבא ומא יעמלה מע ישראל מן אלחסדים לא ינסאה אל[לה]</li>
<li>ומא יעמלה מעי לאני עבדה וצניעתה ואלעגוז עבדתה הי באלחאל אלדי יערף וקד דהבת מנה[א]</li>
<li>אלעין אלואחדה והי צרירה ואלאכרי פי שדה פאן קדר לי מולאי עלי תותיה או עלי שי פמא י[נסא]</li>
<li>אללה גמילה דכרא לם יזל ווצל אליי מע יצחק סבע עשר הלילגה ואנא ענד וצולה נסלם תמנה[א]</li>
<li>פלא עדמת אהתמאמה וינפד אליי ויציף אלי מא ענדי בקירט דהב צבר אסקטרי יכ[ון]</li>
<li>גייד וישרפני בכתאבה וכברה אטאבה אללה וכץ נפסך אלסלאם ועלי סידי אבי יצחק ברה[ון]</li>
<li>אלסלאם ועלי סידי אבי אלפצל עיאש אלסלאם ותערף סידי אבי יצחק ברהון אן אלעגוז תופית אל[ ]</li>
<li>ואן אלצביה ענד מרה עמהא ואן אלתי להא מצאן אלי ענד וצולה והי מא תקצר מעה[א]</li>
<li>וקד חצלת אלצביה מצאנה פי כל נעמה אכיר ממא כאנת פי איאם אבוהא ואנא</li>
<li>נסאלך אן תשרפני בכתאב מן ענדך ונסין תלמידך יקרא עליך אפצל אלסלאם ועלי מ[ן]</li>
<li>תחוטה ענאיתך אלסלאם וכדי אבי אלפרג ישועה בן יוסף יקרא עליך אלסלאם</li>
</ol>
                    
                        <h3>Below, Upside-Down</h3>
                    
                        <ol>
<li>[ל]שיכי וסידי ומולאי אבי יחיי נהראי בן נסים מן שאכר תפצלה ואיאדיה יוסף בן ישועה נע אלאטראבלסי</li>
<li>אטאל אללה בקאה ואדאם עזה ותאידה</li>
</ol>
                    
                </div>
            
        </section>
    </body>
</html>
