
<html>
    <head>
        <title>Hebrew Translation of Letter: ENA NS 22.27</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS 22.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/5cfe8bc8-1538-457b-846a-8de045a54e16/manifest/canvas/803b7ea3-f628-4d1c-95af-c1974ab6d76a">
                    
                    
                    
                        <h3>recto</h3>
                    
                        <ol>
<li>(2−1) על שמך. אני כותב לך, אחי ואדוני ומכובדי, יתמיד אלוהים את שלומך ואת אושרך ואת סיפוקך, בא' באלול, יודיעך אלוהים את ברכתו וייתן לך אושר</li>
<li> </li>
<li>בחסדו, כי הוא המעניק, ולו היכולת לזאת. סיבת האיחור בכתיבתי לך, אחי יקירי, היא הדאגה שבה אנו נתונים .... (מפני הנסיבות)</li>
<li>הקשות והטלטול ממקום למקום והעדר אנשים שאפשר להישען עליהם ; אין בנמצא אדם שתעשה שותפות עמו ולא תתחרט ; אבל אומרים אנר : ברוך דיין</li>
<li>האמת. סיבת מכתבי זה אליך: היה בני עלאל באטראבלס, והיו עמו סחורות שקנה, והלך .... </li>
<li>ומהן שראויות למקום ושאינן ראויות לו; והיה באטראבלס יונה בן יצחק, והיה עלאל נוסע .... </li>
<li>אלינו, ושלח לי עמו קל"ד אריזות (בדים ?) לבנים, תמורתן שני דינרים וחצי, ושישה רטלים ורבע אלמוגים, דבוקים, סדר אותם וימכרום ....</li>
<li>וסל קצף המלחת סודאני ובו שני קנטארים, השווים שבעה דינרים הקנטאר ; י"ד רטלים 'פריון' ותשע מאות חוטים (פנינים)</li>
<li>ומאה כיוצא בהם, תוצרת קירואן. שני חוטי פנינים הוא קיבל מברוך בן אלשאמה, תמורתם נ' דינרים ; ושבעה עשר</li>
<li>רטלים ניל. אם תשיג בעד ה'פריון' דינר בעד האלף, מכור אותו ; כיוצא בזה עץ האודם(?), אם תשיג ק"כ בדינר, מכור אותו; מה שלא יימכר, תשלח.</li>
<li>במה שתמכור את הסחורות האלה, קנה לי פנינים 'פרס'. אשר לאלמוגים, מכור אותם כפי שיזמן אלוהים, וכיוצא בזה שני חוטי הפנינים,</li>
<li>אם תשיג בעדם אותם נ' הדינרים, מכור אותם. יונה זה הוא אדם טוב, כידוע לך, ולמעלה מזה. כתבתי לך כבר עליו. ודודי, אחי אמי ....</li>
<li>כי הוא אמר: חושש אני לשולחו, מפני אחריות הדרך, וזו סיבה טובה. ואחרי שמסר אותם (את האלמוגים?) ליוסף בן פרח אלקאבסי חזר ולקח אותם</li>
<li>ממנו, כי חשש מפני הדרך. ואילו עוגמת הנפש שהיתה לי בגלל מה שעבר עליך, אבקש מאלוהים שיעשנה לך כיפור עוון ....</li>
<li>למרבה האסון נפגעת; לאלוהים יתעלה היכולת, ייתן לך חליפין, בן זכר בקרוב; אל תזניח מה שהטלתי עליך, והלוא אני</li>
<li>יודע שאתה תמלא את מקומי, ולמעלה מזה. כתוב לי על מצבך ושלומך ועל כל צורך בקנייה המופיע אצלך, בזאת תחיה נפשי ותשמחני. שמא ביקשת</li>
<li>מאבו סהל שיודיע לך מה עשה בעניין החרוזים. בשם אלוהים, אחי, איני נותן לך הוראות, כי אין אתה מן הזקוקים להוראות. את ייפוי הכוח</li>
<li>שמתי .... מפני שלום הדרך; אבקש ממך, אחי, כי תכתוב לי אם אתם מעדיפים שאבוא אצלכם ולא אשאר כאן,</li>
<li>כי.... (לא נשארה ?) משפחה במקום הזה; פרט לי במכתבך כל מה שכתבתי לך. אם יש אפשרות שאבוא, סדר זאת,</li>
<li>אולי .... שלי, ויהיה קברי במקום המקודש ההוא;דרישות שלום נכבדות לך, אחי ואדוני, ורחמי אלוהים ....</li>
<li>ועלאל שולחים לך את מיטב דרישות השלום ואחותי והילדות דורשות בשלומך. ושלום. </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5cfe8bc8-1538-457b-846a-8de045a54e16/manifest/canvas/6d55b34a-498b-4c4a-af27-c7d6915c50ed">
                    
                    
                    
                        <h3>verso, address</h3>
                    
                        <p>לאחי ואדוני היקר לי אבו יחיא, אלוהים שומרו, נהוראי בן נסים נ"ע אלוהים מגינו ושומרו; מנהוראי בן נתן נ"נ בן דודו. שלום רב. </p>
                    
                </div>
            
        </section>
    </body>
</html>
