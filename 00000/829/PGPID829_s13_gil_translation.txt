recto

(2−1) על שמך. אני כותב לך, אחי ואדוני ומכובדי, יתמיד אלוהים את שלומך ואת אושרך ואת סיפוקך, בא' באלול, יודיעך אלוהים את ברכתו וייתן לך אושר
 
בחסדו, כי הוא המעניק, ולו היכולת לזאת. סיבת האיחור בכתיבתי לך, אחי יקירי, היא הדאגה שבה אנו נתונים .... (מפני הנסיבות)
הקשות והטלטול ממקום למקום והעדר אנשים שאפשר להישען עליהם ; אין בנמצא אדם שתעשה שותפות עמו ולא תתחרט ; אבל אומרים אנר : ברוך דיין
האמת. סיבת מכתבי זה אליך: היה בני עלאל באטראבלס, והיו עמו סחורות שקנה, והלך .... 
ומהן שראויות למקום ושאינן ראויות לו; והיה באטראבלס יונה בן יצחק, והיה עלאל נוסע .... 
אלינו, ושלח לי עמו קל"ד אריזות (בדים ?) לבנים, תמורתן שני דינרים וחצי, ושישה רטלים ורבע אלמוגים, דבוקים, סדר אותם וימכרום ....
וסל קצף המלחת סודאני ובו שני קנטארים, השווים שבעה דינרים הקנטאר ; י"ד רטלים 'פריון' ותשע מאות חוטים (פנינים)
ומאה כיוצא בהם, תוצרת קירואן. שני חוטי פנינים הוא קיבל מברוך בן אלשאמה, תמורתם נ' דינרים ; ושבעה עשר
רטלים ניל. אם תשיג בעד ה'פריון' דינר בעד האלף, מכור אותו ; כיוצא בזה עץ האודם(?), אם תשיג ק"כ בדינר, מכור אותו; מה שלא יימכר, תשלח.
במה שתמכור את הסחורות האלה, קנה לי פנינים 'פרס'. אשר לאלמוגים, מכור אותם כפי שיזמן אלוהים, וכיוצא בזה שני חוטי הפנינים,
אם תשיג בעדם אותם נ' הדינרים, מכור אותם. יונה זה הוא אדם טוב, כידוע לך, ולמעלה מזה. כתבתי לך כבר עליו. ודודי, אחי אמי ....
כי הוא אמר: חושש אני לשולחו, מפני אחריות הדרך, וזו סיבה טובה. ואחרי שמסר אותם (את האלמוגים?) ליוסף בן פרח אלקאבסי חזר ולקח אותם
ממנו, כי חשש מפני הדרך. ואילו עוגמת הנפש שהיתה לי בגלל מה שעבר עליך, אבקש מאלוהים שיעשנה לך כיפור עוון ....
למרבה האסון נפגעת; לאלוהים יתעלה היכולת, ייתן לך חליפין, בן זכר בקרוב; אל תזניח מה שהטלתי עליך, והלוא אני
יודע שאתה תמלא את מקומי, ולמעלה מזה. כתוב לי על מצבך ושלומך ועל כל צורך בקנייה המופיע אצלך, בזאת תחיה נפשי ותשמחני. שמא ביקשת
מאבו סהל שיודיע לך מה עשה בעניין החרוזים. בשם אלוהים, אחי, איני נותן לך הוראות, כי אין אתה מן הזקוקים להוראות. את ייפוי הכוח
שמתי .... מפני שלום הדרך; אבקש ממך, אחי, כי תכתוב לי אם אתם מעדיפים שאבוא אצלכם ולא אשאר כאן,
כי.... (לא נשארה ?) משפחה במקום הזה; פרט לי במכתבך כל מה שכתבתי לך. אם יש אפשרות שאבוא, סדר זאת,
אולי .... שלי, ויהיה קברי במקום המקודש ההוא;דרישות שלום נכבדות לך, אחי ואדוני, ורחמי אלוהים ....
ועלאל שולחים לך את מיטב דרישות השלום ואחותי והילדות דורשות בשלומך. ושלום. 

verso, address
לאחי ואדוני היקר לי אבו יחיא, אלוהים שומרו, נהוראי בן נסים נ"ע אלוהים מגינו ושומרו; מנהוראי בן נתן נ"נ בן דודו. שלום רב. 