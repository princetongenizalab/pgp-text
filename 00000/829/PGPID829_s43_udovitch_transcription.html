
<html>
    <head>
        <title>Transcription of Letter: ENA NS 22.27</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.27</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5cfe8bc8-1538-457b-846a-8de045a54e16/manifest/canvas/803b7ea3-f628-4d1c-95af-c1974ab6d76a">
                    
                    
                    
                        <ol>
<li>על שמך</li>
<li>כתאבי יאכי וסידי וגלילי אדאם אללה סלאמתך וסעאדתך וכפאיתך מסתהל אלול ערפך אללה ברכתה וא עד[ה</li>
<li>בתופיקה אנה אל(מת ן) בדלך ואלקאדר עליה סבב תאכר כתבי ענך אכי אלעזיז עלי מא נחן פיה מן שגל אלסר ו[</li>
<li>אכיה ואלנק לאן מן מוצע למוצע ועדה אלנאס אלדי יכן אליהם ולא תם אחד תכאלטה אלא ותנדם פ ...</li>
<li>האמת וסבב כתאבי הדא אליך לאן עלאל ולדי כאן באטראבלס וכאנת מעה חואיג מצא בהא....</li>
<li>פמנהא מא צלח ללמוצע ומנהא מא לא יצלח וכאן באטראבלס יונה בן יצחק וכאן עלאל סאיר [</li>
<li>אלינא פוגה אלי מעה קלד מזורה ביץ תמנהא דינרין ונץ וסתה ארטאל וכב' קרל מחרוך תעמל [......</li>
<li>וקפה אטרון סוראני פיהא קנטרין אלא תסוא ...ה' דנניר אלקנטאר סד' רטל פריון ותם ע ......(יה) ביע [</li>
<li>ומאיה מן גנסהא עמל אלקירואן כיטין לולו קבצהא מן ברוך בן אלשאמה תמנהא ג' דינר וסבעה ע......</li>
<li>רטל ניל ואן אצבת פי אלפריון דינ' אלאלף ביעה וכדלך אלסנג אן אצבת ...ף בדין' ביעה ומא.......</li>
<li>ומא בעת מן הדה אלחואיג תשתרי לי בה לולו כרב ואמא אלקדל תביעה באלקסם ואלרזק וכדאלך אלכיטין</li>
<li>אן אצבת פיהא הדה אל(קץ) דינ' ביעהא והדא יונה רגל כייר כמא תעלם ואכתר וקד כתבת לך עליה וכאלה..</li>
<li>לאנה קאל נכשא נוגהה מן אחריות אלטריק והו מעדור ובעד מא דפעה ליוסף בן פרח אלקאבסי דכ ..</li>
<li>מנה לאנה כשא מן אלטריק ואמא מא טרח עלי קלבי ממא גרא עליך אסאל אללה יגעלה לך כפור עוון</li>
<li>(פסקי אלכאר) אגחת ואללה תעאלי קאדר יעוצך בבן זכר בקרוב ולא תקצר פי מא כלפתך פיה ואנא</li>
<li>נעלם אנך תקום מקאמי ואכתר וכתאבך בחאלך וסלאמתך ועארץ חאגאתך א.. פיהא עלי סארך ולעל.....</li>
<li>אבו סהל עמרן יערפך מא עמלת פיה כרז..אללה אללה יאכי מא נוציך שי וליס אנת ממן י.ינא ואלוכאלה</li>
<li>געלה [ ] שלום הדרך. ונחב מנך יאכי תכתב אלי אן כאן מגי אלי ענדכם אפצל מן בקיאי הון</li>
<li>לאן [ ] ותאהל פי האדא אלמוצע פתשרח לי פי כתאבך גמיע מא דכרת לך ואן כאן למגי וגה אפצ[ל</li>
<li>לעל [ ] עלי ותכון תרבתי פי דלך אלמוצע אלמקדס ואלסלם אלגליל עלי (אכי) וסיידי ו.ה' אללה</li>
<li>...(ועלאל) יכצוך באפצל אלסלאם ואכתי ואצבאיאת וכלהא באלסלאם ושלום</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5cfe8bc8-1538-457b-846a-8de045a54e16/manifest/canvas/6d55b34a-498b-4c4a-af27-c7d6915c50ed">
                    
                    
                    
                        <h3>verso</h3>
                    
                        <ol>
<li>לא[כי......] אלעזיז עלי אבי יחיא נהראי</li>
<li>בן נסים נע' אללה דאעיה (ובאל..)</li>
<li>מן נהראי בן נתן ננ' בן עמה</li>
<li>שלום רב</li>
</ol>
                    
                </div>
            
        </section>
    </body>
</html>
