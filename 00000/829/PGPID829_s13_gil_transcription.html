
<html>
    <head>
        <title>Transcription of Letter: ENA NS 22.27</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5cfe8bc8-1538-457b-846a-8de045a54e16/manifest/canvas/803b7ea3-f628-4d1c-95af-c1974ab6d76a">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתאבי יאכי וסידי וגלילי אדאם אללה סלאמתך וסעאדתך וכפאיתך מסתהל אלול ערפך אללה ברכתה וא[ס]עד[ך]</p>
</li>
<li>
<p>בתופיקה אנה אלמאן בדלך ואלקאדר עליה סבב תאכר כתבי ענך יאכי אלעזיז עלי מא נחן פיה מן שגל אלסר [ ]</p>
</li>
<li>
<p>דניה ואלנקלאן מן מוצע למוצע ועדם אלנאס אלדי י&lt;ר&gt;כן עליהם ולא תם אחד תכאלטה אלא ותנדם פנקול ברוך [דיין]</p>
</li>
<li>
<p>האמת וסבב כתאבי הדא אליך לאן עלאל ולדי כאן באטראבלס וכאנת מעה חואיג מצא [ ] בנא[ ]</p>
</li>
<li>
<p>פמנהא מא צלח ללמוצע ומנהא מא לם יצלח וכאן באטראבלס יונה בן יצחק וכאן עלאל סאיר [ ]</p>
</li>
<li>
<p>אלינא פוגה אלי מעה קלד מזודה ביץ תמנהא דינרין ונצ וסתה ארטאל ורב קרל מחבוך תעמל ע[לי אל]גלא ואלביע [ ]</p>
</li>
<li>
<p>וקפה אטרון סודאני פיהא קנטרין אלא תסוא סבעה דנניר אלקנטאר יד רטל פריון ותסע מאיה כיט [ ]</p>
</li>
<li>
<p>ומאיה מן גנסהא עמל אלקירואן וכיטין לולו קבצהא מן ברוך בן אלשאמה תמנהא נ דינר וסבעה עשר</p>
</li>
<li>
<p>רטל ניל ואן אצבת פי אלפריון דינ אלאלף ביעה וכדאלך אלסנג אן אצבת כק בדין ביעה ומא לם ינבאע תנפד[ה]</p>
</li>
<li>
<p>ומא בעת מן הדה אלחואיג תשתרי לי בה לולו פרס ואמא אלקרל תביעה באלקסם ואלרזק וכדאלך אלכיטין לו[לו]</p>
</li>
<li>
<p>אן אצבת פיהא הדה אלנ דינ ביעהא והדא יונה רגל כייר כמא תעלם ואכתר וקד כתבת לך עליה וכאלי [ ]</p>
</li>
<li>
<p>לאנה קאל נכשא נוגהה מן אחריות אלטריק והו מעדור ובעד מא דפעה ליוסף בן פרח אלקאבסי רגע א[כדה]</p>
</li>
<li>
<p>מנה לאנה כשא מן אלטריק ואמא מא טרא עלי קלבי ממא גרא עליך אסל אללה יגעלה לך כפור עוון [&nbsp; &nbsp; &nbsp; &nbsp; &nbsp; ]</p>
</li>
<li>
<p>פסקי אלכאד אגחת ואללה תעאלי קאדר יעוצך בבן זכר בקרוב ולא תקצר פי מא כלפתך פיה ואנא</p>
</li>
<li>
<p>נעלם אנך תקום מקאמי ואכתר וכתאבך בחאלך וסלאמתך ועארץ חאגאתך אחי פיהא עלי סארך ולעל ס[אלת]</p>
</li>
<li>
<p>אבו סהל עמא יערפך מא עמלת פי אלכרז פאללה אללה יאכי מא נוציך שי וליס אנת ממן יוצא ואלוכאלה</p>
</li>
<li>
<p>געלת[הא &nbsp; &nbsp; &nbsp; &nbsp; ] מפני שלום הדרך ונחב מנך יאכי תכתב לי אן כאן מגי אלי ענדכם אפצל מן בקיאי הון</p>
</li>
<li>
<p>לאן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ית אהל פי הדא אלמוצע פתשרח לי פי כתאבך גמיע מא דכרת לך ואן כאן למגי וגה אפע[ל]</p>
</li>
<li>
<p>לעל [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עלי ותכון תרבתי פי דלך אלמוצע אלמקדס ואלסלם אלגליל עלי אכי וסידי ורח אללה [ ] ו[ע]לאל יכצוך באפצל אלסלם ואכתי ואלצבאיאת יבלגוך אלסלם ושלום</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5cfe8bc8-1538-457b-846a-8de045a54e16/manifest/canvas/6d55b34a-498b-4c4a-af27-c7d6915c50ed">
                    
                    
                    
                        <h3>verso - address</h3>
                    
                        <ol>
<li>
<p>לא[כי וסידי] אלעזיז עלי אב[ו] יחיא חר[סה] אללה מן נהראי בן נתן ננ בן עמה</p>
</li>
<li>
<p>נה[ראי בן נס]ים נע אללה ראעיה וכאליה &nbsp; שלום רב</p>
</li>
</ol>
                    
                </div>
            
        </section>
    </body>
</html>
