
<html>
    <head>
        <title>Transcription of Letter: T-S 13J19.3</title>
    </head>
    <body style="max-width: 860px; margin: auto">
        <h1>Transcription of Letter: T-S 13J19.3</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00003/canvas/1">
                    
                    
                    
                        <ol>
<li>לאהובינו וגדולינו ונכבדנו ושרינו וחשובנו ובבת אישוננו</li>
<li>כב קד מר ורב אברהם הכהן שר העדה הרופא</li>
<li>היקר החשוב [ישמרו] צור יעקב בן זקיננו כק מר ורב</li>
<li>יצחק זקן הקהלות ירחמהו נורא עלילות אן כאנת</li>
<li>כותבה מנקטעה ענה אדאם אללה עלוה פמואצלתי לה</li>
<li>דאימא באלדעא אללה יסתגיבה פיה סבב הדה אלחרפין</li>
<li>מא גרא פי בלדנא ודלך אן אלעדים קד חצל בינהם</li>
<li>משאחנה וקנאה ומקאולה ובדלך תדהב חקוק אלנאס</li>
<li>ויתם עליהם אשיא וכאן סאדתי בני ישועה שצ קד</li>
<li>אשתרי אכוהם ר מברך ננ ביות מערופה פי דאר והדא</li>
<li>טאהר מערוף ואשתרי בקיה אלדאר שיך גריב גוי זקן</li>
<li>אלשמי אדם רע וכאן יעמל עליהם אליום סנין והם לא</li>
<li>יעלמון ולמא בין אלעדים בעצהם בעץ שהדו לה מנהם</li>
<li>עידי שקר אן מלכהם לה ואכרגו מלכהם מן ידיהם</li>
<li>ונחן וכל יהודי פי אלקודס עארפין בצחה אלמלך להם ולם</li>
<li>ינתקל ען ידיהם בוגה ולא סבב ויכון סידי אלשיך</li>
<li>יעלם אן ועיד באללה תם הדא עלי האולי אלקום אלדי</li>
<li>הם מתאבין באיש יעמל גירהם פאללה אללה אן קדר</li>
<li>זקיננו עלי שי פי הדא אלמענא לא יבכל בה פהדא שי</li>
<li>ללכל הו ולא יכון בסבב משאחנה האולא נהלך נחן</li>
<li>והו שמ צור אהדא אלי מא יכאטב בה סידי אלקאצי אבו</li>
<li>אלמעאלי אדאם אללה עלוה פי הדא אלמעני ושלומו ושלום</li>
<li>כבודו וסיעתו והחמוד מרבה שלומו ישה רב ו נ י ו ע ו א י</li>
<li>שלמה הצ ראש ישיבת גאון יעקב ברבי א כ ת ל ת ל א ש</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00003/canvas/2">
                    
                    
                    
                        <h3>verso (right)
#</h3>
                    
                        <ol>
<li>حضرة سيدي الشيخ ابي اسحق ابراهيم بن اسحق</li>
<li>الكوهان المتطبب</li>
<li>حرسها اللة</li>
</ol>
                    
                        <h3>#
(left)
#</h3>
                    
                        <ol>
<li>راس المثيبة (او: المسهلية) الرملة</li>
<li>ان شاء اللة</li>
<li>جل وع [ز ]</li>
</ol>
                    
                </div>
            
        </section>
    </body>
</html>
