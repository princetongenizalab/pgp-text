
<html>
    <head>
        <title>Transcription of Letter: ENA 2805.26</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.26</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/6aab2198-1ec0-4490-a783-71099c2fc860/manifest/canvas/12d03718-b3fa-4e97-a7aa-f004bda58422">
                    
                    
                    
                        <h3>ENA 2805, f. 26, ed. A.L. Udovitch Letter from Musa b. Abi'l-Hayy Khalila in Alexandria to Nahray b. Nissim in Fustat, ca. 1060-1075. Z.F. 3-7-90 (p)</h3>
                    
                        <ol>
<li>על שמך</li>
<li>כתאבי יא סידי ומולאי אטאל אללה בקאך ואדאם סלאמתך וסעאדתך וצרף</li>
<li>אלאסוא ענך ברחמתה מן אלאסכנדריה ליד בקין מן תמוז ען חאל סלאמה</li>
<li>ונעמה ושוק אליך קרב אללה אלאגתמאע בך עלי אפצל אחואל ומא</li>
<li>תחב עלמה אן מא אכר כתבי ענך טול הדה אלמדה אלא אנני</li>
<li>כנת גאיב פי אלבחירה אלי אן חצלת מונתי מן אלקמח וקד וצלת אלהנא</li>
<li>אמס כתאבי הדא וקד אגתמעת בסידי אבו אלפרג ישועה פי פוה מן מדה</li>
<li>יב יום והו מאצי אלי אלשרק ומעה חריר ושמע מעמול וסאר וכאן יביעה</li>
<li>וקד סאלתה אן כאן אכרג לך מעה אלחריר אלדי לך פקאל לי אן לם יסלם</li>
<li>לי אלשיך אבו אסחק שי וקד גמני דלך וקד דכר אנה אכרג לך מעה</li>
<li>אלמרגאן ואלי אלסעה לם יתפק לי אלאגתמאע באלשיך אבו אסחק אלי אן אסלה</li>
<li>איש סבב דלך וענדי אן מא יגיה הדא אלוקת אלא וקד וצל למא קבלך</li>
<li>והו יערפך שרח אלאשיא ומא קאצינא פי וקת אלוסק אללה תע יגעל</li>
</ol>
                    
                        <h3>on the margin</h3>
                    
                        <ol>
<li>אלעאקבה ללסלאמה / ויגמע עלינא ועליך / ואלמראכב מנהא מראכב /</li>
<li>אלשיך אבו עבד אללה / פי אלכנאיס ומרכב בן / מגאהד כאן פי אלעוסג /</li>
<li>וקאד קאלו אנה אנתקל / ללגליקה ומעה אלמראכב /</li>
<li>בן טאהר וקוארב / .מצי. אלי / .... /</li>
</ol>
                    
                        <h3>at the head of the page</h3>
                    
                        <ol>
<li>ימשי אל.... וקארב / אמר אנלס ומרכב / אמיר תמים ומרכב /</li>
<li>אלפארקי .... הם / פי אל.קרה וקד אנתקל / ללגליקה /</li>
<li>אעלמתך דלך / וקד וזנת ענך מונה / וגאז לי ענדך כסיר /</li>
<li>ובאללה מא אכרני / אן אזן ענך אכתר / אלא אן לם יכון מעי / שי ומא /</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/6aab2198-1ec0-4490-a783-71099c2fc860/manifest/canvas/fc8491f2-6edd-4ba3-a9fb-c0dcf1c52eca">
                    
                    
                    
                        <h3>verso</h3>
                    
                        <ol>
<li>אשתרית אלקמח אלדי למונתי אלא כאן לי כסיר פי פוה מודוע ובעת חריר כאן</li>
<li>ענדי וסידי אבו אלפרג ישועה יעלמך צחבה דאלך ואמא חואיגך עלי פרץ</li>
<li>וקד אנפדת אלשכריה אלאשנאן צחבה אבו אלכיר פארגו אנהא וצלת וכתאבי</li>
<li>יצל אליך בעד דאלך משרוח במא יתזיד מן אכבאר אלמראכב וקד גאת ענדנא</li>
<li>ג אל .... וארגו אן שא אללה אנהא אנתקלת קראת עליך אתם אלסלם וסידי אבו אלפרג</li>
<li>צהרך אתם אלסלם ומולאי אלרב אתם אלסלם וסידי אבו סלימאן דאוד ופתאה אתם אלסלם</li>
<li>וסידי אבו אלפרג ישועה אן כאן חאצר אתם אלסלם ואברהם אכי יכצכם באתם אלסלם</li>
<li>וקד אנפדת אליך דינ' מהדוי מן אלדי דפע לי בן שמעון וג אכר חלביה צחבה ושלום</li>
<li>יונה אעלמתך</li>
<li>דאלך</li>
</ol>
                    
                        <h3>inscription</h3>
                    
                        <ol>
<li>לסידי ומולאי אבו יחיי נהראי בן נסים נע מן מחבה מוסי בן אבו אלחי נע</li>
<li>כלילה אטאל אללה בקאה ואדאם סלאמתה</li>
</ol>
                    
                </div>
            
        </section>
    </body>
</html>
