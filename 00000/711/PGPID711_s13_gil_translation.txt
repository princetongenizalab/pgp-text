recto

(2−1) על שמך; אני כותב לך, אדוני ורבי, ייתן לך אלוהים אריכות ימים ויחמיד את שלומך ואת אושרך ויסלק
 
ממך כל רע ברחמיו, מאלכסנדריה, בט"ו בתמוז ; שלומי טוב
ואני מאושר, אבל מתגעגע אליך, יקרב אלוהים את פגישתי עמך במיטב הנסיבות. אשר למה 
שאתה זקוק לדעת: הסיבה היחידה שעיכבה אותי מלכתוב לך במשך כל הזמן הזה היתה
שנעדרתי, הייתי בבחירה עד אשר השגתי הספקה של חיטים, והיא כבר הגיעה הנה
יום לפני שאני כותב מכתב זה. פגשתי את אדוני אבו אלפרג' ישועה לפני למעלה
מי"ב יום. הוא כבר נסע אל המזרח ועמו משי ושעווה מעובדת, וביקשתי ממנו שימכור אותה. 
שאלתי אותו אם הוציא עמו בשבילך את המשי שלך ואמר לי: האדון
אבו אסחק לא מסר לי כלום. והעציב אותי הדבר. הוא אמר שהוציא עמו בשבילך
את הפנינים הקטנות, אבל עד עכשיו לא הזדמן לי להיפגש עם האדון אבו אסחק לשאול אותו 
לסיבת הדבר; סבורני שהפעם בבוא (מכתבי) זה הוא כבר הגיע אליך,
והוא יודיעך את פרטי הדברים ואת הסבל שעבר עלינו בעת הטעינה. אלוהים יתעלה ייתן 

recto, right margin
את האחרית לשלום ויגן עלינו ועליך. האוניות : עברו האוניות של האדון אבו עבדאללה באלכנאיס ואוניית בן מג'אהד היתה בעוסג' ואמר שעבר לשאקה אלמאלחה, ועמו בן טאהר ובן .... נוסעים אל .... 
recto, top margin
ועמו ה'קראבה'; וה'קארב' מאטראבלס ואוניית האמיר ג'מיס ואוניית אלפארקי הם ב .... והוא כבר עבר ל .... ; זאת לידיעתך. שילמתי בשבילך את הוצאות ההובלה; ונשאר לזכותי אצלך סכום קטן; חי אלוהים, רק מפני שלא היו עמי כספים, לא שילמתי בערך עוד יותר, אף לא 
verso

קניתי חיטים להספקה בשבילי; אלא היה לי סכום קטן מונח למעלה; ומכרתי משי שהיה
אצלי. אדוני אבו אלפרג' ישועה יודיעך …. זאת. אשר לקניות שלך, הן בשבילי צו.
שלחתי את סל האלקלי עם אבו אלכיר, אקווה שיגיע בשלום. מכתב ממני
יגיע אליך אחרי מכתב זה, ובו פרטים על ידיעות נוספות מן האוניות. וכבר באו אצלנו
ג' .... ; אקווה כי ברצון האל הן עברו, אני שולח לך את מיטב דרישות השלום ולאדוני אבו אלפרג'
גיסך מיטב דרישות השלום ולאדוני הרב, מיטב דרישות השלום ולאדוני אבו סלימאן דאוד ולבנו, מיטב דרישות השלום
ולאדוני אבו אלפרג' ישועה, אם הוא אצלכם, מיטב דרישות השלום ; ואחי אברהם שולח לכולכם את מיטב דרישות השלום.
שלחתי לך דינר 'מהדוי' ממה שמסר לי בן שמעון וג' דינרים 'חלבי' הם עם יונה, זאת לידיעתך, ושלום. 

verso
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו; מאוהבו, מוסא בן אבי אלחי כלילה. 