
<html>
    <head>
        <title>Transcription of Letter: T-S 13J14.17</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.17</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00017/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולי אלשיך ואדאם עזה</li>
<li>מן צור ען סלאמה ואלחמד ללה והדה</li>
<li>וצל כתאבה פי יומי הדא ווקפת עליה</li>
<li>ושכרת אללה תעאלא עלי סלאמתה אדאמהא</li>
<li>אללה לה דכר ביע עשר שכאיר ורק</li>
<li>וג צרוף ורד מרבא לא עדמת תפצלה</li>
<li>ולא כלות מנה אסלה אתפצל עלי בביע</li>
<li>אלבאקי מן אלורק וגירה ודכר וקוף אלדהן</li>
<li>אסלה אן יתפצל עלי בתקטיעה עלי</li>
<li>בלוגה וכאן פי קפץ אלואחד יו מנא</li>
<li>שער ולם תדכרה פי אלכתאב ואשגל</li>
<li>דאלך קלבי וארגו יכון אלשער קד וצל</li>
<li>פי אלקפץ לאן צאחבה אנסאן סו לא</li>
<li>אעאקה אסלה תערפי הל וצל פי אל</li>
<li>קפץ שער אם לא ולא תתואנא פי ביע</li>
<li>אלורק וגירה ול[אכן] עלם אללה תעלא מא</li>
<li>עלי קלבי מן אנקטאע כתבך אסל אללה</li>
<li>אלא יעדמני בקאה וכתאבה לא יקטעה</li>
<li>עני באמרה ונהיה חסבי אללה וחדה</li>
</ol>
                    
                        <h3>Right Margin</h3>
                    
                        <ol>
<li>אל]</li>
<li>ומא כפי</li>
<li>מולי אלשיך</li>
<li>קלה אלורד</li>
<li>מרבא ולא</li>
<li>כן לא חילה</li>
<li>אסלה אדאם</li>
<li>אללה עזה</li>
<li>יאן יתפצל</li>
<li>ויכאתבוי</li>
<li>הל וצל</li>
<li>אליו מנא</li>
<li>שער או</li>
<li>לא ולקד</li>
<li>סאלת אלחבר</li>
<li>אן יבאע</li>
<li>לה באל</li>
<li>קסם ואל</li>
<li>רזק ולא</li>
<li>יתואנא</li>
<li>פי דלך</li>
</ol>
                    
                        <h3>{
Top Margin</h3>
                    
                        <ol>
<li>ואלדהן יחרס פי תקטיעה וקד</li>
<li>עלם אללה מא כאן עלי קלבי מן כתאב</li>
<li>מולי אלשיך אבי אלחסין חתי וצלני</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00017/canvas/2">
                    
                    
                    
                        <h3>Verso</h3>
                    
                        <ol>
<li>כתאב מולי אלשיך בוצולה אסל אללה אן</li>
<li>יחאסבני ענה כייר ושלמך ירבה</li>
</ol>
                    
                        <h3>Upside-Down
#</h3>
                    
                        <ol>
<li>موﻻي الشيخ ابي العلي يوسف بن داود بن سعيا شاكر تفضله ﻻ عدمه بقا٥</li>
<li>اسمعيل بن حسن الفسطاط ان شاء الله</li>
<li>ابرهيم السلحاني بن اسمعيل</li>
</ol>
                    
                </div>
            
        </section>
    </body>
</html>
