
<html>
    <head>
        <title>Transcription of Legal document: T-S 13J3.10</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.10</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00010/canvas/6">
                    
                    
                    
                        <ol>
<li>למא אן כאן פי יום אלארבעא אלתאסע מן סיון אתע לשטרות חצרת</li>
<li>אלינא נחן בית דין סת אלסאדה בת סיד אלאהל בן נחמן ואלתמסת</li>
<li>אסתיפא מא להא פי כתובתה עלי בעלהא אבי אלחסן אלמתופא</li>
<li>פכשפנא אלכתובה אלתי להא עליה פוגדנא להא פיהא מאוחר</li>
<li>תלאתין דינאר מחקקה ונדוניא כארגה ען דלך פסאלנאהא ען</li>
<li>מא כלפה בעלהא תחת ידהא פדכרת אן אלדי כלפה בעלהא</li>
<li>הו הדה אלאעלאק אלתי יאתי שרחהא והי כזאנה דולאביה קימתהא</li>
<li>כמסה דנא זוג אגטייה נחאס דינאר ונצף קפץ נחאס ד[י]נארין</li>
<li>זוג מגאסל נצף דינאר נרגסייתין דינאר גטאוין רבאעי כרסי</li>
<li>מאידה עשרין דרהם קעבה נחאס וקצריה נחאס דינאר ונצף</li>
<li>צדר נחאס כמסין דרהם מטהרה רכאם עשרה דר/ה/ם טבק נחאס</li>
<li>כמסה עשר דרהם זיר חגרי וכילגה דינאר ונצף אלגמלה כמסה</li>
<li>עשר דינאר ונצף ותמן ודכרת אנה כלף כארג ען הדה אל</li>
<li>אעלאק מתל חצר וזבאדי וקנאני שי לא יפי בכמסה דנאניר</li>
<li>פאימנא עליהא אלאיום אלדי גרת אלעאדה במתלה קבל אסתחלאפה/א/</li>
<li>וסאלנאהא הל ענדהא שי מן עמל ידיהא פלם תעתרף בשי חין אדן</li>
<li>ח]מלנאהא ספר תורה המקודש ואסתחלפנאהא אלימין אלואגבה</li>
<li>] פי כניסה אלשאמין בחצור גמאעה מזקני יושר וחין</li>
<li>] פי הדא אלקמאש אלמדכור וסוגנא להא תמלכה ואל</li>
<li>] מא אסתחקתה בימינהא עלי אלמתופא ומה דהוה</li>
<li>] חתמנא למיהוי לזכו וכאן דלך קבל עקד ...</li>
<li>ח]לפון בר עלי הזקן הידוע אבו סעיד אלזגאג</li>
<li>] אפרים בר משולם נע</li>
<li>מאיר בן הלל בן צ]דוק אב בית דין זקל'</li>
<li>] קנין אנה קד קבל עליה אהריות הדא אלקמאש</li>
<li>] חייא</li>
</ol>
                    
                </div>
            
        </section>
    </body>
</html>
