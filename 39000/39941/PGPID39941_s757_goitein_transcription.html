
<html>
    <head>
        <title>Transcription of Legal document: T-S 13J3.10</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.10</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00010/canvas/2">
                    
                    
                    
                        <ol>
<li>חצר אלינא אנו העדים החתומים למטה אלשיך אבו סעיד כלף חשובינו ויקיר[ינו</li>
<li>כגק' מר ור חלפון הזקן היקר סגולת הנדיבים שצ' פי אלעשר אלאכיר מחדש אד[ר</li>
<li>שני אתע' לשטרות באלפסטאט רשותיה דאדונינו שמואל הנגיד הגדול נגיד</li>
<li>הגולה יהי שמו לעולם ואשהדנא עלי נפסה והו פי צחה מן עקלה אנה קד קבץ</li>
<li>ותסלם מן אלשיך אבו אלמעאלי אלתאגר כגק' מרנא ורבנא שמואל השר הנכבד</li>
<li>החכ והנ גביר המבינים ישמרו אלהינו מן אלעין אלגייד תמאניה עשר דינאר //גיר תמן//</li>
<li>דהבא עינא //דנאניר גיר מצרורה// מתאקילא וצאר דלך אליה מנה ען כמאלה ותמאמה והדא אל</li>
<li>מבלג הו אלדי כאן אלשיך אבו אלמעאלי גביר המבינים קד כפלה ען אלשיך אבו</li>
<li>אלמעאלי אלצירפי אלמחלי אלחמדת הזקן היקר בן רב עובדיה הזקן נע' ליתים</li>
<li>ביאן בן חשיש אלמתופא באלמחלה והדה אלתמאניה עשר דינאר גיר תמן</li>
<li>אלדי קבצהא מ חלפון דנן מן אלשיך אבו אלמעאלי אלגביר ליתים ביאן בן</li>
<li>חשיש תקרר אנהא תבקא תחת ידה עלי סביל אלודיעה לליתום אלמדכו[ר</li>
<li>אלי אן אמרה בית דין במא ינפעל פיה ואנה לא יכרג מן תח (צ"ל: תחת) ידה מן הד[א</li>
<li>אלמבלג אלדרהם אלפרד אלא באמר בית דין ובכטה ומתי פעל צד דלך פה[ו</li>
<li>לאזם לה מעכשיו [[ואנה קד אברא אלשיך אבו אלמעאלי אלגביר מן הדא אלמ[</li>
<li>[[אלדי קבצה מנה ען אלשיך אבו אלמעאלי אלחמדת ואברא אלשיך אבו אלמעאלי</li>
<li>[[....ת מנה אלבראה אלתאמה]] ואקנינא מן אלסגולת עלי דלך קנין שלם</li>
<li>חייא אפרים חייא</li>
</ol>
                    
                </div>
            
        </section>
    </body>
</html>
