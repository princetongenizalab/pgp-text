recto

בשמך רחמנא; 
אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך
ואת חסדו לך, והריני מודיע לך כי מאז יצאת מאצלנו עברו עלי לא
מעט (תלאות) בגלל מס הגולגולת. והלוא יש בעיר רבים בני מיני, לא נעשה בהם מה
שנעשה בי; כל יום מטרטרים אותי והפקידו עלי (משגיח) ואמרו: ישלם את מס הגולגולת בשלמותו; ויש בדעתם
לרשום אותי תושב קבוע(?), והלוא אתה יודע שאבי היה "טארי' בלבד. מה שייקחו
ממני ירשמוהו על שם אנשים אחרים, כי אינם יכולים להכניסני (?) לרשימת (משלמי המס). הם אנשים מהסוג
שאתה מכיר היטב. כזאת היא הטובה שהם עושים לי בזכות המלצתך עלי.
התשלום שלי בשנה זו יגיע לשני דינרים בקירוב. זאת לידיעתך. (לפחות) אילו מה
שמרשים לעצמם עמי היו מרשים לעצמם גם עם זולתי, כי אז נתקררה דעתי. הגובים ובעל המס אי
להם בזאת חלק כלל, וכל זה הוא מעשה היהודים, אלוהים יגמול להם

recto, right margin

לעצמם ולזרעם.
זאת לידיעתך. 
הריני שולח לך דרישות שלום,
ולבנך דרישת שלום,
והריני מברך אותך לרגל נישואי
בתך, אלוהים

recto, top margin

יחייך לשמוח באבו סעד, 
ושלום.

verso, address
לאדוני ורבי הנכבד אבו יחיא נהוראי בן נסים זצ"ל, ייתן לו אלוהים אריכות ימים ויתמיד את אושרו. המודה חסדו, אבו אלכַיְר בן עואץ נ"ע.