
<html>
    <head>
        <title>Transcription of Letter: T-S Misc.25.62</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.62</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00025-00062/canvas/1">
                    
                    
                    
                        <h3>Recto</h3>
                    
                        <ol>
<li>בשמך רחמנא</li>
<li>כתאבי אטאל אללה בקא מולאי אל שיך אל גליל ואדאם עזה ותאיידה וסעאדתה</li>
<li>ונעמתה וממא אעלמה אן מן וקת אן מצית מן ענדנא מא גרא עלי</li>
<li>קליל מן אגל אלגאליה ופי אלבלד מן אקראני כתיר לם יפעל בהם מא</li>
<li>יפעל בי כל יום נגרגר ווכלו עלי וקאלו תזן אלגאליה כאמלה וירידו</li>
<li>יכתבוני באק(?) ואנת תעלם אן ואלדי מא כאן אלא טארי ואלדי יאכדוה</li>
<li>מני יגעלוה ען קום אכרין עגזוהם מן אלגרירה והם קום כמא</li>
<li>לא יכפא ענך והאדי אלגמל אלדי פעל מעי לאגל וציתך בי</li>
<li>יגי וזני פי האדי אלסנה קריב דינרין ערפתך דלך ולו כאן אלדי</li>
<li>יחל בי יחל בגירי לכאן יברד קלבי ואלחשאר וצאחב אלגואלי מא</li>
<li>לה פי האדי שי והאדי כאמל פעל אליהוד אללה יכאפיהם פי</li>
</ol>
                    
                        <h3>Recto - right margin</h3>
                    
                        <ol>
<li>ארוחהם וולאדהם</li>
<li>ערפתך דלך קראת</li>
<li>עליך אלסלאם ועלי</li>
<li>ולדך אלסלאם</li>
<li>ואנא מהני לך בדכול</li>
<li>אלטפלה אללה</li>
</ol>
                    
                        <h3>Recto - upper margin</h3>
                    
                        <ol>
<li>יחילך(?) אלי פרח אבו סעד</li>
<li>ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00062/canvas/2">
                    
                    
                    
                        <h3>Verso - address</h3>
                    
                        <ol>
<li>מולאי אלשיך אבי יחיי נהראי בן נסים</li>
<li>זצל</li>
<li>אטאל אללה בקאה ואדאם סעאדתה</li>
<li>שאכר תפצלה אבו אלכיר בן עואץ נע</li>
</ol>
                    
                </div>
            
        </section>
    </body>
</html>
