
<html>
    <head>
        <title>Transcription of Letter: T-S Misc.25.62</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.62</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00025-00062/canvas/1">
                    
                    
                    
                        <h3>recto</h3>
                    
                        <ol>
<li><span lang="he">בשמך רחמנא</span></li>
<li><span lang="he">כתאבי אטאל אללה בקא מולאי אלשיך אלגליל ואדאם עזה ותאיידה וסעאדתה&nbsp;</span></li>
<li><span lang="he">ונעמתה וממא אעלמה אן מן וקת אן מצ'ית מן ענדנא מא גרא עלי&nbsp;</span></li>
<li><span lang="he">קליל מן אגל אלגאל&lt;י&gt;ה ופי אלבלד מן אקראני כתיר לם יפעל בהם מא&nbsp;</span></li>
<li><span lang="he">יפעל בי כל יום נגרגר ווכלו עלי וקאלו יזן אלגאליה כאמלה וירידו&nbsp;</span></li>
<li><span lang="he">יכתבוני כנן(?) ואנת תעלם אן ואלדי מא כאן אלא טארי ואלדי יאכדוה&nbsp;</span></li>
<li><span lang="he">מני יגעלוה ען קום אכרין עגזוהם מן אלגרידה והם קום כמא&nbsp;</span></li>
<li><span lang="he">לא יכפא ענך והאדי אלגמיל אלדי פעל מעי לאגל וציתך בי&nbsp;</span></li>
<li><span lang="he">תגי וזני פי האדי אלסנה קריב דינרין ערפתך דלך ולו כאן אלדי</span></li>
<li><span lang="he">יחל בי יחל בגירי לכאן יברד קלבי ואלחשאר וצאחב אלגואלי מא</span></li>
<li><span lang="he">לה פי האדי שי והאדי כאמל פעל אליהוד אללה יכאפיהם פי</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">ארוחהם וולאדהם</span></li>
<li><span lang="he">ערפתך דלך קראת</span></li>
<li><span lang="he">עליך אלסלאם ועלי</span></li>
<li><span lang="he">ולדך אלסלאם</span></li>
<li><span lang="he">ואנא מהני לך בדכול&nbsp;</span></li>
<li><span lang="he">אלטפלה אללה</span></li>
</ol>
                    
                </div>
            
        </section>
    </body>
</html>
