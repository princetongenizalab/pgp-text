
<html>
    <head>
        <title>Transcription of Letter: T-S 20.179</title>
    </head>
    <body style="max-width: 860px; margin: auto">
        <h1>Transcription of Letter: T-S 20.179</h1>

        <p>Jacob Mann, <em>Texts and Studies in Jewish History and Literature</em> (Philadelphia: Hebrew Press of the Jewish Publication Society of America, 1935), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00179/canvas/1">
                    
                    
                    
                        <h3>(recto)</h3>
                    
                        <ol>
<li>. . . . . . . . . . . . . . . . . . . . . . .המצות המוכיח לרבים . .</li>
<li>. . . . . . . . . . . . . . . . . . . . סגלה ונשיא כל בני הגולה ירום</li>
<li>הודו וירבה כבדו בן כגק מרור הנשיא הגדול חסדי זל בן כגק מרור הנשיא</li>
</ol>
<p>הגדול</p>
<ol>
<li>יחזקיהו זל בן כגק //שלמה בן כגק// הנשיא הגדול דוד זל הפתר קושיות</li>
</ol>
<p>התורה ודקדוקי מצות המנדד שינה</p>
<ol>
<li>לעמד כפני צורו להודות להתודות לפני יוצרו האגר המקהיל קושטי אמת מתוק</li>
<li>לנפש ומרפא לעצם פאר קהלתינו ונזר עדתינו אור עינינו ומחמד נפשינו</li>
</ol>
<p>ישמרו</p>
<ol>
<li>שמר מענה ויגוננו בחמלה וחנינה יברכו ויעזרו ויסמכו ויתמכו ובעת צרה אל</li>
</ol>
<p>ישליכו</p>
<ol>
<li>אמן נצח אמא בעד נעלם אלחצרה אלגלילה אלסמיה אלרפיעה</li>
</ol>
<p>גל אללה</p>
<ol>
<li>קדרהא ועטם מגדהא וכבת בגצתהא וחסדתהא באלדל אני לם אזל סאילא ען אמורך</li>
</ol>
<p>ואחואלך</p>
<ol>
<li>ומא עארצך מן אלמרץ פבלג אלי מא סרני מן שמול עאפיתך ולטף אללה</li>
</ol>
<p>באלטאיפה ובנא אללה עז</p>
<ol>
<li>וגל ימן עלינא בעאפיתהא ובדואם שרפהא ויזידהא עלוא ושרף ולא יכליה מן</li>
</ol>
<p>ענאיתה ותופיקה</p>
<ol>
<li>ואני מהניא ללחצרה אלשריפה באלעאפיה ובאלפרח באלאעיאד אלסאלפה לא יכליה</li>
</ol>
<p>מן ענאיתה</p>
<ol>
<li>ואלדאם פי ארפה אלי אן ימתעה אללה באלאעיאד אלמסתאנפה אנה עלי כל שי</li>
</ol>
<p>קדיר ונעלמך אן</p>
<ol>
<li>למא אנפצלת מן בין ידיך וצלת אהלנא סלמא פוצל אלשיך יונה וקבץ מני אלח</li>
</ol>
<p>דנאניר ורבע אלדי</p>
<ol>
<li>דפעת בין ידיך וקד אסתקר כלאמך מעי אן תבקא אלדנאניר ענדך אלי אן תתסלם</li>
</ol>
<p>אלכתבה ותנפדהא</p>
<ol>
<li>אלי פלם יזדאד ענדי כבר בעד הדא פנרגב מנך אן תתפצל עלי בתמאם מא אסתקר</li>
</ol>
<p>ענד אלחצרה</p>
<ol>
<li>אלשריפה ואנא ננתטר גואבך וכתאבך ותשריפך לי בכט ידך לא עדמתך ולא כלית</li>
</ol>
<p>מואצעך</p>
<ol>
<li>וקד אנפדת מע חאמל הדא אלכתאב לסיידנא אלרייס אלפאצל שלמה הנשיא גזע</li>
</ol>
<p>הנשיאות ונצר</p>
<ol>
<li>המלכות מאידה לטיפה לה יפרח בהא אללה תע יגל קדרהא ויעלי דרגתהא ומע מא</li>
</ol>
<p>אני מחתשם</p>
<ol>
<li>מן אלתקציר פי חקהא פאנא סאילא אלחצרה בסט עדרהא לחסב מא אעתרץ עבדהא</li>
</ol>
<p>מן אל</p>
<ol>
<li>מגארם ואלנואיב אלדי לם יגד קט עלי מתלהא ונסאל אללה חסן אלעאקבה ולא</li>
</ol>
<p>תכליני מן דעאך לאן</p>
<ol>
<li>דעאך פיה ברכה תכתץ מני אלפי שלומות ורב הברכות וכל מן תשמלה ענאיתך</li>
</ol>
<p>ואנא אברהם</p>
<ol>
<li>עבדך כתיר אלסואל עליך ודאעא ללה תע לך ולגמלה מן תשמלה ענאיתך מן</li>
</ol>
<p>צגירהם אלי כבירהם</p>
<ol>
<li>ומחתשם מנך לתקצירי פי תאכר כתבי אליך פנרגב בסטאלעדר מנך חסב עואידך</li>
</ol>
<p>ואללה עז וגל</p>
<ol>
<li>יקבל מני פיך צלח אלדעא וכאן קד צדרת כתב אלי אכותי אלי אלגרב מע גוים</li>
</ol>
<p>ורגלאנין וכדתהם פיה</p>
<ol>
<li>עלי אן ינתבחו אלי בעץ מא יגב לך ולאהל ביתתך אלשריפה מן אלחקוק ואנא</li>
</ol>
<p>מנתטר גואבהם אן</p>
<ol>
<li>שא אללה נטאלעך בה ואלתהניה אלכאמלה אלואפיה אלשאפיה מכצוצה לך מני עלי</li>
</ol>
<p>אלצחה ואלעאפיה</p>
<ol>
<li>אדאמהא לך אללה תע ואתה שלום וביתך וכל אשר לך שלום</li>
</ol>
                    
                </div>
            
        </section>
    </body>
</html>
