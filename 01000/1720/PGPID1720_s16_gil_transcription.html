
<html>
    <head>
        <title>Transcription of Letter: T-S 16.235</title>
    </head>
    <body style="max-width: 860px; margin: auto">
        <h1>Transcription of Letter: T-S 16.235</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00235/canvas/1">
                    
                    
                    
                        <ol>
<li>בשמ רחמ</li>
<li>כנת [מ]תוקעא לורוד כתאב מולאי אלרייס אלחמישי נטרוהי</li>
<li>מן שמיא וברכוהי ואורכונהי ליומיה מע ר ברוך ולם ארה</li>
<li>ושגל דלך סרי וארגו אן דלך לכיר ישגל בה תם אגתמעת</li>
<li>באלמדכור פערפני מא עול עליה ר נסים ולדה נטר[ו]הי [אלהינו]</li>
<li>וברכיה מן רכוב אלאהואל ואלספר אלי בלאד לא יערף [אלנאס]</li>
<li>ולא אכלאקהם ואדא גד פי אל[ס]פר וופק תופיקא סעידא</li>
<li>לא יצח לה אלוצול אלי בלד ר יהודה קראבתנא פי אקל מן תלת</li>
<li>סנין תם שהד אללה יצל [א]ל[י קו]ם אגפא כלקא מן כל מן כלק</li>
<li>אללה ואגבס ומן דלך אן אליהודי אלגריב אדא וצל אליהם</li>
<li>לא יסלמון עליה אלא בשפה רפה תם אדא אקאם שהרא</li>
<li>פי בלדהם קאלו לה קום אכרג לאן עליהם חרמות אן לא יקים</li>
<li>גריב ענדהם אכתר מן שהר ואחד תם אנה לא יגד ואללה</li>
<li>אלפרוטה אלפרדה אללהם אן יכון מעה תגארה יעיש בהא</li>
<li>ומע דלך פאלדי קראה ההנא פי שהר לא יקרא תם פי סנה</li>
<li>מע אנה לא יגד הנאך מן יעלמה חקיקה הלכה וליס אעלם</li>
<li>סבבא לתוגהה אלי הדא אלראי אלא רוח תזזית [ו]אללה יעלם</li>
<li>אנה קד גמני פי נפסי [ ]קד ראיה הדא</li>
<li>אלא אנה עאק לואלדיה פי הדא אלאמה לכפאה פסאדא</li>
<li>רחמ ליצלן מהאי דעתא אן אלדין גאו מן תלך אלבלאד ולהם</li>
<li>אהל כתיר פיהא באגצון להא פכיף גריב בלא לסאן ולא נגדה</li>
<li>מא אטן אתלף ראיה אלא אלעין לא חול ולא קוה אללה באללה</li>
<li>ואנא אקול לה אן אמרה יאול אלי נדאמה לא יתמכן</li>
<li>מן אסתדראכהא ושלום כנת מתופעא מן גהה מולאי</li>
<li>אלרייס אלחמישי שיא קד דכרה לי דפעה בעד אכרי</li>
<li>ולא אעלם סבב תאכרה קראת עליה ועלי אלחאקה</li>
<li>אכותה ועלי אליקרים א[ו]לאדה אלסלאם ועלי גמיע</li>
</ol>
                    
                </div>
            
        </section>
    </body>
</html>
