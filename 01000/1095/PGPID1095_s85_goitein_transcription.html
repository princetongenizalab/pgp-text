
<html>
    <head>
        <title>Transcription of Letter: T-S 13J29.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J29.2</h1>

        <p>S. D. Goitein, <a href="https://www.jstor.org/stable/23593013">"Jewish Trade in the Mediterranean at the Beginning of the Eleventh Century‎"</a> (in Hebrew), <em>Tarbiz‎</em> 36, no. 4 (Jerusalem: Mandel Institute for Jewish Studies, 1967), 366-395.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00029-00002/canvas/1">
                    
                    
                    
                        <ol>
<li>כתאבי יאשיכי וסידי וריסי וגלילי אטאל אללה בקאך מסתהל ניסאן מן אלקירואן ען חאל סלאמה ועאפיה ללה אלחמד</li>
<li>ומא תחב עלמה יאשיכי אן עדאת לי [פי] אול אלמראכב עדה אחמאל ובעד דלך וצלת אנא וגדתהא פי אלמכזן</li>
<li>ולם יביע לי מנהא סידי אבי אלחי פי אלמוסם שי מא כלא מן אלעדל אלדי כאן ביני ובין כליפה אללה לאן</li>
<li>וצלנא ג מראכב מרכב אלקאיד אלאול ומרכב אבן אלקסטלי ומרכב אבו אלכראר אלדי אנא פיה ראכב וצלת</li>
<li>ולם נגדה באעי שי ושק עלי דלך כתיר ווצלנא אלי...כאסדה לא מן יחל פי שי דרהם אן ואחד ולם</li>
<li>נביע מא כלא מן עדל אן ואחד מן אלכתאן אלטייב.......ואתסלפת עליה ואשתרית קליל זית סערה</li>
<li>מן ו ורבע ותמן אלי ז וכזנתה ואלזית ענדנא פי הדא אלוקת מן ז ונצף אלי ז ורבע ולם יעמלנא נטלע אלי אלקירואן</li>
<li>פי הדא אלוקת אלא ציק רוח וצרג (וצגר :that means) מן אלכסאד פארגו מן אללה (?) תתחרך אלאסואק בעד אלפסח ונעמל עלי</li>
<li>אלביע באלקסם ואלרזק ונשתרי מא ילהמני אללה אליה מא פיה אלכירה ואלכתאן אלבוצירי</li>
<li>ענדנא מן ט ונצף אלי ז דנאניר אלקנטאר ואלאשמוני מן ו ונצף אלי . דנאניר ונצף ורבע ואלמאלאל אלטייב</li>
<li>אלקדים מן קקפ אלי קקצ וגיר דלך מן קקנו אלי קס אעלמתך דלך ........מן אסעאר אלסקט</li>
<li>פלפל פב קצט כה בקם מחדת מן יח אלי .נאשאדר ג אמנאן ותמן בדינ' ..... סכר מצרי יד</li>
<li>שראב י כאסד מסך ד ונצף כאפור סב ניל כרמאני .....ו דנאניאר אלמן</li>
<li>דינר אלמן לך מעדום מא לה סער אן יכתב בה אליך אלניל אלעמתאני אלעלי מן כה אלי כ ומא נעלם בה מולאי אלשיך</li>
<li>אידה אללה אני קד אסתכרת אללה תעאלא ותאהלת באלמהדיה מן מן כלפני ומן אכבאר בלדנא</li>
<li>מן אלגרום ואלגזיה פלא חלל אללה מן יפעל דלך ומן יאדי אלנאס פארגו מן אללה אן יחסן [אלעאקבה ..........כתאב</li>
<li>מולאי אלשיך ויקרוה עלינא ומא לי שיאן אכתב ביה אלי מולאי אלשיך אדאם אללה ע[זה.........</li>
<li>פי גמיע מא כאן מעי ואמא כתבת האדא אלכתאב פדכרת וארגו מן אללה אן יצל כתאב [</li>
<li>אלאכבאר אלדי גאת מן ענדכום ונעמל עלי אלביע בעד אלעיד אן שא אללה ושרא מא אלהמני אללה [......ואכרג</li>
<li>פי אול אלמראכב אן שא אללה ועלי כאצת מולאי אלשריפה אפצל אלסלם וסידי אבי אלפצל וסידי[</li>
</ol>
                    
                        <h3>margin</h3>
                    
                        <p>&nbsp;</p>
<ol>
<li>וסידי אבי סהל</li>
<li>אפצל אלסלם וסידי</li>
<li>אבי סעד אפצל אלסלם</li>
<li>ומן תשמלה ... אל...</li>
<li>אפצל אלסלם ולם נרא[</li>
<li>מולאי אלשיך אידה</li>
<li>אללה פי האדי לסנה</li>
<li>כתאב ווגעתני</li>
<li>נפסי וארגו שגל</li>
<li>כיר ועקב שלום</li>
<li>ומא אלשיך יאמולאי</li>
<li>אלשיך עליא.&nbsp;</li>
<li>סלמה אללה אלסלם</li>
<li>תסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00029-00002/canvas/2">
                    
                    
                    
                        <h3>verso</h3>
                    
                        <ol>
<li>ותקרי עלי אכי סלאמה אפצל אלסלם ותעלמה אני לם אביע לה אלחמל אלדי כאן מעי אלי האדא אל[ו]ק[ת ואביעה]</li>
<li>מע רחלי אן שא אללה ואשתרי בה מא אלהמני אללי אליה ואגיבה מעי אן שא אללה ופתיאנה ומן חולה פי [אלסלאמה]</li>
<li>ואלסלא (!) עליך ורחמת אללה וברכאתה</li>
</ol>
                    
                        <h3>the address
(in Arabic: remnants of the date in which the letter was recieved)</h3>
                    
                        <ol>
<li>אלי שיכי וסידי ומולאי ......אלגליל אדאם אללה עזה ועלוה</li>
<li>[אבו] אלפרג יוסף בן יעקוב בן עוכל ננ ותאידה וסעאדתה</li>
</ol>
                    
                        <h3>on the left side:</h3>
                    
                        <ol>
<li>מן הרון בן יוסף אלגזאל ננ</li>
<li>ואדוה ומחבה יצל פסטאט מצר אן שא אללה</li>
</ol>
                    
                </div>
            
        </section>
    </body>
</html>
