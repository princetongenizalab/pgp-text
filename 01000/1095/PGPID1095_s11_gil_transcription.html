
<html>
    <head>
        <title>Transcription of Letter: T-S 13J29.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J29.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00029-00002/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי יאשיכי וסידי וריסי וגלילי אטאל אללה בקאך מסתהל ניסאן מן אלקירואן ען חאל סלאמה ועאפיה ללה אלחמד&nbsp;</span></li>
<li><span lang="he">ומא תחב עלמה יאשיכי אן עדאת לי [פי] אול אלמראכב עדה אחמאל ובעד דלך וצלת אנא וגדתהא פי אלמכון&nbsp;</span></li>
<li><span lang="he">ולם יביע לי מנהא סידי אבי אלחי פי אלמוסם שי מא כלא מן אלעדל אלדי כאן ביני ובין אכי סלמה אללה&nbsp;</span></li>
<li><span lang="he">לאן וצלנא ג' מראכב מרכב אלקאיד אלאגל ומרכב אבן אלקסטלי ומרכב אבי אלבראר אלדי אנא פיה ראכב וצלת&nbsp;</span></li>
<li><span lang="he">ולם נגדה באע לי שי ושק עלי דלך כתיר ווצלנא אלי חואי[ג]נא כאסדה לא מן יחל פי שי דרהם אן ואחד ולם&nbsp;</span></li>
<li><span lang="he">נביע מא כלא מן עדל אן ואחד מן אלכתאן אלטייב בעהד ק''נ ואתסלפת עליה ואשתרית קליל זית סערה</span></li>
<li><span lang="he">מן ו ורבע ותמן אלי ז' וכזנתה ואלזית ענדנא פי הדא אלוקת מן ז' ונצף אלי ז' ורבע ולם יעמלני נטלע אלי אלקירואן</span></li>
<li><span lang="he">פי האדא אלוקת אלא צ'יק רוח וצדג מן אלכסאד פארגו מ[ן אללה א]ן תתחרך אלאסואק בעד אלפסח ונעמל עלי&nbsp;</span></li>
<li><span lang="he">אלביע באלקסם ואלרזק ונשתרי מא ילהמני אללה אליה פארג[ו] ילהמני אללה אלי מא פיה אלכירה ואלכתאן אלבוצירי</span></li>
<li><span lang="he">ענדנא מן ט' ונצף אלי ז' דנאניר אלקנטאר ואלאשמוני מן ו' [ונצ]ף דנאניר אלי ד' ורבע ואלמאלאל אלטייב</span></li>
<li><span lang="he">אלקדים מן קק''פ אלי קק''ע וגיר דלך מן קק''כ אלי ק''ק אעלמתך דלך ומא [תריד עלמה] מן אסעאר אלסקט</span></li>
<li><span lang="he">פלפל כ''ב קצט כ''ה בקם מחדת מן י''ח אלי כ' נשאדר ג' אמנא ותמן בדינ' [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אל[אברי]סם מטרז י''ד&nbsp;</span></li>
<li><span lang="he">שראב פ' כאסד מסך ד' ונצף כאפור ס''ב ניל כרמאני עלי מ'[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ו דנניר אלמן גידה ז' דנניר אלמן [</span></li>
<li><span lang="he">דינר אלמן לך מעדום מא לה סער אן יכתב בה אליך אלניל אלעמתאני אל[עא]לי מן כ''ה אלי כ' ומא נעלם בה מולאי אלשיך</span></li>
<li><span lang="he">אידה אללה אני קד אסתכרת אללה תעאלא ואנחלת באלמהדיה מן מא בלגני מן אכבאר בלדנא [</span></li>
<li><span lang="he">מן אלגרום ואלגזיה פלא חלל אללה מן פעל דלך ומן יאדי אלנאס פארגו מן אללה אן יחסן אל[עאקבה</span></li>
<li><span lang="he">מולאי אלשיך ויקרוה עלינא ומא לי שי אן אכתב ביה אלי מולאי אלשיך אדאם אלו[לה עזה&nbsp;</span></li>
<li><span lang="he">פי גמיע מא כאן מעי ואמא כתבת האדא אלכתאב פדכרת וארגו מן אללה אן יצל כתאב[ה&nbsp;</span></li>
<li><span lang="he">אלאכבאר אלדי גאת מן ענדכום ונעמל עלי אלביע בעד אלעיד אן שא אללה ושרא מא אלהמני בה [אללה&nbsp;</span></li>
<li><span lang="he">פי אול אלמראכב אן שא אללה ועלי כאצת מולאי אלשריפה אפצל אלסלם וסידי אבי אלפצ'ל וסידי [ </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">וסידי אבי סהל&nbsp;</span></li>
<li><span lang="he">אפצ'ל אלסלם וסידי&nbsp;</span></li>
<li><span lang="he">אבי סעיד אפצ'ל אלסלם&nbsp;</span></li>
<li><span lang="he">ומן תשמלה ענאית מולאי אלשיך&nbsp;</span></li>
<li><span lang="he">אפצל אלסלם ולם נרא [מן</span></li>
<li><span lang="he">מולאי אלשיך אידה&nbsp;</span></li>
<li><span lang="he">אללה פי האדי אלסנה&nbsp;</span></li>
<li><span lang="he">כתאב ווגעתני&nbsp;</span></li>
<li><span lang="he">נפסי וארגן שגל&nbsp;</span></li>
<li><span lang="he">כיר ועקב שלום&nbsp;</span></li>
<li><span lang="he">ומא [ &nbsp; &nbsp; &nbsp; &nbsp; ] יאמרלאי&nbsp;</span></li>
<li><span lang="he">&nbsp;אלשיך אלואלד</span></li>
<li><span lang="he">סלמה אללה אפצל&nbsp;</span></li>
<li><span lang="he">אלסלם </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00029-00002/canvas/2">
                    
                    
                    
                        <h3>verso</h3>
                    
                        <ol>
<li><span lang="he">ותקרא עלי אכי סלאמה אפצל אלסלם ותעלמה אני לם אביע לה אלחמל אלדי כאן מעי אלי האדא אלוק[ת&nbsp;</span></li>
<li><span lang="he">מע רחלי אן שא אללה ונשתרי בה מא אלהמני אללה אליה ואגיבה מעי אן שא אללה ופתיאנה ומן חולה [אלסלאם </span></li>
</ol>
                    
                        <h3>verso, address</h3>
                    
                        <ol>
<li><span lang="he">אלי שיכי וסידי ומולאי וגלילי אדאם אללה עזה ועלוה ותאידה וסעאדתה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן הארון בן יוסף אלגזאל נ''נ יצל פסטאט מצר&nbsp;</span></li>
<li><span lang="he">[אבו אלפרג יוסף בן יעקוב אב]ן עוכל נ''נ&nbsp; &nbsp; &nbsp; &nbsp; שאכרה ומחבה &nbsp; &nbsp; &nbsp; &nbsp; &nbsp; &nbsp; &nbsp; &nbsp; אן שא אללה</span></li>
</ol>
                    
                </div>
            
        </section>
    </body>
</html>
