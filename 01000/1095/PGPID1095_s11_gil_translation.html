
<html>
    <head>
        <title>Hebrew Translation of Letter: T-S 13J29.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J29.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00029-00002/canvas/1">
                    
                    
                    
                        <h3>recto</h3>
                    
                        <ol>
<li><span lang="he">מכתבי, אדוני ורבי וראשי ונכבדי, ייתן לך אלוהים אריכות ימים (נכתב) בא' בניסן, מקירואן. שלומי טוב ואני בריא, תודה לאל.</span></li>
<li><span lang="he">ומה שרצית לדעת, אצלנו: הגיעו לי באונייה הראשונה כמה משואים ואחר כך באתי אני ומצאתים במחסן</span></li>
<li><span lang="he">ולא מכר מהם אדוני אבו אלחי בשבילי בעת שיירת החג' כלום, חוץ מהמשאוי שהיה (בשותפות) ביני ובין אחי, ייתן לו אלוהים שלום, כי </span></li>
<li><span lang="he">הגיעו אלינו ג' אוניות, אוניית הקאיד' הנכבד, ואוניית אבן אלקסטלי ואוניית אבן אלבראר, זו שאני נסעתי בה; הגעתי</span></li>
<li><span lang="he">ומצאתי שלא מכר בשבילי כלום, והיה הדבר קשה עלי מאוד. הגעתי אל הסחורות שלנו, והן עומדות, אין מי שימכור משהו אף לא בעד דרהם אחד. לא</span></li>
<li><span lang="he">מכרתי אלא משאוי אחד מן הפשתים הטובות למועד ק"נ ועל סמך זאת לקחתי הלוואה וקניתי קצת שמן, מחירו</span></li>
<li><span lang="he">מו' ורבע ושמינית עד ז' ואחסנתי אותו. השמן אצלנו בזמן הזה מז' וחצי עד ז' ורבע. הסיבה שעליתי לקירואן</span></li>
<li><span lang="he">בזמן הזה אך ורק מפני עוגמת הנפש והלב בגלל עצירת השוק. אני מקווה לאלוהים שהשווקים יזוזו אחרי הפסח ונסדר</span></li>
<li><span lang="he">למכור כפי שיעניק אלוהים, ולקנות כפי שיתן אלוהים בלבי, ואני מקווה שייתן בלבי דברים שהם לטובה. הפשתים הבוציריות</span></li>
<li><span lang="he">אצלנו מט' וחצי עד ז' דינרים הקנטאר; האשמוניות מו' וחצי דינרים עד ד' וחצי; המלאל הטוב </span></li>
<li><span lang="he">הישן מקק"פ עד קק"ע והאחרות מקק"כ עד ק"ק. לידיעתך, ומה שרצית לדעת על מחירי התבלינים:</span></li>
<li><span lang="he">פלפל כ"ב; שרף כ"ה; עץ אודם מחודש מי"ח עד כ'; נשדור ג' מנים : ושמינית מנים בדינר; …בדי המשי עם רקמות שוליים י"ד;</span></li>
<li><span lang="he">מיץ(?) פ', ואינו נמכר. מוסק ד' וחצי; קמפור ס"ב; ניל כרמאני סביב מי .... ו' דינרים המן; הטובה ז' דינרים המן…</span></li>
<li><span lang="he">דינר המן. הלכה חסרה, ואין לה מחיר שאכתוב לך אותו. הניל העמתאני המשובח מכ"ה עד כ'. ועוד אודיעך, אדוני ורבי,</span></li>
<li><span lang="he">יעזור לך אלוהים, שביקשתי את חסדו של אלוהים יתעלה והתיישבתי במהדייה, מפני הידיעות מעירנו…</span></li>
<li><span lang="he">על מסים מיוחדים ומס הגולגולת; אל ימחל אלוהים למי שעשה זאת ולמי שפוגע בבריות. אקווה מאלוהים לאחרית טובה… (אני מצפה למכתבך)</span></li>
<li><span lang="he">אדוני ורבי, ויקראוהו לי. אין לי דבר לכתוב לך, אדוני ורבי, יתמיד אלוהים את גדולתך…</span></li>
<li><span lang="he">על כל המתרחש אצלי, אלא שכתבת אותו מכתב והזכרת, ואני מקווה מאלוהים שיבוא מכתב ממך (על)</span></li>
<li><span lang="he">הידיעות שהגיעו מכם. אסדר למכור אחרי החג, ברצון האל, ולקנות מה שייתן אלהים בלבי… (ולשלוח)</span></li>
<li><span lang="he">באונייה הראשונה ברצון האל. מיטב דרישות השלום לך, אדוני הנכבד והנעלה, ולאדוני אבו אלפצל ולאדוני… </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">ולאדוני אבו סהל</span></li>
<li><span lang="he">מיטב דרישות השלום ולאדוני</span></li>
<li><span lang="he">אבו סעד מיטב דרישות השלום,</span></li>
<li><span lang="he">ולמי שנתון לדאגתך, אדוני ורבי,&nbsp;</span></li>
<li><span lang="he">מיטב דרישות השלום. לא ראיתי ממך,</span></li>
<li><span lang="he">אדוני ורבי, יעזור לך</span></li>
<li><span lang="he">אלוהים, בשנה זו</span></li>
<li><span lang="he">מכתב, וכאב לי</span></li>
<li><span lang="he">הלב, אקווה שאתה עסוק</span></li>
<li><span lang="he">בדברים טובים; ועקב שלום. אדוני,</span></li>
<li><span lang="he">לאדוני אביך</span></li>
<li><span lang="he">ייתן לו אלוהים שלום, מיטב</span></li>
<li><span lang="he">דרישות השלום.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00029-00002/canvas/2">
                    
                    
                    
                        <h3>verso</h3>
                    
                        <ol>
<li><span lang="he">ותמסור מיטב דרישות השלום לאחי סלאמה והודע לו שלא מכרתי את המשאוי שלו שהיה עמי עד הזמן הזה&hellip; (אמכרנו)</span></li>
<li><span lang="he">יחד עם הסחורה שלי, ברצון האל, ואקנה בו מה שייתן בלבי אלוהים ואביאנו עמי, ברצון האל. ולבניו ולנמצאים סביבו, דרישות שלום&hellip;</span></li>
</ol>
                    
                        <h3>verso, address</h3>
                    
                        <ol>
<li><span lang="he">לאדוני ורבי ומרי ונכבדי, יתמיד אלוהים את גדולתו ואת כבודו ואת עזרתו ואת אושרו, אבו אלפרג' יוסף בן יעקוב בן עוכל נ"נ;&nbsp;</span></li>
<li><span lang="he">מהארון בן יוסף אלגזאל נ"נ, המודה לו ואוהבו; יגיע לפסטאט, ברצון האל.&nbsp;</span></li>
<li><span lang="he">(בכתב ערבי:) הגיע בתשעה בחודש רביע ב, שנת 418.</span></li>
</ol>
                    
                </div>
            
        </section>
    </body>
</html>
