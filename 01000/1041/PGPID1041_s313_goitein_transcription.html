
<html>
    <head>
        <title>Transcription of Legal document: T-S 13J22.2</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J22.2</h1>

        <p>S. D. Goitein, <a href="https://www.jstor.org/stable/23414416">"Wills and Deathbed Declarations from the Cairo Geniza‎"</a> (in Hebrew), <em>Sefunot‎</em> 8 (Jerusalem, Israel: Yad Izhak Ben Zvi / יד יצחק בן-צבי, 1964), 105-126.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00002/canvas/1">
                    
                    
                    
                        <h3>Recto</h3>
                    
                        <ol>
<li>דכלת יום אלסבת אלכאמס עשר פי</li>
<li>סיון מע אלנזר ר נתן בר שמואל החבר</li>
<li>נע ומעי רבי יהודה הכהן נזר</li>
<li>הכהנים ומעוזם חדות הנשיאות</li>
<li>בר כב גד קד מרינו ורבינו יעקב</li>
<li>הכהן הדין סט ואלשיך אבו אלפרג</li>
<li>אבן אלרמלי ואלכהן אלדבאח אלדי ענד</li>
<li>חמאם אלדיך ואלכהן אלדי יפרוש</li>
<li>צאחב אלראיס אלנגיד אבו מנצור</li>
<li>ישמרו צורו אלי דארה אלתי לסת</li>
<li>אלחסן בת סעאדה אמראתה אל'</li>
<li>מערופה בבנת אלחדבה ואשהדתנא</li>
<li>עלי נפסהא מהיום ולאחר מיתה</li>
<li>והי צח דהנהא עארפה במא תקול</li>
<li>ותתכלם ועארפה באלנהאר אנה יום</li>
<li>סבת בעדא' ערפוהא אלכהן אלדי יפרוש</li>
<li>אלמדכור ואלשיך אבו אלפרג \אל\ רמלי</li>
<li>אלמדכור אנהא עטאת (!) ווהבת [לגאר]</li>
<li>לגוארהא אלאבכאר דהב וסת אלסמר</li>
<li>בעד אן עתקתהמא מהיום ולאחר</li>
<li>מיתה רבע אלדאר אלדי פי אלמסאסה</li>
<li>פי שרכה אלראיס אבו אלמנגא שלמה</li>
<li>בר צדקה נבע ואנהא והבת ללקדש</li>
<li>נצף גמיע אלדאר אלתי פיה סכנאהא</li>
<li>ואן יכונא אלאלגואר סכאן [...] טול</li>
<li>חיותהמא פי גזו אלקדש פאלמכאן (!)</li>
<li>אלתי כאנת פיה אלשהאדה על תנאי אן</li>
<li>כאנו (!) יהוד אלהיבה ואלסכנא ואלכרבה</li>
<li>אלתי קבאלת אלדאר מע נצף אלדאר לזוגהא</li>
<li>רבינו נתן נזר החברים ודכרו אן אלכהנים</li>
<li>אלמדכורין אסמאהמא פי אלכתובה ודלת</li>
<li>אן מוכרהא כמסין דינאר ואן אלכתובה מא</li>
<li>כאנת חאצרה פי הו (!) אלוקת וקאלת אן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00002/canvas/2">
                    
                    
                    
                        <h3>Verso</h3>
                    
                        <ol>
<li>יובאע אלתמן אלדאר אלתי כלף אלגאמע אלתי</li>
<li>פי שרכה אלסלטאן אידה אללה ואלשיך אבו</li>
<li>אלאעלי בן תמאם נע יונפק פי כל מא</li>
<li>תחתיג (!) מן כפן ותאבות וחזאנין ודפן וחמאלין</li>
<li>וגמיע נואיבהא ואן לם יקום בהא תבאע אל</li>
<li>עצאבה אלתי ענד אלנזר זוגהא ויופא מנהא</li>
<li>מא ינקוצהא והי אחדי עשר קטעה וקאל</li>
<li>אלנזר זוגהא נעם הי ענדי ואן פצל מן תמן</li>
<li>תמן אלדאר מדכור (!) שי יועטא ללגואר</li>
<li>אלמדכורתאן ומא כאן מן קמאש יצלח</li>
<li>ללנסא להמא ומא יצלח לגיר אלנסא לזוגהא</li>
<li>אלנזר וכאן יום אלסבת ומא אקניינא מנה</li>
<li>עלי אמצא מא דכרתה ומא סמעת</li>
<li>מנהא אתבתה חתי אן תופאת אן טלב</li>
<li>מני אלשהאדה לא אנסא</li>
</ol>
                    
                </div>
            
        </section>
    </body>
</html>
