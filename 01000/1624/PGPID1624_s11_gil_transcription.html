
<html>
    <head>
        <title>Transcription of Letter: T-S 12.175</title>
    </head>
    <body style="max-width: 860px; margin: auto">
        <h1>Transcription of Letter: T-S 12.175</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00175/canvas/1">
                    
                    
                    
                        <ol>
<li>אטאל אללה יאשיכנא וכבירנא ואתירנא בקאך וצאנך ותולאך ומן אלתופיק לא אכלאך וכאן לך וליא</li>
<li>כתאבי יאשיכי וקאך אללה אלמחדור ולקאך אלמסרור אכר ש[הר] אב ען סלאמה פי אלגסם</li>
<li>ואלאם פי אלנפס מן תאכר כתבך ואהמאלך לאמרנא ואטראחך אלפכרה פי אסבאבנא</li>
<li>ואן קד ורדת מואסם אלבר ומראכב אלבחר ולם ארא לך כתאב ולא וצייה בל וצלת</li>
<li>כתבך ללשיך אבו עמראן בן אלמגאני צדיקנא צאנה אללה ולם יכון לנא פיהא דכר וקד עלמת יא סידי</li>
<li>אן חצוץ אלתודד מנה מן אללה עז וגל ואלקרב מן נפוס אלאכואן עטיה מנה וכמא קאל וימצא</li>
<li>יוסף חן בעיניו פאדא מנע אלחץ מן אלעבד סקט מן קלוב אלאכואן וקצרת אלמחאפצה</li>
<li>ואדא חצל אלחאל אלי הדה אלמנזלה פלא תגב אללאימה עלי אהמאל ולא עלי אגפאל</li>
<li>בל ישכר אלמומן רבה עלי כל חאל יסר ויצר וכמא קאל ולייה כוס ישועות אשא ובשם ייי אקרא</li>
<li>צרה ויגון אמצא ובשם ייי אקרא וליס אשד מא עלי קלבי יא סידי אלא מא כנת דכרתה אלי</li>
<li>אבו עמראן פי קדים כתבך אן כרריס וכתב וצלת מן סאדתנא ואנך עלי תוגיההא מע מן תתק</li>
<li>בה תם אהמלת [...] דלך ולם נסמעו [ענה שי ולם] אדרי מא אקיס ולו לא אן אללה גל ועז קד</li>
<li>תפצל בוצול כתאב מן מולאי האיי [אעזה אללה] עלי ידי אלדסאתרה אוצלה אלי אבי</li>
<li>אבר)אהים אסמעיל בן ברהון [וקד נסכוה] אשפאק עליה לאלא יציע חתא אוצלה</li>
<li>ה פחמדת אללה ע[ז וגל] פקד כאן פיה עזא לקלבי ושפא לנפסי</li>
<li>למא ראיתה פיה מן ומא ראית מתלה מנה מד כאתבתה אעזה אללה</li>
<li>ואשד מא עלי קלבי אנ)ה דכר אן לה מדה ה סנין מא ראא לי כתאב פלא</li>
<li>אדרי אין וכל דלך מן תעדר אלוקת ורבנא אלמחמוד עלי כל</li>
<li>חאל וקד אכדת עלי נפסי אן לא אתקל עליך בכתאב ולא בתכליף חאגה אד ראית אן</li>
<li>אלאמר תקל עליך פנצבר ללדהר חתא יקבל עלינא פיעודו אכואננא אלינא כמא כאנו אן שא אללה</li>
<li>וסבב כתאבי (אליך) אן הדא אלגלאם פרג עתיק עמי רחמה אללה מוצל כתאבי הדא קד</li>
<li>אברמני פי הדה (אלסנה) פי אקאמתה בסו ראיה ואכלק נפסה ואכלקנא עלי גיר פאיד לה וכאן</li>
<li>פי אלעאם אלפא(ר)ט קד סאלני פי כתאב כתבת אליך אערפך בה אנה ליס לאמראת (!)</li>
<li>סקיר אלמתופיה ענדכם עתיקת עמי רחמה אללה וארת סוא הדא פרג פאן כאן וצאת</li>
<li>בשי לגירה פתנפד וציתהא ואן כאן לם תוצי לאחד בשי פהדא אלאחק במא כאן להא</li>
<li>וידכר אן קום ידא. ך ויקולו לה אן וארתהא באלקירואן פאחב אן תבלג לה</li>
<li>אלקול ענא אן ליס לה(א פי) אלקירואן וארת יטלב מיראתהא פאן יכון כלפת שי פהדא</li>
<li>אחק בה לאן) לה ק)רבה מנהא וצעפא אללה גל ועז וציוך פלא תאלוה נצרה פימא</li>
<li>(סאלתך, פעלת) מחאבא מאגורא ואן ראית ללמגאובה וגה פלך אלתפצל</li>
<li>ואן תקל עליך פאנת יא סידי מרפוע פי אלעדר ואחב י</li>
<li>אנהא מעתקל(ה פי) דך ללאן לאלא</li>
<li>ות(כתץ מן סל) אמנא אשרפה ואעלאה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00175/canvas/2">
                    
                    
                    
                        <h3>{
There is nothing on page b but the address:
}</h3>
                    
                        <ol>
<li>לשיכנא וכבירנא ואתירנא אבי אלפרג אעזה אללה וצאנה</li>
<li>יוסף בן יעקב בן עוכל ננ אללה ראעיה וכאליה</li>
</ol>
                    
                        <h3>{
On the left side:
}</h3>
                    
                        <ol>
<li>מן יוסף ונסים בני ברכיה ננ</li>
<li>ואדיה</li>
<li>באלפס(טאט?)</li>
</ol>
                    
                </div>
            
        </section>
    </body>
</html>
