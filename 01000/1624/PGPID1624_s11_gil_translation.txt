ע׳׳א:


ייתן לך אלוהים, אדוננו וגדולנו המצוין, אריכות ימים ויגן עליך וישגיח עליך, ואל ימנע ממך הצלחה ויהיה לך שומר.
אדוני, ימנע אלוהים ממך אנחות ויזמן לך שמחות, אני כותב באחרון בחודש אב. שלום לי בגוף,
אבל לני דואב על איחור מכתביך והתעלמותך מענייננו והעדר תשומת הלב לנעשה אצלנו.
והלוא כבר באו שיירות היבשה והאוניות בים, ולא ראיתי ממך מכתב ולא הוראה; אף באו
מכתביך אל האדון אבו עמראן בן אלמג׳אני, ידידנו, יגן עליו אלוהים, ואף לא הזכרת אותנו בהם. והלוא ידעת, אדוני,
כי הזכייה בידידות היא מתנה מאלוהים יתגדל ויתעלה, והקרבה ללבבות האחים היא תשורה ממנו, ככתוב וימצא
יוסף חן בעיניו. בשר ודם שאין לו אותו מזל נשמט מן הלבבות של האחים ונפסקת הברית,
ואם כבר הגיעו דברים לידי כך, אין להתלונן על ההתעלמות ועל חוסר תשומת הלב,
אלא על המאמין להודות לאדוניו בכל מצב, אם שמחה ואם צרה, כדברי דויד המלך, כוס ישועות, וכי׳
ומה שהעציב את לבי ביותר, הוא מה שכתבת
לאבו אמראן במכתביך הקודמים, שהגיעו קונטרסים ומכתבים מרבותינו, וכי אתה עומד לשלוח אותם על ידי אדם נאמן;
אחר כן הזנחת …. זאת, ולא שמענו …. אינניי יודע מא קוים; לולא אלוהים, יתגדל ויתעלה,
עשה חסד, ובא מכתב מאדוני האיי …. על ידיד ה׳דסאתרה׳, והביא אותו אל אבו
אברהים אסמעיל בן ברהון …., כי היה חבל שיאבד בטרם הביאו
…. על כן הודיתי לאלוהים …. כי הלוא אמנם היו בו ניחומים ללבי ומרפא לנפשי
בזכות …. שראיתי בו; לא ראיתי (מכתב) שכזה מאז חליפת המכתבים שלי עמו, ייתן לא אלוהים כבוד.
ביותר נתעגם לבי …. דבריו, כי מזה ה׳ שנים לא ראה מכתב ממני, והלוא אינני
יודע היכן …. (אבדו) מכתבינו. וכל זאת ממצוקת הזמן; נודה לאדוננו בכל
מצב. גזרתי על עצמי שלא אכביד עליך לא במכתב ולא בבקשת שירות, כי ראיתי
שקשה לך הדבר. נסבול אפוא בשקט את (רוע) הזמן, עד אשר יאיר לנו (הזמן) פנים וישובו אחינו אלינו כבתחילה, ברצון האל.
סיבת מכתבי אליך היא כי משרת זה, פרג׳, משוחרר של דודי עליו השלום, המביא מכתבי זה,
הרגיז אותי על ידי שנאחז בחוסר הבנתו, השלה את עצמו והשלה אותנו, בלי תועלת לעצמו;
אשתקד ביקש ממני שאודיעך במכתב שכתבתי אליך כי אין לאשתו של
סקיר, אשר נפטרה אצלכם, משוחררת של דודי עליו השלום, יורש חוץ מפרג׳ זה. על כן, אם ציוותה
משהו למישהו אחר, שלח נא את צוואתה; אם לא ציוותה דבר לאיש, כי אז לזה הזכות העדיפה במה שהיה לא.
הוא אומר שיש אנשים …. ואומרים לו כי היורש שלה הוא בקירואן. רצוני שתודיע לו
בשמנו שאין לא בקירואן יורש שידרוש את ירושתה; על כן, אם השאירה משהו, הלוא זו
…. (תהיה לך) מצווה אף כפולה; אלוהים, יתגדל ויתעלה, יגן עליך; אל תמנעו אפוא את עזרתכם ממנו בכל אשר
…. (יהיו לכם) גמול ושכר; אם תמצא דרך לענות, עשה זאת בחסדך
…. ואם קשה לך, אדוני, אינך צריך להתנצל; רצוני
ממך …. כי הם (הקונטרסים והמכתבים) התעכבו אצלך עד עכשיו, כדי שלא
…. קבל מאתנו את מיטב דרישות השלום הנכבדות ביותר.

ע׳׳ב:
לאדוני וגדולנו המצוין, אבו אלפרג׳, ייתן לו אלוהים גדולה ויגן עליו, יוסף בן יעקב בן עוכל נ׳׳נ; אלוהים ידאג לו וישמרהו; מיוסף ונסים בני ברכיה, ידידיו; לפסטאט.