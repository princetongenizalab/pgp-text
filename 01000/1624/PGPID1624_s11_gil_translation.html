
<html>
    <head>
        <title>Hebrew Translation of Letter: T-S 12.175</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.175</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00175/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">ייתן לך אלוהים, אדוננו וגדולנו המצוין, אריכות ימים ויגן עליך וישגיח עליך, ואל ימנע ממך הצלחה ויהיה לך שומר.</span></li>
<li><span lang="he">אדוני, ימנע אלוהים ממך אנחות ויזמן לך שמחות, אני כותב באחרון בחודש אב. שלום לי בגוף,</span></li>
<li><span lang="he">אבל לני דואב על איחור מכתביך והתעלמותך מענייננו והעדר תשומת הלב לנעשה אצלנו.</span></li>
<li><span lang="he">והלוא כבר באו שיירות היבשה והאוניות בים, ולא ראיתי ממך מכתב ולא הוראה; אף באו</span></li>
<li><span lang="he">מכתביך אל האדון אבו עמראן בן אלמג׳אני, ידידנו, יגן עליו אלוהים, ואף לא הזכרת אותנו בהם. והלוא ידעת, אדוני,</span></li>
<li><span lang="he">כי הזכייה בידידות היא מתנה מאלוהים יתגדל ויתעלה, והקרבה ללבבות האחים היא תשורה ממנו, ככתוב וימצא</span></li>
<li><span lang="he">יוסף חן בעיניו. בשר ודם שאין לו אותו מזל נשמט מן הלבבות של האחים ונפסקת הברית,</span></li>
<li><span lang="he">ואם כבר הגיעו דברים לידי כך, אין להתלונן על ההתעלמות ועל חוסר תשומת הלב,</span></li>
<li><span lang="he">אלא על המאמין להודות לאדוניו בכל מצב, אם שמחה ואם צרה, כדברי דויד המלך, כוס ישועות, וכי׳</span></li>
<li><span lang="he">ומה שהעציב את לבי ביותר, הוא מה שכתבת</span></li>
<li><span lang="he">לאבו אמראן במכתביך הקודמים, שהגיעו קונטרסים ומכתבים מרבותינו, וכי אתה עומד לשלוח אותם על ידי אדם נאמן;</span></li>
<li><span lang="he">אחר כן הזנחת …. זאת, ולא שמענו …. אינניי יודע מא קוים; לולא אלוהים, יתגדל ויתעלה,</span></li>
<li><span lang="he">עשה חסד, ובא מכתב מאדוני האיי …. על ידיד ה׳דסאתרה׳, והביא אותו אל אבו</span></li>
<li><span lang="he">אברהים אסמעיל בן ברהון …., כי היה חבל שיאבד בטרם הביאו</span></li>
<li><span lang="he">…. על כן הודיתי לאלוהים …. כי הלוא אמנם היו בו ניחומים ללבי ומרפא לנפשי</span></li>
<li><span lang="he">בזכות …. שראיתי בו; לא ראיתי (מכתב) שכזה מאז חליפת המכתבים שלי עמו, ייתן לא אלוהים כבוד.</span></li>
<li><span lang="he">ביותר נתעגם לבי …. דבריו, כי מזה ה׳ שנים לא ראה מכתב ממני, והלוא אינני</span></li>
<li><span lang="he">יודע היכן …. (אבדו) מכתבינו. וכל זאת ממצוקת הזמן; נודה לאדוננו בכל</span></li>
<li><span lang="he">מצב. גזרתי על עצמי שלא אכביד עליך לא במכתב ולא בבקשת שירות, כי ראיתי</span></li>
<li><span lang="he">שקשה לך הדבר. נסבול אפוא בשקט את (רוע) הזמן, עד אשר יאיר לנו (הזמן) פנים וישובו אחינו אלינו כבתחילה, ברצון האל.</span></li>
<li><span lang="he">סיבת מכתבי אליך היא כי משרת זה, פרג׳, משוחרר של דודי עליו השלום, המביא מכתבי זה,</span></li>
<li><span lang="he">הרגיז אותי על ידי שנאחז בחוסר הבנתו, השלה את עצמו והשלה אותנו, בלי תועלת לעצמו;</span></li>
<li><span lang="he">אשתקד ביקש ממני שאודיעך במכתב שכתבתי אליך כי אין לאשתו של</span></li>
<li><span lang="he">סקיר, אשר נפטרה אצלכם, משוחררת של דודי עליו השלום, יורש חוץ מפרג׳ זה. על כן, אם ציוותה</span></li>
<li><span lang="he">משהו למישהו אחר, שלח נא את צוואתה; אם לא ציוותה דבר לאיש, כי אז לזה הזכות העדיפה במה שהיה לא.</span></li>
<li><span lang="he">הוא אומר שיש אנשים …. ואומרים לו כי היורש שלה הוא בקירואן. רצוני שתודיע לו</span></li>
<li><span lang="he">בשמנו שאין לא בקירואן יורש שידרוש את ירושתה; על כן, אם השאירה משהו, הלוא זו</span></li>
<li><span lang="he">…. (תהיה לך) מצווה אף כפולה; אלוהים, יתגדל ויתעלה, יגן עליך; אל תמנעו אפוא את עזרתכם ממנו בכל אשר</span></li>
<li><span lang="he">…. (יהיו לכם) גמול ושכר; אם תמצא דרך לענות, עשה זאת בחסדך</span></li>
<li><span lang="he">…. ואם קשה לך, אדוני, אינך צריך להתנצל; רצוני</span></li>
<li><span lang="he">ממך …. כי הם (הקונטרסים והמכתבים) התעכבו אצלך עד עכשיו, כדי שלא</span></li>
<li><span lang="he">…. קבל מאתנו את מיטב דרישות השלום הנכבדות ביותר.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00175/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">לאדוני וגדולנו המצוין, אבו אלפרג׳, ייתן לו אלוהים גדולה ויגן עליו, יוסף בן יעקב בן עוכל נ׳׳נ; אלוהים ידאג לו וישמרהו; מיוסף ונסים בני ברכיה, ידידיו; לפסטאט.</span></p>
                    
                </div>
            
        </section>
    </body>
</html>
