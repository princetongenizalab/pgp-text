
<html>
    <head>
        <title>Transcription of Letter: T-S 12.365</title>
    </head>
    <body style="max-width: 860px; margin: auto">
        <h1>Transcription of Letter: T-S 12.365</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00365/canvas/1">
                    
                    
                    
                        <ol>
<li>וצל כתאבך יאסידי [ומולאי אטאל] אללה בקאך ואדאם נעמאך ומן תופיקה לא</li>
<li>אכאלך ווקפת עלי מא [תצמנה ומ]א דכרתה אנך מא קראת לי כתאב מן מדה פקד</li>
<li>אשגלת סרי כתיר לא[ני ]לי תוכר וכאצה כל כתאב אוגה בה אלקדס אני</li>
<li>אוגה כתאבי דרג כתאב[י אלי רבנא ח]יים ליוצלה אליך ואעטם מא עלי אני אנפדת</li>
<li>דרג כתאבך נסכה כתאב אנפ[דה ב]ן מאיר ללזנב גואב ען כתאבה ומא קצר פיה</li>
<li>ולקד אבלג ומצת נסכתה לסא[י]ר אלבלדאן ללמגרב ואלמשרק ואול מא וגה[ת]</li>
<li>בה לך לתנסכה ותוקפה עלי כל צדיק ולקד גמני ציאעה וארגו אנה תאכר</li>
<li>ענד אלכתבי ואנא ננפד לך נסכתה בעד כתאבי הדא לאני כתבת הדא אלכתאב</li>
<li>עלי סרעה ואמא מא דכרתה ממא גרא יום אלסבת פקד וצלת כתב אצחאבנא</li>
<li>בדלך וכתבה וצלת באליאפה ואלצור ויקול להם שי לם יכן הם יכדבו לה</li>
<li>והו יכדב להם וקד הלך פי אלוסט בהדא אלכדב אלדי יכדבו לה וקד גרא פי</li>
<li>אלסבת בנפסה אלדי גרא באלרמלה ההנא מחלוקת כתיר ודם ודלך אן עלון</li>
<li>לא יעלה אנזלה בה ללכניסיה חתי יחרם להם עלי מא ירידוה פלם יתמכן</li>
<li>מן דלך וגרת אלואן לאן בני אלכהן ובן אלצפורי טאלבהם אללה ינזלה כל סבת אלי</li>
<li>כניסית אלשאמין יסקיו קום נביד ויעטאוהם אלדראהם חתי יסכפו באלנאס</li>
</ol>
                    
                        <h3>(right margin)</h3>
                    
                        <ol>
<li>וקד וזנה</li>
<li>גומלה והי</li>
<li>מאל אלמגארה</li>
<li>עז עלי ולקד</li>
<li>תעגבת מן</li>
<li>גפלת אל</li>
<li>מקאדסה</li>
<li>חרסהם</li>
<li>אללה ענה</li>
<li>לאן גמע</li>
<li>להם מן</li>
<li>אסבאב לה</li>
<li>ניף מ דינר</li>
<li>תערפהם</li>
<li>וטאלבוה</li>
<li>בהא וקד</li>
</ol>
                    
                        <h3>(upper margin)</h3>
                    
                        <ol>
<li>גרא</li>
<li>ההנא</li>
<li>אשיא</li>
<li>אנת</li>
<li>תקף</li>
<li>[עליהא]</li>
<li>(four empty lines)</li>
</ol>
<ol>
<li>כתבת</li>
<li>עלי</li>
<li>סרעה</li>
<li>וכנת</li>
<li>כתבת</li>
<li>למולאי</li>
<li>אלרייס</li>
<li>אב בית</li>
<li>דין ליגי</li>
<li>אלי אל</li>
<li>רמלה</li>
<li>לידבר</li>
<li>הדא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00365/canvas/2">
                    
                    
                    
                        <h3>verso</h3>
                    
                        <ol>
<li>אלאמר פגאובני בפארג אכתר מא קאל אן אלגמאעאת כלהא מנכרה למא גרא והו</li>
<li>מעוול עלי הדא וקד לקבני באסם והו דגל הרבנין פלו גא ללרמלה כאן אחב אליי</li>
<li>מן הדא כלה אלא בקי שיא כביר וחדה אנתקם אללה ממן יטלמה ולא סלמה קראת</li>
<li>עליך אלסלם אלגזיל וסידי אבי אסחק אלחבר חרסה אללה אלסלם וסידי אבי אלפרג</li>
</ol>
                    
                        <h3>(right margin)</h3>
                    
                        <ol>
<li>ואבי סעד וכאלהם</li>
<li>אלסלאם</li>
</ol>
                    
                        <h3>(upside down at the top)</h3>
                    
                        <ol>
<li>לסידי ומולאי אבי אלחסן עלי בן יחזקאל אלחזא[ן] [אברהם] בן דאוד בן סגמאר אלקדס</li>
<li>אטאל אללה בקאה ואדאם סלאמתה וסעאדתה אן שא אללה</li>
</ol>
                    
                </div>
            
        </section>
    </body>
</html>
