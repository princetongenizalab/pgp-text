
<html>
    <head>
        <title>Transcription of Letter: T-S Ar.18(1).34</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.18(1).34</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00034/canvas/1">
                    
                    
                    
                        <h3>א</h3>
                    
                        <ol>
<li>כת אטאל אללה בקא חצרה סידנא אלריס [א]ל[גלי]ל //שר השרים// אלוף הבינות&nbsp;</li>
<li>חכם בינו סנהדרא רבה נגיד עם יי צבאות [ ] בבקאיהא</li>
<li>סנד אלאמה ורפע בעזהא בנד אלמלה וחפט ב[דו]אם איאמהא</li>
<li>מגד אלדין וזיין בהא אלאסראיליה ואנקד עלי [איא]דיהא אלגאליה</li>
<li>ושרף בשרפהא מנזלה אל[ע]דל ונפד באמרהא [מצ]לחה אלחק</li>
<li>ואעלי בעלוהא עלם אלעלם ושייד באמרהא אבניה אלמעאלי</li>
<li>ווכד בהא דואלי אלעואלי ונכס בהא אלויה אלבאטל ואדאך</li>
<li>בהא חזב אלאשראר ואקמי אלמארקין ען דין אללה ודבר</li>
<li>בנעמתהא// אלמלחדין ועלי מא קאל גל גלאלה ושפט בצדק דל[ים// z[[אהיטב]] ו]ג</li>
<li>מן תגר צור חמאה אללה ען סלאמה געלהא אללה לה[א]</li>
<li>שעארא ודתארא ועאפיה ופר אללה חטהא מנהא</li>
<li>ואלחמד ללה חק חמדה וען שיק אליה[א ]</li>
<li>בתזא[י]ד אלאיאם //אלי// ואלדי בידו נפש [כל חי ] באלסואל</li>
<li>אן יזלף אלאגתמאע ואטיבה חסב אלמ[רא]ד עלי אפצל</li>
<li>עואידה והו אלמגיד אל[מפ]יד קד אשתהר מן בתהא</li>
<li>חרס אל[לה] עזהא וחסן א[תא]רהא [ מע] אלכאץ ואלעאם</li>
<li>[ואני] קד אגנאני ען אלתצדור בוצף גליל [מ]נ[א]קבהא</li>
<li>וב[דו]ע אדאבהא וכאץ אעדאבהא פהי כתב אללה</li>
<li>אעדאהא תפכר אלפכר [ותש]רף אלשרף אד קד שמלת</li>
<li>מן אלפצאיל //ואלעולום// מא סאדד [ ] עלי אקראנהא וטלב בה עלי</li>
<li>אהל זמאנהא פסימא [ ] רבות בנות עשו חיל וגו</li>
</ol>
                    
                        <h3>margin</h3>
                    
                        <ol>
<li>פשמל קלבי מן אלסרור ואכתסא בצרי מן אלנור וקראת [בה] תתבית דלך</li>
<li>מאור עינים ישמח לב שמועה טובה תדשן עצם [ ]</li>
</ol>
<p>ואנדפעת אלא[שראר] ואני [ ]מת אלארואח עלי קולה מים קרים על נפש עייפה</p>
<p>ושמועה טובה מארץ מרחק</p>
<p>ג</p>
<ol>
<li>ועמל עבדהא עלי אלתגהן ואלמציר אליהא //אנגאז עאדא פיה מן אחואל אלנאס</li>
</ol>
<p>ומא כאן מעדוק בה// עלי אנני פי</p>
<ol>
<li>סכראת מא לחקני מן [[מואיד]] //נואיב// אלזמאן [[ ]] ובואיק אלחדתאן</li>
<li>מן אלאמור אלתי גרת עלי פי הדא אלבלד ואשראפי עלי אלהלאך</li>
<li>וברוך אשר הציל נפשי ממות פענד תיסירי מא אנהא</li>
<li>מן אשגאלי וצל אלשיך אבו יעקוב יוסף //אלשופט// אלחיפי חרסה אללה</li>
<li>חאמל שכרהא תקיל אלכאהל באנעאמהא רטב אללסאן</li>
<li>במננהא וודא אלי מא תפצלת בה קולא ופעלא פלא עדם</li>
<li>עבדהא אנעאמהא וכאן ענד עבדהא אלשיך אבי אלפרג</li>
<li>אלמנגם וגירה ואנא אסתוצח מנה מא גרי מן אול</li>
<li>אלנוב אלי אכרהא ווגהי יתלאלא פרחא ואסבאב פרח</li>
<li>אלקלב [[מן אל ]] //ביינה עלי ושרח פי גמלתהא אלוצאה בעבדהא</li>
<li>ותסיירה עלי אפצל חאל ואגמלה ושכרת [[עואידהא]] אהתמאמהא</li>
<li>פי דלך //עלי אן עבדהא מא קדם סו פי קאבל עליה [וחמדת] אללה// וקאל פי</li>
</ol>
<p>גמלה אקאוילה אנהא חרס אללה עזהא</p>
<ol>
<li>עאתבה עלי פי בעץ אלאמור ולם יפצח בשי ומא עלמת</li>
<li>אן לעבד[ה]א אמר יכון עליה עתאב בסבבה ולא [[כאן]] //כנת// אסקט</li>
<li>מקצדא פי כדמתהא [[לא]] בה [ ] //סאלף// אלזמאן ולא// דאכלי</li>
</ol>
<p>תגייר אלחדתאן [[ ]]</p>
<ol>
<li>ועלי אן קד תנקלת [[אלזמאן]] אלאזמנה פי אלשדאיד ואקרבהא מא כאן</li>
<li>מן חאל אלולד [[וחצרתהא תעלם]] פמא חאלת לא זאלת מן ולאהא</li>
<li>ואלתמדח באלסלוך פי [[ ]] //מנהאגהא// ואקתפי [[ ]]</li>
</ol>
<p>//אתארהא// פי גמיע</p>
<ol>
<li>מא אעאניה וכיף לא יבין דלך ואנא גדי אנעאמהא פמא</li>
<li>ערפת לתקל קלמהא סבב יכון מנה תוניב ותוכיח ולא</li>
<li>אטן אנני סלכת פימא כנת פיה אמר אלא אלמואלף ואלמכאלף</li>
<li>שאכר לטריקתי אקתפ[י] למא גדיתה מן אחכאמהא</li>
</ol>
<p>ד</p>
<ol>
<li>ומא תעלמתה מן עבאדאתהא וטול אנפאסהא פי</li>
<li>תדביר אלגמאעאת וגיר דלך ואקול בריש גלי אן גמיע</li>
<li>מא פי מן פצילה מן אלחזאנה וגירהא מן גמיע כדם</li>
<li>ישראל אנמא הי מנהא [[חרסה אללה]] תבת אללה מגדהא</li>
<li>ותאתרת בדלך ענד אלכאץ ואלעאם ובחמד אללה [[ ]]</li>
<li>אקול ולא אחתשם אנני פי גמיע מא תוליתה פי הדא</li>
<li>אלספרה [[ מני לא באלרצא]] מן אמור ישראל לא בא</li>
<li>על ידי תקלה לא לכביר ולא לצגיר -0 וקד סארת</li>
<li>בדלך אלרכבאן פי סאיר אלבלאד ותלתה ועשרין קוראא</li>
<li>[ת]מדח פיה ולהא חרס אללה עזהא אד קד סבק</li>
<li>מני אלקול אנני תלמידהא [[פי גמיע אחואל]] וגאדי</li>
<li>אנעאמהא פמן לם יקע מנה זלל פבמא דא [[יעתב]] יוכח</li>
<li>ועלי סאיר אלאחואל קבלת עתאבהא עלי חדקתי וראסי</li>
<li>כל מא יגי מנהא חסן וללמולי אן יודב עבדה ותלמידה</li>
<li>ואמא קולהא אן אראד יגי פלא יקול אנני קלת לה תעאל</li>
<li>[[ואן אתר אן ימצי אי מא שא]] מא אשתהית אסמעה ענהא</li>
<li>ולא יסמעה אחד מן אלנאס מא עלמהם מדהבי בהא [[ ]]</li>
<li>ואנני אוד אן אכון טאיר לאמתל בהא ואלנאס יגוני אסואג</li>
<li>יהנוני במא צארת אליה ולמא סמעו דלך אלקול כאנה</li>
<li>צאר מתנאפר ענדהם לעלמהם מא תקדם מן כדמי להא</li>
<li>אדאם אללה עלאהא //ודעאיי להא עקב כל צלאה וענד פאתחה כל ספר קדים</li>
</ol>
<p>וחדית// ומוצעי ענדהא פכאן הדא אלקול מנאפר</p>
<ol>
<li>למא תקדם לכן אקול אם לא על שכמי אשאנו אענדנו</li>
<li>עטרות לי ושרח אלשיך אבי יעקוב //אלשופט חרסה אללה// מא שרחתה</li>
<li>לה מן בנ[י]ה אמורי ווצולי אלי מצר ורויה כטי [[וקול]] //ואמר// אדוננו</li>
<li>הנגיד זצל במסכי פי אלבלד וכוני אלסנין //אלכתירה// מעהא פי כדמה ישראל</li>
</ol>
                    
                        <h3>right margin</h3>
                    
                        <ol>
<li>ואנא משכור ענך</li>
<li>אלצגיר ואלכביר סאיס לאמורהם</li>
</ol>
<p>....</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00034/canvas/2">
                    
                    
                    
                        <h3>ב</h3>
                    
                        <ol>
<li>אנשד פיה נפסי ונהצת חואסי ואנבצטת אמאלי</li>
<li>ו[ ] אלסרור וכאמר קלבי אלחבור</li>
<li>ענד מא אתצל בי מן צנאיע אללה תעאלי לאמתה</li>
<li>באד[א]רה אלמא אלי מגאריה [[במואליהא חרס אללה]]</li>
<li>[[ע ]] ובמא אזדא[ד] ל[ה]א מן אנעאמה בתולי</li>
<li>חצרתה אלסאמיה //אחסן אללה עונהא ורפע שאנהא// אחואל אלאמה וארדאד אמרהא&nbsp;</li>
<li>אליהא ונטרה פיהא -0 פאנסת ללכבר ראחה מן כתרה&nbsp;</li>
<li>אלאשתיאק אליהא ותגאוזת אלנהאיה פי אלתיק&nbsp;</li>
<li>אלי רויתהא וסמאע לפטהא פהניתהא בדאלך אד&nbsp;</li>
<li>אכבר אלהנא להא אן תעוד כמא כאנת פי אלזמאן&nbsp;</li>
<li>אלקדים אד עשר ידות לה במלך וודדת אן יכון</li>
<li>קדמי עוץ מן קלמי ולסאני //עוץ// ען בנאני פי תהניתהא</li>
<li>וקראת ברוך יי אשר לא יבושו קוו פללה פי</li>
<li>אצ[דק]אה קול מחקק שמר תם וראה יש[ר] כי</li>
<li>אחרית לאיש שלו[ם] וקאל תורת אלהיו בלבו לא</li>
<li>תמעד אשוריו וקאל כי יפול לא יוטל כי יי סומך</li>
<li>ידו: ועלמת ותחקקת אן אללה ענ[איתה] בדוי אלעלם</li>
<li>ואלפהם ואל [ ]ן ויאמר אדם אך [פ]רי לצדיק:</li>
<li>וקאל [ ] ונ[ודע]ה יד יי את עבדיו: ומן אללה [אס]אל</li>
<li>אן יגעלהא סעאדה שאמלה ונעמה כאמלה קאימה</li>
<li>[ ]א[ ] לא אנתהי לה ויונסני ואלגמאעה בבקאיהא</li>
<li>ויגמלני ברויתהא ויושך אגתמאע סאר פי מוטן קאר</li>
<li>בקרב אלדאר ואתצאל אלמדאר והו ולי אלאגאבה בתפריג</li>
<li>אלכרבה ואתלאג אלצבאבה בתקריב אלאובה במנה אנה</li>
<li>ולי כל נעמה וקאדר עליהא</li>
</ol>
                    
                        <h3>ג</h3>
                    
                        <ol>
<li>ועמל עבדהא עלי אלתגהן ואלמציר אליהא //אנגאז עאדא פיה מן אחואל אלנאס ומא כאן מעדוק בה// עלי אנני פי</li>
<li>סכראת מא לחקני מן [[מואיד]] //נואיב// אלזמאן [[ ]] ובואיק אלחדתאן</li>
<li>מן אלאמור אלתי גרת עלי פי הדא אלבלד ואשראפי עלי אלהלאך</li>
<li>וברוך אשר הציל נפשי ממות פענד תיסירי מא אנהא</li>
<li>מן אשגאלי וצל אלשיך אבו יעקוב יוסף //אלשופט// אלחיפי חרסה אללה</li>
<li>חאמל שכרהא תקיל אלכאהל באנעאמהא רטב אללסאן</li>
<li>במננהא וודא אלי מא תפצלת בה קולא ופעלא פלא עדם</li>
<li>עבדהא אנעאמהא וכאן ענד עבדהא אלשיך אבי אלפרג</li>
<li>אלמנגם וגירה ואנא אסתוצח מנה מא גרי מן אול</li>
<li>אלנוב אלי אכרהא ווגהי יתלאלא פרחא ואסבאב פרח</li>
<li>אלקלב [[מן אל ]] //ביינה עלי ושרח פי גמלתהא אלוצאה בעבדהא</li>
<li>ותסיירה עלי אפצל חאל ואגמלה ושכרת [[עואידהא]] אהתמאמהא</li>
<li>פי דלך //עלי אן עבדהא מא קדם סו פי קאבל עליה [וחמדת] אללה// וקאל פי גמלה אקאוילה אנהא חרס אללה עזהא</li>
<li>עאתבה עלי פי בעץ אלאמור ולם יפצח בשי ומא עלמת</li>
<li>אן לעבד[ה]א אמר יכון עליה עתאב בסבבה ולא [[כאן]] //כנת// אסקט</li>
<li>מקצדא פי כדמתהא [[לא]] בה [ ] //סאלף// אלזמאן ולא// דאכלי תגייר אלחדתאן [[ ]]&nbsp;</li>
<li>ועלי אן קד תנקלת [[אלזמאן]] אלאזמנה פי אלשדאיד ואקרבהא מא כאן</li>
<li>מן חאל אלולד [[וחצרתהא תעלם]] פמא חאלת לא זאלת מן ולאהא</li>
<li>ואלתמדח באלסלוך פי [[ ]] //מנהאגהא// ואקתפי [[ ]] //אתארהא// פי גמיע</li>
<li>מא אעאניה וכיף לא יבין דלך ואנא גדי אנעאמהא פמא</li>
<li>ערפת לתקל קלמהא סבב יכון מנה תוניב ותוכיח ולא</li>
<li>אטן אנני סלכת פימא כנת פיה אמר אלא אלמואלף ואלמכאלף</li>
<li>שאכר לטריקתי אקתפ[י] למא גדיתה מן אחכאמהא</li>
</ol>
                    
                </div>
            
        </section>
    </body>
</html>
