
<html>
    <head>
        <title>Transcription of Letter: T-S 8J13.3 + T-S NS J250</title>
    </head>
    <body style="max-width: 860px; margin: auto">
        <h1>Transcription of Letter: T-S 8J13.3 + T-S NS J250</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00013-00003/canvas/1">
                    
                    
                    
                        <h3>Recto of T-S NS J250:</h3>
                    
                        <ol>
<li>כאן תאכרהם . . . ף חאלהם קל . . . . . . . .</li>
<li>אליום . ף ס׳ יום חתי //מא// תצרפת גיר פי הדה אל . מן</li>
<li>ומא כתבת הדה אלכתאב אלא בכלפת כביר אמא</li>
<li>מן אלדי כנת פיה אתנקץ כתיר יודו ליו חסדו</li>
<li>אמא מא יזול ס . . ה הדה אלמרץ כאצה פי אל</li>
<li>שתא וסאלת פי כתאב [אן?] מתקדם פי מעני קליל</li>
<li>עקאר יקאל אבו זידאן קאלו אלאטבא לא בד מנה</li>
<li>פתסתקצי ענה ולעל מולאי אלשיך אבו אלמנא</li>
<li>יצפר בה אדא כאן מן דרהם או דרהמין</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00013-00003/canvas/2">
                    
                    
                    
                        <h3>Recto of T-S 8J13.3:</h3>
                    
                        <ol>
<li>ותנפד לי סרעה ואיצא ידכר אבי אלפרג</li>
<li>אלמדכור פי כתאבה באן אשתרית בצאעה</li>
<li>מן אלוכיל ואכדת תמאנין דינאר מן מולאי אל</li>
<li>אלשיך אלאגל אבו אלמפצל אדאם אל עליה והו לשיך</li>
<li>אבו סעיד מכלוף אלנפוסי צהר מכתאר פתדפע</li>
<li>לה והדה קלה אלעקל פתגתמע בה וקלה אליום</li>
<li>בצאעה קליל חתי תפעל הדה ואיצא מא אנא</li>
<li>ראגב כתיר פי ספר אלגרב ולו כנת מגתהד</li>
<li>מא אשתהי אנפד אכתר ממא ענדך אליום</li>
<li>מן וגוה אלשתא ואלאכרי עלי קול לא יאכד</li>
<li>מן מכלוף ולא יעטי מן אלמרה ואנא עלי /ה/דה אל</li>
<li>קול פאריד תבלגה הדה ואיצא יערף בדלך חצרה</li>
<li>מולאי אלשיך אלאגל אבו אלמפצל מן ענדך עלי</li>
<li>וגה כמא יגב מן ענדך חתי לא יאכד עלינא</li>
<li>וקל לאבו אלפרג תנגז שגלך ותופי שיה ותגי</li>
<li>ואיצא ואצל הדה אלכתאב והו והב קראבה</li>
<li>ינח י והו שאכר כתיר מן חצרתה והו מתכל עלי</li>
<li>תפצל אלבארי עז וגל ותפצלך פי מעני אלמואצלה</li>
<li>למולאי אלשיך אבו טאהר ומא יגי אלא . . . אלא</li>
<li>גיד פסאלני סואלך תשד מעה ואנא נסאלך איצא</li>
<li>פי הדה אלמעני ונגאזה סרעה ויצלני כתאבך</li>
</ol>
                    
                        <h3>Margin of T-S 8J13.3:</h3>
                    
                        <p>בדלך חצרתה / מכצוצה באפצל אל / סלאם ואלולד / שמחה יקבל ידה אלכרים / ואמא איצא קאסא</p>
                    
                        <h3>Margin of T-S 8J13.3 and T-S NS J250:</h3>
                    
                        <p>מן אלמרץ מא יקאסי</p>
                    
                        <h3>Margin of T-S NS J250:</h3>
                    
                        <p>אחד ואחב (?) אלבארי / ] יגלינא . . . . .</p>
                    
                </div>
            
                <div data-canvas="https://geniza.princeton.edu/documents/1900/iiif/canvas/1/">
                    
                    
                    
                        <h3>Verso of T-S 8J13.3:</h3>
                    
                        <ol>
<li>תכץ חצרה מ/ו/לאי אלשיך אלאגל אבו אלרצא באפצל</li>
<li>אלסלאם קלה מא וצלני כתאב חצרתה מן מדה</li>
<li>אלטוילה פנסאלה יצלני גואב כתאבי ואן כאן לה</li>
<li>כדמה תערפני בהא ואיצא אדא וצל מולאי אלשיך</li>
<li>אבו אלעלא ואדא כתבת אלכתאב אליה תבלג</li>
<li>סלאמי אליה ואנא עתבאן כתיר מן כרוגה מן אל</li>
<li>אסכנדריה מא וצלני מנה כתאב מולאי אלשיך</li>
<li>אבו סהל מכתאר יכצך באפצל אלסלאם</li>
<li>ואלאצדקא כלהם מכצוצין באפצל אלסלאם</li>
<li>שלומך ירבה לעד</li>
</ol>
                    
                </div>
            
        </section>
    </body>
</html>
