recto

אני כותב לך, אדוני ורבי, ייתן לך אלוהים אריכות ימים
ויתמיד את שלומך ואת אושרך ואת חסדו לך;
מזמן לא קראתי מכתב ממך; אלוהים יתעלה
ישימך במחוז השלום, אותך ואת בנך.
לפני כן שלחתי לך מכתבים אחדים, עד שבא
אבו עמראן אלמרג'אני והביא לי ידיעות עליך
ועל בנך, אלוהים יתעלה ישימו במחוז
השלום. והוא דיבר עמי על דבר השמן
שקניתי בשבילך על ידי האדון אבו אלפרג' 
(10–11) נסים בן אלרקי. חי אלוהים, אינני יודע עליו שום דבר, חוץ ממה שאמר לי אבו עמראן אלמרג'אני.
 
וכבר נפגשתי עם האדון אבו אלפרג'
נסים ואמרתי לו בשמך, ואמר: אני כתבתי
בעניין זה וביקשתי את החלטתו בעניין זה, וכתב לי:
אם נשאר לך משהו ממנו, זרוק אותו
וקבל את התמורה בעדו כפי שקנה אותו. בשם אלוהים 
(17–18) אדוני, לא אוכל לתאר לך את הקיפאון וההפסדים שעברו עלי בשנה זו ; אבל אין 
 
מה לעשות, אלא להתלונן אצל אלוהים. כבר דיברתי עם עזרא
בעניין הנפט ; נציע אותו בכ"ו דרהמים בדיוק,
אחרי שמכרו ממנו בעד שישית דינר, על 

recto, right margin
(1–13) פי חשבון של ג' דרהמים בעד אוקיה. אמרתי לו: אל תמכרוהו לו אלא כך, על פי אוקיות, על ידיכם. ואולם כלוף בן זכאר, 
(14–26) לא די מה שעבר עלי בגללו, שקילל אותי וביטל את כבודי ואיים עלי (ואחרי אשר) אבן אלאסכנדראני אמר: אין ביני 
 
recto, top margin
ובינו שותפות, הנה יש לו עמו שותפות. ואמרתי לעזרא ודיבר עמו; 
 
verso

ואילו אבו אלמנצור התסתרי, דיברתי עמו
ואמר שהוא בקיפאון ונשבע שבועות נוראות
שאין לו שום יכולת לשלם. אילו היה נתון בעסק
ומתפרנס, לא הייתי עוזב אותו. אתה כותב על מכירת
החרוזים; כבר אין לי כוח להציעם עוד, לא מצאתי
מי שיקנה אותם ממני ושמתי אותם במחסנך;
אשר לברכה, לא שפכתי לתוכה מים, 
(9-8) כי סמכתי על הוראות ממך שתגענה אלי במכתב, כי הבאתי את האומן והראיתי
 
לו אותה ואמר לי שהוא רוצה דינר וחצי; אמרתי לו: עזוב אותה
עד שאתייעץ עמו. החבלבל הרפואי כבר הגיע אלי.
עם מימון, אבל לא הצלחתי בשוק; והלכה בתוך מה
שנותר, תשלח זאת אלי. לא ראיתי תשובה ממך.
הודע לי את מחירי הסחורות אצלכם, אולי
אחליט לעלות (לפסטאט); אתה מוכרח להשיב
על מכתבי. אני שולח לך, מכובדי, 
ולאבו סעד ולמנסוכה את מיטב דרישות השלום ;
ולר' אברהם ה'ראש', את מיטב דרישות השלום. 

verso, right margin
אבו אלכיר שולח לאבו סעד ולמנסוכה את מיטב דרישות השלום; ואני, אברהים בן אבי אלחי, דורש בשלומך.
verso, address
אל אדוני ורבי, החבר גדול הישיבה נהוראי בן נסים, מאוהבו עואץ בן חננאל נ"נ. 
 