
<html>
    <head>
        <title>Transcription of Letter: T-S 10J17.21</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.21</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00021/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאשיכי וסידי ומולאי אטאל אללה בקאה</span></li>
<li><span lang="he">ואדאם סלאמתה וסעאדתה ונעמתה</span></li>
<li><span lang="he">לי מדה מא וקפת לה עלי כתאב אללה תע'</span></li>
<li><span lang="he">יגעלה פי חיז אלסלאמה ויגעל ולדה</span></li>
<li><span lang="he">וקד אנפדת אליה עדה כתב אלי אן גא</span></li>
<li><span lang="he">אבו עמראן אלמרגאני וערפני אכבארה</span></li>
<li><span lang="he">ואכבאר ולדה אללה תע' יגעלה פי חיז</span></li>
<li><span lang="he">אלסלאמה ודכר לי חאל אלזית אלדי כנת</span></li>
<li><span lang="he">אכדת לה עלי יד אלשיך אבו אלפרג</span></li>
<li><span lang="he">&nbsp;נסים בן אלרקי ובאללה מא ענדי מנה</span></li>
<li><span lang="he">&nbsp;כבר גיר מן אבו עמראן אלמרג'אני</span></li>
<li><span lang="he">&nbsp;וקד אגתמעת מע אלשיך אבו אלפרג</span></li>
<li><span lang="he">&nbsp;נסים וקלת לה מִן גהתה וקאל אנא כתבת</span></li>
<li><span lang="he">&nbsp;פי באבה נסתפתיה פי הדא וקאל</span></li>
<li><span lang="he">&nbsp;אן כאן בקי ענדה מנה שי ינפוה</span></li>
<li><span lang="he">&nbsp;ויאכד תמנה כיף מא אשתראה ובאללה</span></li>
<li><span lang="he">&nbsp;יאמולאי מא נצף לך מא גרי עליי פי</span></li>
<li><span lang="he">&nbsp;הדה אלסנה מן אלבטאלה ואלכסארה לא</span></li>
<li><span lang="he">&nbsp;חילה אלשכוה ללה וקד כלמת עזרא</span></li>
<li><span lang="he">&nbsp;מן גהת אלנפט נערצה סוא כ'ו' דרהם</span></li>
<li><span lang="he">&nbsp;בעד אן באעו מנה בסדס די'נ' מן</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">חסאב</span></li>
<li><span lang="he">ג' דראהם</span></li>
<li><span lang="he">אלוקיה</span></li>
<li><span lang="he">וקלת לה</span></li>
<li><span lang="he">לא תביעה</span></li>
<li><span lang="he">לה אלא</span></li>
<li><span lang="he">כדא באל</span></li>
<li><span lang="he">אואק</span></li>
<li><span lang="he">עלי</span></li>
<li><span lang="he">&nbsp;ידיכם</span></li>
<li><span lang="he">&nbsp;ואמא</span></li>
<li><span lang="he">&nbsp;כ'לוף</span></li>
<li><span lang="he">&nbsp;בן זכאר</span></li>
<li><span lang="he">&nbsp;קליל</span></li>
<li><span lang="he">&nbsp;מא גרי</span></li>
<li><span lang="he">&nbsp;עלי מנה</span></li>
<li><span lang="he">&nbsp;ממא</span></li>
<li><span lang="he">&nbsp;סבני</span></li>
<li><span lang="he">&nbsp;ואכד</span></li>
<li><span lang="he">ערצי</span></li>
<li><span lang="he">&nbsp;והדדני</span></li>
<li><span lang="he">&nbsp;ואבן אל</span></li>
<li><span lang="he">&nbsp;א</span></li>
<li><span lang="he">&nbsp;אסכנדראני</span></li>
<li><span lang="he">&nbsp;קאל מא</span></li>
<li><span lang="he">&nbsp;ביני</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">ובינה</span></li>
<li><span lang="he">מעאמלה</span></li>
<li><span lang="he">הודא</span></li>
<li><span lang="he">הר לה</span></li>
<li><span lang="he">מעאמלה</span></li>
<li><span lang="he">מעה</span></li>
<li><span lang="he">וקר קלח</span></li>
<li><span lang="he">לעזרא</span></li>
<li><span lang="he">וכלמה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00017-00021/canvas/2">
                    
                    
                    
                        <h3>Verso, upside down (right side up in original orientation, per Gil)</h3>
                    
                        <ol>
<li><span lang="he">ואמא אבו אלמנצור אלדסתרי קד כלמתה</span></li>
<li><span lang="he">וקאל אנה בטאל וחלף אימאן עטימה</span></li>
<li><span lang="he">אנה מא יקדר עלי שי ולו כאן פי שגל או</span></li>
<li><span lang="he">פי מעישה למא כליתה ותקול לי ביע</span></li>
<li><span lang="he">אלכרז וקד עייתכם נערצה מא אצבת</span></li>
<li><span lang="he">מן ישתריה מני אודעתה פי מכזנך</span></li>
<li><span lang="he">ואמא אלצהריג מא סכבת פיה מא</span></li>
<li><span lang="he">לאנני אתכלת חתי יגיני כתאבך במא</span></li>
<li><span lang="he">תאמר פיה באנני גבת אלצאנע ואוריתה</span></li>
<li><span lang="he">&nbsp;לה קאל לי יריד דינר ונצף פקלת כליה</span></li>
<li><span lang="he">&nbsp;חתי נשאורה ואלמחמודה קד וצלת לי</span></li>
<li><span lang="he">&nbsp;צחבה מימון ועיית בסוק ואללך פי אל</span></li>
<li><span lang="he">&nbsp;בקיה תנפדהא לי ולם נרי מנך גואב</span></li>
<li><span lang="he">&nbsp;ותערפני סער אלחואיג ענדכם לעל</span></li>
<li><span lang="he">&nbsp;נעול עלי אלטלוע ולא יכון בד מן גואב</span></li>
<li><span lang="he">&nbsp;כתאבי עלי כאצה רוחך אלשריפה</span></li>
<li><span lang="he">&nbsp;ואבו סעד ומנסוכה אפצל אלסלם</span></li>
<li><span lang="he">&nbsp;ור' אברהם //אלרייס// אפצל אלסלם</span></li>
</ol>
                    
                        <h3>Verso, left margin (right margin in original orientation, per Gil)</h3>
                    
                        <ol>
<li><span lang="he">ואבן אלכיר</span></li>
<li><span lang="he">יקרי אבי</span></li>
<li><span lang="he">סעד</span></li>
<li><span lang="he">ומנסוכה</span></li>
<li><span lang="he">אפצל אל</span></li>
<li><span lang="he">סלם</span></li>
<li><span lang="he">ואנא</span></li>
<li><span lang="he">אברהים</span></li>
<li><span lang="he">בן אבי</span></li>
<li><span lang="he">&nbsp;אלחי</span></li>
<li><span lang="he">&nbsp;נקריך</span></li>
<li><span lang="he">&nbsp;אלסלם</span></li>
</ol>
                    
                        <h3>Verso (upside down in original orientation, per Gil)</h3>
                    
                        <ol>
<li><span lang="he">אלי סידי ומולאי אלחבר&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן מחבה עואץ בן</span></li>
<li><span lang="he">גדול הישיבה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; חננאל נ'נ'</span></li>
<li><span lang="he">נהראי בן נסים נ'נ'</span></li>
</ol>
                    
                </div>
            
        </section>
    </body>
</html>
