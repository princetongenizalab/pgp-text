
<html>
    <head>
        <title>Transcription of Letter: T-S 20.104</title>
    </head>
    <body style="max-width: 860px; margin: auto">
        <h1>Transcription of Letter: T-S 20.104</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00104/canvas/1">
                    
                    
                    
                        <h3>Recto</h3>
                    
                        <ol>
<li>[ ]ב[ אגת]מעו [מעהם פי כני]סה</li>
<li>[אלשאמיין במצר] אלמערופין בפרנסתהא ובאפ[וטרופסי] אחואלהא</li>
<li>אלמהתמין בעמארתהא פי גמיע אמורהא [אל]די {מנהם}</li>
<li>פי גמלתהם כגק מר ר אפרים השופט והמומחה ומור שלמה</li>
<li>בר חכים הפרנס ור מחסן בן חוסין ור דויד הלוי בן אהרן</li>
<li>ור [ ] ור אברהם הפרנס בר מבשר נטריהון רחמנא</li>
<li>ויקדמו דלך אלוקת מן ירצו דינה וטריק[תה ו]עלמה ואיצא תולא</li>
<li>חוסין הדא מקדם ללגמאעה נר פי מא יתולאה מן אלדביחה</li>
<li>ואלמנאיה פי אלסוקין אלדי אחדהמא חמאם אלפאר ואלאכר</li>
<li>סוק אלכביר כמא כאן ואלדה רחמ אללה עלי אנה יבאדל אלי הדא</li>
<li>פי אלחרץ ואלתקצי פי מא יתולאה מן דלך ומראעה אלי</li>
<li>אלשומרים במא יגב וחפט מא יבית מן אללחם אלחלאל [ו]גמיע</li>
<li>מא יתעלק בה כדמה אלדביחה ליצח לה דיאנתה ויכלץ מן</li>
<li>אלאתם אן שא אללה ושרט עליה איצא אנה לא יסתניב</li>
<li>במנצור אכיה פי שי מן אלדביחה ולא מנאיה ולא יגעלה</li>
<li>שומר ליזול ענה אלתהמה ויזול איצא שגל קלב אלגמא[עה]</li>
<li>פי שי מן דלך ועלי אן מא קסם אללה גל אסמה פי הדין אלסוק[ין]</li>
<li>אלמקדם דכרהם מן קליל או כתיר מן אגרה דביחה או</li>
<li>כאן [ ] תגמע בה אלרסום קליל כאן אם כתיר מ[ן]</li>
<li>[ ] אסם ואחד יכון דלך באגתמא[ע]</li>
<li>אלפרנסה [או מ]ן י[ר]צא בה אלגמאעה ויסאלוה אלניאבה</li>
<li>מנהם פי ה[דא] לידפע פי כל סבוע נצף מא יחצל מן הדה</li>
<li>אלאסואק בלא זיאדה ולא נקצאן //אלי חוסין הדא אבן דויד// ואלנצף אלאכר יעזל אלי אן</li>
<li>יוצל אלי אדונינו כגק מר ור יאשיהו גאון נט רח וכגק</li>
<li>מרור אפרים השופט והמומחה נט רח שהדה וקימוה משרף</li>
<li>עלי דלך ומדברה ואלשיוך אלמקדם דכרהם [ר דויד ה]ל[וי] בן אהרן</li>
<li>אלמקדם דכרה אידה אללה ודכלת אל [ ] באחד</li>
<li>[ ]ת הדה אלתקנה בלא חומלה [ ]ני ואעוד באללה</li>
<li>כאן אחד פסך שי מן דלך כאנו מנכרין עליה {אל} דלך ואיצא</li>
<li>מתי מא פסך חוסין הדא בר דויד שי ממא דוכר ווצף פי</li>
<li>הדה אלתקנה קליל כאן אם כתיר לם יכון לה ענד אלגמאעה חק</li>
<li>כדמה ולא שרט ממא דוכר בל תע[ ] אעתקאד מן</li>
<li>פסך עהד ועבר עלי פניין וקרי גמיע הדא אלכתאב עלי</li>
<li>גמאעה מן כתב כטה פי אכרה ועלי חוסין הדא בן דויד</li>
<li>החזן ננ אלמקדם דכרה ואקני מנה עלי [מא פי הדא אלכתאב מן אלשרוט]</li>
<li>בעד אן אעתרף בוקופה עליה ופהמה איאה קניין</li>
<li>גמור בביטול כל מודעין ותנאין נכתב בחודש אדר</li>
<li>שנת אלף ושלו למניין דרגילין ביה בשפריר מצרים</li>
<li>שעל הנהר מותבה שריר וקיי /אלי חוסין הדא בן דויד צחיח</li>
</ol>
                    
                </div>
            
        </section>
    </body>
</html>
