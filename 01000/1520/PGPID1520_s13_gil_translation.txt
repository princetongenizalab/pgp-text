recto

אני כותב לך, אדוני ורבי, ייתן לך אלוהים אריכות ימים ויחמיר את עזרתך לך ואת שלומך 
ואת חסדיו לך ויכה את אויביך, בכ"ב באב, יהפך לשמחה, אחרי שכבר
שלחתי לך לפני כן מכתבים עם ברוך, אקווה שהגיעו אליך. הודעתיך
בהם שהגיעה אונייה ממהדייה, אבל עד עכשיו לא הגיע איש
מאטראבלס, ולא מספאקץ. כל משך  היום אני על יד הים.
אקווה שאלוהים לא יכזיב את תוחלתנו ברחמיו, שלחתי לך
עם מכתבי זה מכתב של אבו סהל עטא ומכתב של נסים.
קניתי לך מכלל הקמפור שהגיע רבע מן, ולא
חייבו אותך לא בפחת ולא בהוצאות הובלה, עד שהגיע האדון אבו עמראן
והודענו לו מה המצב ואמר: חי אלוהים, לעולם יש לחייב
אותו בפחת ובהוצאות הובלה. והניכוי מן הסכום שלך היה כ"ה דרהמים בקירוב
והוצאות ההובלה שני דינרים ושני שלישים; זאת, לידיעתך. האדון אבו עמראן אמר
שהשאיר אצלך את הארגז שקנה לי; אבקש ממך, אנא
החזר אותו לבעליו, ונוותר לו על קיראט או שניים, כפי
שתמצא לנכון, כי אני כבר קניתי (ארגז). עוד כתבת על מכירת סחורותיך ועל שיפוץ
הבית. חי אלוהים, הלוא אני בזמן הזה במצב שרק אלוהים יודע אותו,
מרוב דאגה וחרדת הלב, אבקש ממנו שיושיע ברחמיו. אודיעך
שהגיעה השבוע אונייה ספרדית, מספרד,
מדאניה, ובה חבורה מאנשינו : מכתאר אלחלבי,
דאוד בן שמחון, בנו של בן לכתוג', וכן אלשראבי; אבל הם לא נכנסו
כלל למהדייה ואין עמם ידיעות. ובאונייה משי רב
וסחורות רכות. והגיעו מארץ הרום, מג'נואה ומעוד מקומות,
אוניות; והם אומרים שתגענה מספרד ג' אוניות חוץ מזו. 
(25-24) זאת לידיעתך. שלח לי בטובך את שמן השרפה עם מישהו 
 

verso

מתאים, או השאר אותו למי שיבוא בתעלת הנילוס, כי הזמן מתקרב. קראתי
את מכתבך לאשת עואץ נ"ע, והם מודים מאוד.
האדון אבו עמראן עם שותפו הם תחת עיקול(?), ייטיב אלוהים את מצבו
ואת מצבנו. שלחתי לך עם מַימון, משרת אדוני
ורבי אבו אלבשר אזהר, את המעיל שלך; אקווה
שהגיע אליך. האדון אבו עמראן אמר ששילם לך שני דינרים
ואמר: מסור לי את הקמפור של אדוני ואני אמסור לו אותו ;
זאת לידיעתך. שלח לי בבקשה את תמצית הוורדים שכתב
האדון אבו עמראן שהשאיר באריזה קטנה אצל בן טיבאן.
קבל נא את מיטב דרישות השלום ולנסים, אלוהים שומרו, דרישות שלום. מסרתי
את מכתבך לאדוני ורבי אבו אלחסן והוא שולח לך דרישות שלום.
ואלכבירה דורשת בשלומך. מסור דרישות שלום בשמי לאדוני ורבי 
(13–14) ר' ישועה והודע לו שאני מתגעגע אליו; ושלום. 
 

verso, address
לאדוני ורבי רבנו נהורי בי"ר נסים ז"ל, ייתן לו אלוהים אריכות ימים ויתמיד את עזרתו לו; המורה לו, נתן בן נהוראי נ"ע. 