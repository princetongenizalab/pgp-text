
<html>
    <head>
        <title>Hebrew Translation of Letter: T-S 10J16.17</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J16.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00017/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויחמיר את עזרתך לך ואת שלומך </li>
<li>ואת חסדיו לך ויכה את אויביך, בכ"ב באב, יהפך לשמחה, אחרי שכבר</li>
<li>שלחתי לך לפני כן מכתבים עם ברוך, אקווה שהגיעו אליך. הודעתיך</li>
<li>בהם שהגיעה אונייה ממהדייה, אבל עד עכשיו לא הגיע איש</li>
<li>מאטראבלס, ולא מספאקץ. כל משך  היום אני על יד הים.</li>
<li>אקווה שאלוהים לא יכזיב את תוחלתנו ברחמיו, שלחתי לך</li>
<li>עם מכתבי זה מכתב של אבו סהל עטא ומכתב של נסים.</li>
<li>קניתי לך מכלל הקמפור שהגיע רבע מן, ולא</li>
<li>חייבו אותך לא בפחת ולא בהוצאות הובלה, עד שהגיע האדון אבו עמראן</li>
<li>והודענו לו מה המצב ואמר: חי אלוהים, לעולם יש לחייב</li>
<li>אותו בפחת ובהוצאות הובלה. והניכוי מן הסכום שלך היה כ"ה דרהמים בקירוב</li>
<li>והוצאות ההובלה שני דינרים ושני שלישים; זאת, לידיעתך. האדון אבו עמראן אמר</li>
<li>שהשאיר אצלך את הארגז שקנה לי; אבקש ממך, אנא</li>
<li>החזר אותו לבעליו, ונוותר לו על קיראט או שניים, כפי</li>
<li>שתמצא לנכון, כי אני כבר קניתי (ארגז). עוד כתבת על מכירת סחורותיך ועל שיפוץ</li>
<li>הבית. חי אלוהים, הלוא אני בזמן הזה במצב שרק אלוהים יודע אותו,</li>
<li>מרוב דאגה וחרדת הלב, אבקש ממנו שיושיע ברחמיו. אודיעך</li>
<li>שהגיעה השבוע אונייה ספרדית, מספרד,</li>
<li>מדאניה, ובה חבורה מאנשינו : מכתאר אלחלבי,</li>
<li>דאוד בן שמחון, בנו של בן לכתוג', וכן אלשראבי; אבל הם לא נכנסו</li>
<li>כלל למהדייה ואין עמם ידיעות. ובאונייה משי רב</li>
<li>וסחורות רכות. והגיעו מארץ הרום, מג'נואה ומעוד מקומות,</li>
<li>אוניות; והם אומרים שתגענה מספרד ג' אוניות חוץ מזו. </li>
<li>(25-24) זאת לידיעתך. שלח לי בטובך את שמן השרפה עם מישהו </li>
<li> </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00017/canvas/2">
                    
                    
                    
                        <h3>verso</h3>
                    
                        <ol>
<li>מתאים, או השאר אותו למי שיבוא בתעלת הנילוס, כי הזמן מתקרב. קראתי</li>
<li>את מכתבך לאשת עואץ נ"ע, והם מודים מאוד.</li>
<li>האדון אבו עמראן עם שותפו הם תחת עיקול(?), ייטיב אלוהים את מצבו</li>
<li>ואת מצבנו. שלחתי לך עם מַימון, משרת אדוני</li>
<li>ורבי אבו אלבשר אזהר, את המעיל שלך; אקווה</li>
<li>שהגיע אליך. האדון אבו עמראן אמר ששילם לך שני דינרים</li>
<li>ואמר: מסור לי את הקמפור של אדוני ואני אמסור לו אותו ;</li>
<li>זאת לידיעתך. שלח לי בבקשה את תמצית הוורדים שכתב</li>
<li>האדון אבו עמראן שהשאיר באריזה קטנה אצל בן טיבאן.</li>
<li>קבל נא את מיטב דרישות השלום ולנסים, אלוהים שומרו, דרישות שלום. מסרתי</li>
<li>את מכתבך לאדוני ורבי אבו אלחסן והוא שולח לך דרישות שלום.</li>
<li>ואלכבירה דורשת בשלומך. מסור דרישות שלום בשמי לאדוני ורבי </li>
<li>(13–14) ר' ישועה והודע לו שאני מתגעגע אליו; ושלום. </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי רבנו נהורי בי"ר נסים ז"ל, ייתן לו אלוהים אריכות ימים ויתמיד את עזרתו לו; המורה לו, נתן בן נהוראי נ"ע. </p>
                    
                </div>
            
        </section>
    </body>
</html>
