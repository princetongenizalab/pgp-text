
<html>
    <head>
        <title>Transcription of Letter: T-S 10J16.17</title>
    </head>
    <body style="max-width: 860px; margin: auto">
        <h1>Transcription of Letter: T-S 10J16.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00017/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם תאידה וסלאמתה</p>
</li>
<li>
<p>ונעמאה וכבת אעדאה לח בקי מן אב יהפך לשמחה בעד אן</p>
</li>
<li>
<p>תקדמת כתבי אליך צחבה ברוך ארגו וצולהא אליך אעלמתך</p>
</li>
<li>
<p>פיהא אן וצל מרכב מן אלמהדיה ואלי אלסעה לם יצל אחד</p>
</li>
<li>
<p>מן אטראבלס ולא מן ספאקץ ואנא טול נהארי עלי אלבחר</p>
</li>
<li>
<p>פאר[גו אן] ש[א] אללה לא יקטע רגאנא ברחמתה וקד אנפדת לך</p>
</li>
<li>
<p>צחבה כתאבי האדי כתאב אבו סהל עטא וכתאב נסים</p>
</li>
<li>
<p>וקד כנת אכדת לך מן גמלה אלכאפור אלואצל רבע מן ולם</p>
</li>
<li>
<p>יוחתסב עליך לא נקץ ולא מאונה אלי וצול אלשיך אבי עמראן</p>
</li>
<li>
<p>פערפנאה צורת אלחאל פקאל ואללה לא אבד מא יוחתסב</p>
</li>
<li>
<p>עליה באלנקץ ואלמונה וקד נקץ גמלתה נחו כה דרהם</p>
</li>
<li>
<p>[ואלמאו]נה דינרין ותלתיי אעלמתך דלך וקד דכר אלשיך אבי עמרן</p>
</li>
<li>
<p>[אנה] תרך אלצפט אלדי אשתרא לי בידך פנחב מנך לעל</p>
</li>
<li>
<p>תעידה לצאחבה ונתרכו לה אמא קירט או קירטין כיף מא</p>
</li>
<li>
<p>ראיתה לאני קד אשתרית תם דכרת ביע חואיגך ואצלאח</p>
</li>
<li>
<p>אלדאר ואגא ואללה פי האדא אלוקת תחת מא יעלמה אללה</p>
</li>
<li>
<p>מן שגל אלסר ותעלק אלקלב אסלה אלפרג ברחמתה ואעלמך אן</p>
</li>
<li>
<p>וצל פי האדא אלאסבוע מרכב אנדלסי מן אנדלס</p>
</li>
<li>
<p>מן דאניה פיה גמאעה מן אצחאבנא מכתאר אלחלבי</p>
</li>
<li>
<p>ודאוד בן שמחון וולד בן לכתוג ואבן אלשראבי ולם ידכלו</p>
</li>
<li>
<p>אלמהדיה גמלה וליס ענדהם כבר ופיה חריר אן כתיר</p>
</li>
<li>
<p>ובצאיע אן כתירה ווצל מן בלד אלרום מן גנוא וגירהא</p>
</li>
<li>
<p>מראכב וידכרו אן יצל מן אנדלס ג מראכב גיר האדא</p>
</li>
<li>
<p>אעלמתך דלך ואלזית אלחאר לעל</p>
</li>
<li>
<p>תנפדה אלל מע מן</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00017/canvas/2">
                    
                    
                    
                        <h3>verso</h3>
                    
                        <ol>
<li>
<p>יצלח או אתרכה למן יגי פי אלכליג לאן אלוקת קרב וקד קרית</p>
</li>
<li>
<p>כתאבך עלי זוגה עואץ נע והם שאכרין כתיר</p>
</li>
<li>
<p>ואלשיך אבי עמראן מע שריכה תחת וקפה אללה יצלח חאלה</p>
</li>
<li>
<p>וחאלנא וקד אנפדת אליך צחבה מימון גלאם מולאי</p>
</li>
<li>
<p>אלשיך אבי אלבשר אזהר אלמקטע אלדי לך ארגו</p>
</li>
<li>
<p>וצולה אליך וקד דכר אלשיך אבי עמראן אן דפע לך דינרין</p>
</li>
<li>
<p>וקאל אדפע לי אלכאפור אלדי למולאי ואנא אדפעה</p>
</li>
<li>
<p>אע&lt;למ&gt;תך דלך ולעל תנפד לי אלורד מרבא אלדי דכר</p>
</li>
<li>
<p>אלשיך אבי עמראן אנה תרך אלזויד ענד בן טיבאן</p>
</li>
<li>
<p>תכתץ אפצל אלסלאם ונסים חפצה אללה אלסלאם וקד דפעת</p>
</li>
<li>
<p>כתאבך למולאי אלשיך אבי אלחסן והו יכצך באלסלאם</p>
</li>
<li>
<p>ו[אלכ]בירה תכצך באלסלאם ותקרא סלאמי עלי מולאי אלשיך</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ר ישועה ותעלמה [שו]קי אליה</p>
</li>
<li>
<p>&nbsp; &nbsp; ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלואלד רבנו נהראי ביר נסים זל שאכרה נתן בן נהראי נע</p>
</li>
<li>
<p>אטאל אללה בקאה ואדאם תאידה</p>
</li>
</ol>
                    
                </div>
            
        </section>
    </body>
</html>
