
<html>
    <head>
        <title>Transcription of Letter: T-S 13J22.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00008/canvas/1">
                    
                    
                    
                        <ol>
<li>בש רח</li>
<li>וצל כתאב אלולד אלעזיז אלמופק אל</li>
<li>סעיד מגמל אלנעות ואלאוצאף בר אבהן</li>
<li>ואורין כגק' מר ור שלמה התלמיד המבין</li>
<li>השר הנכבד ישמרו צורו ויהיה בעזרו ויבנה</li>
<li>לו בית נאמן כחפצו וכלבבו וקראתה ופהמת</li>
<li>מצמונה וקד אוצל מעאפא למוצלה נגיב</li>
<li>תלתין דרהם להם ענדה דרהמין מן אלדפעה</li>
<li>אלאולי ואוצלוה כח דרהם אגרה דארהם</li>
<li>אלי סלך ניסן ותהני לי אלולד אלעזיז אל</li>
<li>גליל אלפאצל אלמתפצל מגמל אלנעות</li>
<li>ואלאוצאף וכדלך סידי ומאלך רקי אלאך אל</li>
<li>עזיז אלראיס אלגליל אבי זכרי ישמרו צורו</li>
<li>וסאיר מן תחוטה ענאיתכם בהדא אלמועד</li>
<li>אלשריף תזכו לחזות בנעם השם ולבקר</li>
<li>בהיכלו ולאכל מן הפסחים ומן הזבחים</li>
<li>לרצון כחפץ עבדכם פרחיה</li>
</ol>
                    
                        <h3>עמוד ב'</h3>
                    
                        <ol>
<li>חצרה אלמולי אלאגל אלפאצל אלמתפצל כגק</li>
<li>שלמה ייבה שלומו לעד</li>
</ol>
                    
                </div>
            
        </section>
    </body>
</html>
