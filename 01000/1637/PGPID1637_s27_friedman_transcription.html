
<html>
    <head>
        <title>Transcription of Letter: T-S 12.242</title>
    </head>
    <body style="max-width: 860px; margin: auto">
        <h1>Transcription of Letter: T-S 12.242</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00242/canvas/1">
                    
                    
                    
                        <h3>Recto</h3>
                    
                        <ol>
<li>] . . הא אן כאן קד אצדר אליהא [</li>
<li>] . י אדני וצולה ואערף חצרתה אלסאמיה</li>
<li>]נאס וקד תופית אלאם מד סבעה</li>
<li>סנין וכתרת אלשנאעה עלי אלמרה אן זוגהא . . . . . . . . . מן</li>
<li>ענדהא ושנעאת קביחה גדא וצאח אלנאס פאסתדעיתה</li>
<li>וכאטבתה באן לא ימכן הדא אלרגל מן אלדכול אליה פצעב עליה</li>
<li>דלך כתיר ו . . . . . דה אן הדא אלרגל עלי מא דכר אלנאס ינפק</li>
<li>עליהם נפקה גידה פלמא כאן פי הדא אלאסבוע זאד אלערעור</li>
<li>עליהם ואסתגאת אלנאס פאנפדת אליה יחצר אלי ענד אלמסתגיתין</li>
<li>פקאל פי גד אגי ואצבח טלעאה(?) פקאלת זוגתה קד מצא אלי מצר</li>
<li>יסתגית פי אלחזאן ולילה מסירה עולו אלנאס ען יוקעו אלכצם</li>
<li>פי יד אלסלטאן פקאל אנא אחלף אנני לא רגעת דכלת אלי ענד הדה</li>
<li>אלאמראה פאקני מנה ואקדש דינרין אן עאוד דכל אליהא&nbsp;ואיצא</li>
<li>אערף חצרתה אן ענדנא אנסאן יסתגית ויקול לי מע זוגתי</li>
<li>סנתין ולם תמכני מן נפסהא פאחצרנאהא וקאלת אלדי קאל צחיח</li>
<li>ומא לי קדרה אן ילתזק אליה רגל ועמר הדה אלגאריה ניף תלתה</li>
<li>עשר סנה והיה יתומה וקד טלב טלאקהא ואיצא היה תטלב אלטלאק</li>
<li>פאשתהי מן חצרתה אן תערף ממלוכהא [[הל יזמם]] הל ילזם אלרגל</li>
<li>וזן אלמוכר אלדי פי אלכתובה אם לא או יגוז אן יתזוג אכרה מעהא</li>
<li>אם לא ועיני אלעבד שאכצה אלי מא יצלה פי הדא אלמעני</li>
<li>פאן אלזוג מסתגית ליל ונהאר ויחמל אלנאס עליה ואסל</li>
<li>חצרתה אלסאמיה אן תבסט עדר ממלוכהא פי כתב הדה</li>
<li>אלאחרף פאללה יעלם אנני מא כתבתה</li>
</ol>
                    
                        <h3>Recto - right margin</h3>
                    
                        <ol>
<li>] . . . מן אלצעף ופי הדה אלסאעה וצל אלשיך אבו אלכיר צאלח ש . .&nbsp;</li>
<li>]אלה ותפצל ואן גא אפתקדנא והוה כתיר אלשכר לחצרתה</li>
</ol>
                    
                </div>
            
        </section>
    </body>
</html>
