
<html>
    <head>
        <title>Transcription of Letter: T-S 10J15.6</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.6</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00006/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אטאל אללה בקאך ואדאם נעמאך מן אלקדס עמרה אללה</li>
<li>לד בקין מן אלול ואלחאל סלאמה ונעמה ללה אלחמד עלי דלך וען שוק סדיד אליך</li>
<li>קרב אללה אלאגתמאע בך עלי כיר אנה ולי דאלך ואעלמך תקדמת כתבי אליך עדה</li>
<li>ולם ארא להא גואב ארגו שגל כיר ואנא אעלם אנך פי אלעדם אללה יתם פרחך</li>
<li>ויגעלך מתצל בבנים זכרים וכנת סאלתך פי אנגאז אלטו דינאר ותאכד כתאב</li>
<li>ר עמאר בן פיני לר אברהם שריכה אן ענדה טו דינאר ותכתב אנת לר אברהם</li>
<li>יקבץ לך אלג כתב משהוד פיהא ואנא אכתבהא תם בעד דלך יסלם אלטו</li>
<li>דנאר (!) וכלץ נפסך מן הדה אלספקה אקצי חאגתי פי הדא פאללה אללה לא</li>
<li>תוכר אלמסאלה אכתר מן הדא מהמא ר אברהם הונא יאכד אלכתב יגיבהם</li>
<li>לך מעה אן שא אללה אן אכתרת דלך והו נעני ר אברהם יזן להם אלדנאניר הונא</li>
<li>ור עיאש וצל אלי אלקדס סאלם בעד צעובה עטימה קאל לחקתה פי אלבחר</li>
<li>והו יכצך אלסלם והו מתוקע לוצול כתאבך אליה וקד וצל אליה כתאב יוסף בן</li>
<li>שמחה וכתב אלחנן וצלת ידכר מא גרי עלי אכוה יהודה ארגו אן דלך</li>
<li>באטל ובלגני אן בינך ובינה כלטה אללה יגעל דלך באטל וינטר אליך</li>
<li>ואלינא ואן כנת סמעת או וצלת אליך כתב מן אלגרב תערפני</li>
</ol>
                    
                        <h3>Right Margin</h3>
                    
                        <ol>
<li>ואן כאן דכרוני</li>
<li>פי אלכתב תערפני</li>
<li>בדלך פלעל יוגהו</li>
<li>אלי שי לאן אלכסוה</li>
<li>מא ענדי אלא עמאמה</li>
<li>ואחדה הי אלי אלסבת</li>
<li>ואלי אלעיד ואלי אל</li>
<li>חול ותיאבי כדא</li>
<li>ולא תקטע כתבך</li>
<li>עני ואכבאר</li>
<li>אלגרב</li>
</ol>
                    
                        <h3>Top Margin</h3>
                    
                        <ol>
<li>תעלמני</li>
<li>בהא</li>
<li>קראת עלי</li>
<li>כאצה</li>
<li>נפסך אל</li>
<li>שריפה</li>
<li>אפצל אלסלם</li>
<li>ור אברהם יכצך</li>
<li>אלסלם</li>
<li>ופי יומי הדא</li>
<li>וצל סידנא</li>
<li>אלרייס אלי אל</li>
<li>קדס וקד</li>
<li>דכל אליה ר</li>
<li>אליה וסלם</li>
<li>עליה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00006/canvas/2">
                    
                    
                    
                        <h3>Verso</h3>
                    
                        <ol>
<li>ור יוסף כאן פי אלרמלה פי חין וצול אלרייס אלי אלקדס לאן אלרייס גא עלי נאבלס ולם ידכל</li>
<li>אלי אלקדס וקד סאלך ר עיאש אן וצל אליה כתאב מן אלגרב תנסך אגראצה ותכתב אליה דלך</li>
<li>ותעלמה אן כאן לה פי הדה אלמרכבין אלדי אציבת שי אללה אללה קאל לך תכתב אלי</li>
<li>בדלך ואחב תכלץ נפסך מן הדה אלטו דינאר ומא ילזמני אכתר מן הדא שי למתלך</li>
<li>ושלומך ירבה</li>
</ol>
                    
                        <h3>Upside-Down</h3>
                    
                        <ol>
<li>לסידי ומולאי אבי יחיי נהראי בן נסים מן אסראיל בן סהלאן</li>
<li>אטאל אללה בקאה ואדאם נעמה ותאיידה אלפסטאט</li>
<li>אלחסן בן נגא מחמד בן נאגי סיוצלה</li>
<li>סרעה</li>
</ol>
<ol>
<li>لسيدي وموﻻي ابي يحيي نهراي بن نسيم المغربي من اسرائيل بن سهل بن</li>
<li>الحسن بن نجا محمد بن ناجي</li>
<li>اطال الله بقا٥ وادام نعما٥ وتاييد٥ الفسطاط</li>
<li>سيوصله سرعة</li>
</ol>
                    
                </div>
            
        </section>
    </body>
</html>
