
<html>
    <head>
        <title>Transcription of Letter: T-S 8J13.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8J13.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00013-00012/canvas/1">
                    
                    
                    
                        <ol>
<li>רקעתי אליך יאכי וסידי ואלעזיז עלי אטאל אללה</li>
<li>בקאך ואדאם עזך ותאיידך וסעאדתך ומן</li>
<li>תופיקה לא אכלאך וממא אעלמך בה וארגו</li>
<li>באן לם אקטע אלסואל ענך תם אן גמני אלדי</li>
<li>לם תעיד ענדנא אללה תבארך ותעאלה (!)</li>
<li>יזכיך שנים רבות לשנה הבאה בירושלים</li>
<li>וקד יאכי אנפדת דהב מע אלאצדקא</li>
<li>מלך אחיאך אללה עלי אן ישתרא</li>
<li>לי שי מן כאפור ואשתרי לי תם עאקני</li>
<li>מן אלברקניה וקיתין פפתפצל (!) עלי</li>
<li>ותסת עני צניעה מן פצל אללה</li>
<li>ופצלך ומא ביני ובינך מן אלאכוה</li>
<li>ואלמחבה פי אן תעמל מעי צניעה</li>
<li>וחאגה בחואיג פי אן תאכד לי וקיתין</li>
<li>כאפרור באי סער אן כאן ותנפדהא לי</li>
<li>סרעה ותערפני למן אעטי אלתמן</li>
<li>אמא לאכוך או למן תאמרני בה</li>
<li>פי כתאבך אן נסלם לה ל אלתמן</li>
<li>י יך אלי מצר מע מן אתפק ואן כאן</li>
<li>לך חאגה ואלי אלגרב תנפדהא</li>
</ol>
                    
                        <h3>margin</h3>
                    
                        <p>מעי פתכון / צחבה אל / כאפור ואנא / אעמל פיהא / מא תראה / אן שא אללה /</p>
<p>ולא תכליני / מנה פאן / לם אכל אלא / עליך אללה / יזכיך מן / כל כיר /</p>
<p>ויגמע / ביננא / עלי / אפצל אל / אחואל אן / שא אללה / ותקרי / לי</p>
<p>סלאמי / עלי אבן / אלעפצי / כתיר / ותקול / לה /</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00013-00012/canvas/2">
                    
                    
                    
                        <h3>page b</h3>
                    
                        <ol>
<li>אבו אלחסין //אבן אל// יקריך אלסלאם וקל לך</li>
<li>יא מולאי כתבת לך רקעה ואנא אסאל חצרתה</li>
<li>פי אן תביע לי חריר בדרהם ותאכד</li>
<li>לי בדינאר מחמודה ובדינאר כאפור</li>
<li>ובאלבאקי סמג ערבי אן כאן יפצל שי</li>
<li>ולא תתואנא לי פי דלך וואללה לו כאן לך</li>
<li>[[אלפ]] חאגה אנפדהא פאנא אכדמך</li>
<li>פיהא מא אקדר עליה ובאללה לקד</li>
<li>גמני אלדי לם תעיד ענדנא ר אללה יופקך</li>
<li>ויפקנא בקדרתה כץ נפסך אלכרימה</li>
<li>באפצל אלסלאם ואכוך אבו אלפרג אלסלאם</li>
<li>ומא געלני לם ננפד יאכי אלדהב לא אן מא</li>
<li>וא ת מע מן נפסד שי וכ יא לם נלחקה</li>
<li>אלא וקד כרג מן אלס דרה א ערפת</li>
</ol>
<p>אלי אכי ומולאי אבו מנצור אלכהן עבדה וא</p>
<p>ביר יפת הכהן סט</p>
<p>אטאל אללה בקאהם אבן קסאסה דהבי</p>
                    
                </div>
            
        </section>
    </body>
</html>
