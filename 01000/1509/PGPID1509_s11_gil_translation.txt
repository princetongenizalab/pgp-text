ע׳׳א:


אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך
ואת חסדיו לך, מפסטאט, בי׳׳ב באב, יודיע אלוהים, לך ולנו, את ברכתו ….
ויזכנו לנחמת ציון, אחרי בוא מכתבך בידי נושא המכתבים היהודי. שמחתי
לדעת ששלום לך. כתבת על הגזרה(?) על בשויים ומה שעשית בעניינם;
הלוא מה שעשית הוא הטוב שבמעשים; לולה היו האנשים מנועים מן העסקים
ומלהיפגש, היו משיגים בעניינם הישג גדול. ובלבם החלטה
שישלחו להביאם אחד אחד, שיופיע אצלם. אלוהים יתעלה יעזור. 
כתבתי לאדוני ורבי אבו אלחסן שאתה מודה לו והודיתי לו (גם) אני על זאת.
לפני כן ביקשתי ממך כי תקנה חיטים, אקווה שעשית זאת ושלחת אותן. אני החלטתי
לעבור את החורף באלכסנדריה עם המשפחה, אם תימצא לי דרך (לזאת), וברצון,
אם תהיה הפרוטה מצויה, אשהה חלק (מהזמן) אצל האדון אבו עמראן וחלק ממנו
אצל מרדוך. ובבוא המכתב הזה, אם אתה בעיר, אל
תבוא, כי הרי הזמן קשה. אם יבוא מימון, או מישהו אחר נאמן, שלח לי
אתו כ׳ (אריגים) סוסיים. אשר לקליובי, לא לקחתי ממנו דבר.
לקחתי מעואץ דינר פחות קיראט, מהאדון אבו אלפרג׳ מרדוך, אשר 
קיבל אותו בשבילו מאבו סעיד אלנאקה, חייב אותו בחשבון; והודע לי מה
סידר האדון אבו אלחסן בעניין פריג׳ בן המצרי. כתבתי 

שוליים, ימין


בחיפזון;
אני שולח לך את מיטב
דרישות השלום, ולאחיך
אבו סלימאן
ולבנו דרישת שלום
(תמסור?) להם
שאכתוב ….

שוליים, למעלה
….אחד מהם. 
