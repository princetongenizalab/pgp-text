
<html>
    <head>
        <title>Transcription of Letter: T-S 10J15.11</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.11</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00011/canvas/1">
                    
                    
                    
                        <ol>
<li>[כתאבי] יאסידי ומולאי אטאל אללה בקאך ואדאם סלאמתך וסעאדתך</li>
<li>ועאפיתך מן מצר ליב כלון מן אב ערפך אללה ואיאנא ברכתה</li>
<li>ויזכינא לנחמה ציון בעד וצול כתאבך ביד אלפיג אל יהודי פי</li>
<li>עלם סלאתך דכרת חרקה עלי שבויים ומא פעלתה פי [באבהם]</li>
<li>והדה כיר מא פעלתה ולולא אנקטאע אלנאס ען אל תצרף ואל</li>
<li>אגתמאע כאן אנפעל פי באבהם אמר והם מעולין עלי אנהם</li>
<li>ינפדו כלף ואחד אן ואחד ויסתחצרוה אללה תעאלי יעין</li>
<li>כתבת למולאי אלשיך אבו אלחסן בשכרך לה ושכרתה אנא לדלך</li>
<li>וכנת קד סאלתך פי שרי קמח ארגו אנך פעלת וח[מ]לתה פאנא מעול</li>
<li>עלי [[אל]]תשתיא באסכנדריה באלאהל אן וגדת טריק פחב</li>
<li>אן יכון לי חבה קמ[ח] בעצה ענד אשיך אבו עמראן ובעצה</li>
<li>ענד מרדוך ואן [וצ]ל כתאבי הדא ואנת פי אלבלד פלא</li>
<li>תגי פאלוקת צעב ואן גא מימון או גירה תקא תנפד לי</li>
<li>חמעה סוסיא ואמא אל קליובי מא אכדתה (!) מנה שי וקד</li>
<li>אכדת מן עואץ דינ' גיר קירט ען אשיך אבי אל פרג מרדוך אלדי</li>
<li>אכדה לה מן אבו סעיד אלנאקה תחאסבה בה ותערפני מא</li>
<li>פעלה אשיך אבי אל חסן פי באבה פריג אבן אל חצרי וכתאבי</li>
</ol>
                    
                        <h3>margin</h3>
                    
                        <p>מסדא / קראת ע[ליך] / אל סלם ואכי אבו סלימאן וולדה אל סלם /</p>
<p>אן אכדוה /</p>
                    
                        <h3>upside down</h3>
                    
                        <p>ואחד מנהם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00011/canvas/2">
                    
                    
                    
                        <h3>page b</h3>
                    
                        <p>סידי ומולאי אבו אל פרג דניאל בן מן נהראי בן נסים נע</p>
<p>]אן אל כהן נע אטאל אללה בקאה</p>
                    
                </div>
            
        </section>
    </body>
</html>
