
<html>
    <head>
        <title>Transcription of Letter: T-S 12.291</title>
    </head>
    <body style="max-width: 860px; margin: auto">
        <h1>Transcription of Letter: T-S 12.291</h1>

        <p>S. D. Goitein, <a href="https://www.jstor.org/stable/23592923">"Jewish Trade in the Mediterranean at the Beginning of the Eleventh Century (II)‎"</a> (in Hebrew), <em>Tarbiz‎</em> 37, no. 1 (Jerusalem: Mandel Institute for Jewish Studies, 1967), 48-77.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00291/canvas/1">
                    
                    
                    
                        <ol>
<li>שיכי ורייסי ואלעזיז עלי ואלאתיר לדי אטאל אללה</li>
<li>בקאך ולא אכלא מכאנך וזאד מן פצלה ואחסאנה לך</li>
<li>נעלם שיכי אן וצלת סאלם ואתקדם (!) מני אליך כתאב ולם</li>
<li>נרא לה גואב ארגו שגל כיר וערפתך פיה גמיע מא</li>
<li>תחתאג וקד וצקת (!) פי מרכב בן גובאר סלמה אללה</li>
<li>לכאצתך מן קבל מוסי בן אלמגאני ט קטאע כחל</li>
<li>מנהא ה זנאביל ד קטאיע (!) כחל ולי מעה מן כלטתך סלמך</li>
<li>אללה עדל נחאס סביכה וזנביל פגר וקטעתין כחל</li>
<li>ארגו אן יכתב אלסלאמה נחב מן מולאי [... א]ן יקבץ</li>
<li>אלכל ואיצא מע בנאנא לי חמל לך מן קבל בן אלמגאני</li>
<li>וחמל לי מן כלטתך סלמך אללה וחמל לי איצא כלטה מן</li>
<li>קבלי ביני ובין עמאר אבן יגו ד אזיאר לטאף ולי איצא</li>
<li>מע אבו זיד עדל קזדיר כלטה ביני ובין סלאמה אל</li>
<li>מהדוי ולך מן גמלתה נ רטל פי אלכלטה ולי מעה יא שיך</li>
<li>יז זיר צ[אבון ] לטאף ארגו יכתב אלסלאמה והי לרגל מעי</li>
<li>רסאלה [אסמה ? עמא]ר בן סלמון ורזמה נחאס מצרוב הי לרגל</li>
<li>[מסלם מן אל]מגרב יקאל לה אבו בכר אבן רזק אללה אל</li>
<li>[... ורזמ]תין שרח אלכל עלי אלואחדה אברהם ואלאכרי</li>
<li>מ[וסי? ... וק]ד אתפקנא מע צאחב אלמרכב אן יבלגהם נחב</li>
<li>מן אכ[י א]בו נצר חפצה אללה אן יענא ויקבץ לי אל</li>
<li>כל למא קבלה אלי אן נצל אן שא אללה ויכתב מולאי</li>
<li>כל מא לזם וכל ואחד ברסמה אלי אן נצל אליך</li>
</ol>
                    
                        <h3>Margin</h3>
                    
                        <ol>
<li>ותביע לי אלקזדיר \ באלקסם ואלרזק סלמך \ אללה ותדע סרתה עלי אמרה אלי אן</li>
<li>נגי ואנא \ עלי מגי ולא יאכרני \ אלא קטראן וזית נקבצה \ מן אלמראכב ולא</li>
<li>נשך \ אלא וגהת לי כתאב \ בגמיע אלאסעאר \ וקד בלגנא אן \ קבץ אלצלטאן \</li>
<li>אלזית וקבל אבן \ אלנפאט עלי \ נפסה</li>
</ol>
                    
                        <h3>Top of page</h3>
                    
                        <ol>
<li>אלמאל וארגו אן יכון דאלך אן שא אללה נחב אן תעני ותקבץ מנה תמן ה אזקאק</li>
<li>וחסאבה ענד סלאמה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00291/canvas/2">
                    
                    
                    
                        <h3>Page b</h3>
                    
                        <ol>
<li>וכאן אלצבאג אלאטראבלסי ברט&lt;ל&gt; בלעלא אלוכיל ואנא אלוכיל ואנא עלי אכד רחלי</li>
<li>קראת אלסלם אלא[תיר] .....וכאצה רוחך אלשריפה אפצל אלסלם</li>
<li>וסידי (.........ך) אבי אלפצל חרסהם אללה אלסלם ואבו אלפרג מרואן</li>
<li>יקרי [עליך] אפצל אלסלם ויקלך (=ויקול לך) לי מע אבן גובא&lt;ר&gt; עלי זנבילין</li>
<li>סיאלה [ ]ל נחב מן מולאי חרסה &lt;אללה&gt; אן יכלף אחד פתיאנה</li>
<li>אן יקבצהא [ ידפ]עהא אלי אבו געפר אבן אלמדלל אלוכיל ולם</li>
<li>נקטע מעה כר[א אלא מ]א אכד מן ואחד ואתנין ואכד אלמתאע בן סרה</li>
<li>לאן הו חמל ו קאל לנא אנא נכפיכם אלמונה ועל&lt;ם&gt; במא פי אל</li>
<li>נפס ואסמאעיל בן אבי עקבה יקרי עליך אלסלם והו יסלך</li>
<li>אן תקבץ לה עדל שמע והו פי מרכב אבו זיד וכראה רבאעי</li>
<li>ואוסקה לה אבן אלשאמה כלוף ועליה יוסף בן אסראיל בן באנוקה</li>
<li>ותדפעה למן תראה מן אלוכלא ואלסלאם עליך סלמך אללה</li>
<li>ואנא דניאל אבן אלשאמה נקרי עלי מולאי ופתיאנה חרסכם אללה</li>
<li>אלסלם (שתי שורות מטושטשות בכתב אחר ואחריתם :)</li>
<li>אשתריתהא (אחר כך בכתב הראשון :)</li>
<li>ולסמעיל (!) אבן אבי עקבה עדל מרגאן מע בנאנא אלנותי...</li>
<li>(בכתב אחר:) ולך יא סידי מע בן גובאר איצא ד (?) ברקלואת שמע ......</li>
<li>........והו פי...</li>
</ol>
                    
                        <h3>The address</h3>
                    
                        <ol>
<li>שיכי וסידי אבו אלפרג חרסה אללה מן מעתק ודה</li>
<li>יוסף בן יעקב בן עוכל ננ אברהם בן יוסף ננ</li>
</ol>
                    
                </div>
            
        </section>
    </body>
</html>
