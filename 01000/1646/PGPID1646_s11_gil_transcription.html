
<html>
    <head>
        <title>Transcription of Letter: T-S 12.291</title>
    </head>
    <body style="max-width: 860px; margin: auto">
        <h1>Transcription of Letter: T-S 12.291</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00291/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">שיכי ורייסי ואלעזיז עלי ואלאתיר לדי אטאל אללה</span></li>
<li><span lang="he">בקאך ולא אכלא מכאנך וזאד מן פצ'לה ואחסאנה לך</span></li>
<li><span lang="he">נעלם שיכי אן וצלת סאלם ואתקדם(!) מני אליך כתאב ולם</span></li>
<li><span lang="he">נרא לה גואב ארגו שגל כיר וערפתך פיה גמיע מא</span></li>
<li><span lang="he">תחתאג וקד וצקת פי מרכב בן ג'ובאר סלמה אללה</span></li>
<li><span lang="he">לכאצתך מן קבל מוסי אבן אלמגאני ט' קטאע כחל</span></li>
<li><span lang="he">מנהא ה' זנאביל ד' קטאיע כחל ולי מעה מן כלטתך סלמך</span></li>
<li><span lang="he">אללה עדל נחאס סביכה וזנביל פגר וקטעתין כחל</span></li>
<li><span lang="he">ארגו אן יכתב אלסלאמה נחב מן מולאי וסיד[י] אן יקבץ'</span></li>
<li><span lang="he">אלכל ואיצ'א מע בנאנא לי חמל לך מן קבל בן אלמגאני</span></li>
<li><span lang="he">וחמל לי מן כלטתך סלמך אללה וחמל לי איצ'א כלטה מן</span></li>
<li><span lang="he">קבלי ביני ובין עמאר אבן יגו ד' אזיאר לטאף ולי איצ'א</span></li>
<li><span lang="he">מע אבו זיד עדל קזדיר כלטה ביני ובין סלאמה אל</span></li>
<li><span lang="he">מהדוי ולך מן גמלתה נ' רטל פי אלכלטה ולי מעה יאשיכי</span></li>
<li><span lang="he">י'ז' זיר צ[אבון] לטאף ארגו יכתב אלסלאמה והי לרגל מעי</span></li>
<li><span lang="he">רסאלה אלי [          ]ר בן סלמון ורזמה נחאס מצ'רוב הי לרגל</span></li>
<li><span lang="he">[מסלם מן אל]מגרב יקאל לה אבו בכר אבן רזק אללה אל</span></li>
<li><span lang="he">[                          ורזמ]תין טרח אליך עלי אלואחדה אברהם ואלאכרי</span></li>
<li><span lang="he">[                                ]ר אתפקנא מע צא/ח\ב אלמרכב אן יכלצהם נחב</span></li>
<li><span lang="he">ען אכ[י א]בו נצר חפצ'ה אללה אן יענא ויקבץ' לי אל</span></li>
<li><span lang="he">כל למא קבלה אלי אן נצל אן שא אללה ויכתב מולאי</span></li>
<li><span lang="he">כל מא לזם כל ואחד ברסמה אלי אן נצל [[אל]]</span></li>
</ol>
                    
                        <h3>Right Margin</h3>
                    
                        <ol>
<li><span lang="he">ותביע לי אלקזדיר</span></li>
<li><span lang="he">באלקסם ואלרזק סלמך</span></li>
<li><span lang="he">אללה ותדע סרתה</span></li>
<li><span lang="he">עלי אתרה אלי אן נגי ואנא</span></li>
<li><span lang="he">עלי מגי ולם יאכרני</span></li>
<li><span lang="he">אלא קטראן וזית נקבצ'ה</span></li>
<li><span lang="he">מן אלמראכב ולא נשך</span></li>
<li><span lang="he">אלא וגהת לי כתאב</span></li>
<li><span lang="he">בגמיע אלאסעאר</span></li>
<li><span lang="he">וקד בלגנא אן [מא]</span></li>
<li><span lang="he">קבץ' אלצלטאן</span></li>
<li><span lang="he">אלזית וקבל אבן</span></li>
<li><span lang="he">אלנפאט עלי</span></li>
<li><span lang="he">נפסה</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">אלמאל וארגו אן יכון דלך אן שא אללה נחב אן תעני ותקבץ' מנה תמן</span></li>
<li><span lang="he">                                             ה' אזקאק וחסאבה ענד סלאמה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00291/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">אבן אלצבאג אלאטראבלסי קד טאל עלא אלוכיל ואנא עלי אכר שגלי</span></li>
<li><span lang="he">קרב אללה אלא[גת]מאע בך וכאצה רוחך אלשריפה אפצ'ל אלסלאם</span></li>
<li><span lang="he">וסידי [אבי אלטייב ו]אבי אלפצ'ל חרסהם אללה אלסלאם ואבו אלפרג מרואן</span></li>
<li><span lang="he">יקריך [        א]פצ'ל אלסלאם ויקלך לי מע אבן גובא&lt;ר&gt; עלי זנבילין</span></li>
<li><span lang="he">סיאלה [               ]ל נחב מן מולאי חרסה אן יכלף אחד פתיאנה</span></li>
<li><span lang="he">אן יקבצ'ה[א וידפ]עהא אלי אבו געפר אבן אלמדלל אלוכיל ולם</span></li>
<li><span lang="he">נקטע מעה כר[א אל]א אכד מן ואחד ואתנין ואכד אלמתאע בן סרה</span></li>
<li><span lang="he">לאן הן חמי וכ[         ] קאל לנא אנא נכפיכם אלמונה ועלי כמא פי אל</span></li>
<li><span lang="he">נפס ואסמאעיל בן אבי עקבה יקרי עליך אלסלאם והו יסלך</span></li>
<li><span lang="he">אן תקבץ' לה עדל שמע והו פי מרכב אבו זיד וכראה רבאעי</span></li>
<li><span lang="he">ואוסקה לה אבן אלשאמה כלוף ועליה יוסף בן אסראיל בן באנוקה</span></li>
<li><span lang="he">ותדפעה למן תראה מן אלוכלא ואלסלאם עליך סלמך אללה</span></li>
<li><span lang="he">ואנא דניאל אבן אלשאמה נקרי עלי מולאי ופתיאנה חרסכם אללה</span></li>
<li><span lang="he">אלסלם</span></li>
</ol>
                    
                        <h3>In a different hand</h3>
                    
                        <ol>
<li><span lang="he">ולך יאסידי מע בן גובאר איצ'א ה ברקלואת שמע</span></li>
<li><span lang="he">.... ורסם כלף בן ברוך ....</span></li>
</ol>
                    
                        <h3>Bottom Margin (Upside Down)</h3>
                    
                        <ol>
<li><span lang="he">שיכי וסידי אבי אלפרג חרסה אללה                                        מן מעתק רדה</span></li>
<li><span lang="he">יוסף בן יעקב בן עוכל                                                          אברהם בן יוסף נ'נ'</span></li>
</ol>
                    
                </div>
            
        </section>
    </body>
</html>
