ע׳׳א:


אדוני וראשי, היקר לי והמכובד אצלי, ייתן לך אלוהים אריכות
ימים, ואל ירוקן את מקומך וירבה חסדו וטובו לך.
הריני מודיע לך אדוני שהגעתי בשלום, וכבר כתבתי לך מכתב לפני כן, אבל לא
ראיתי תשובה עליך; אקווה שאתה עסוק בדברים טובים; הודעתיך בו את כל
הדרוש לך. העמסתי באונייה של בן ג׳באר, ייתן לו אלוהים שלום, 
על חשבונך הפרטי, מאת מוסא אבן אלמג׳אני, ט׳ חבילות פוך,
מהם ה׳ סלים, ד׳ חבילות פוך. יש לי שלי אצלו מן השותפות עמך, ייתן לך אלוהים שלום,
משאוי נחושת במוטות וסל (נחושת) בחתיכות; ושתי חבילות פוך.
אקווה ש(אלוהים) יכתוב (עליהם) את השלום. רצוני, אדוני ורבי, כי תקבל
את הכול. כמו כן יש לי בשבילך משאוי מאת בן אלמג׳אני אצל בנאנא,
ומשאוי בשבילי מן השותפות עמך, ייתן לך אלוהים שלום, ועוד מובילים בשבילי, מן השותפות
מטעמי ביני ובין עמאר אבן יג׳ר, ד׳ קנקנים קטנים, ועוד בשבילי
אצל אבו זיר משאוי בדיל, בשותפות ביני ובין סלאמה
אלמהדוי. מכל מה שיש בו, ממני בשבילך נ׳ רטלים בשותפות; ואצלו בשבילי, אדוני,
י׳׳ז קנקני סבון קטנים; אקווה ש(אלוהים) יכתוב את שלומם, והם של אדם, שאצלי
תעודת משלוח בשביל …. בן סלמון; וחבילת נחושת מוטבעת, היא בשביל אדם,
מוסלם מן המגרב, ושמו אבו בכר אבן רזק אללה אל
…. ושתי חבילות סודרים בשבילך, על האחת (כתוב) אברהם והאחרת
….; הגענו להסכם עם בעל האונייה שהוא ישחררן; רצוני
כי אחי אבו נצר, ישמרו אלהים, יטפל ויקבל בשבילי את
הכול לרשותו עד שאגיע ברצון האל. כתוב נא, אדוני,
את כל הדרוש ובשביל מי כל דבר עד שאגיע.

שוליים, ימין:
 

ומכור בשבילי את הבדיל
(2–3) כפי שיעניק אלוהים, ייתן לך אלוהים שלום, ותשים את הכיס מזה
 
בצד עד שאבוא, כי אני
עומד לבוא, ואני משתהה
אך ורק בגלל העטרן והשמן שעלי לקבל
מן האוניות; אין לי ספק
שאכן שלחת לי מכתב
ובו כל המחירים.
חודע לנו שלא
לקח הסלטאן
את השמן וקיבעל
(13–14) אבן אלנפאט על עצמו
 

שוליים, למעלה


את הכסף. אקווה שאמנם כך הדברים, ברצון האל. רצוני כי תטפל ותגבה ממנו תמורת
ה׳ קנקנים. חשבונו הוא אצל סלאמה

ע׳׳ב:

אבן אלצבאג אלאטראבלסי, היה מונח הרבה זמן אצל פקיד (הסוחרים?). אני עומד לסיים את עבודתי,
יקרב אלוהים את פגישתי עמך. הריני שולח לך, מכובדי, את מיטב דרישות השלום
ולרבותי, אבו אלטייב ואבו אלפצל, ישמרם אלוהים, דרישת שלום; ואבו אלפרג׳ מרואן
שולח לך את מיטב דרישת השלום, והוא אומר לך: יש לי אצל אבן ג׳באר עלי שני סלים,
(ובהם) עפצים …. רצוני, אדוני, ישמרך (אלוהים), כי תטיל על אחד מבניך
שיקבלם וימסרם לאבו ג׳עפר אבן אלמדלל פקיד (הסוחרים?); לא
סיכמנו עמו את (מחיר) השכירות, כי אם לקח קצת מזה וקצת מזה. את האריגים לקח בן סרה,
כי הוא חמיו (?) של …. אמר לנו: אני אחסוך לכם את ההוצאה, כי הלוא אני חייב כמו (האיש)
עצמו (?). אסמעיל בן אבי עקבה שולח לך דרישת שלום ומבקש ממך
כי תקבל בשבילו משאוי שעווה, שהוא באנייתו של אבו זיד, שכירותו ורבע דינר,
והעמיס לו אותו אבן אלשאמה  כלוף, ועליו (רשום) יוסף בן אסראיל בן באנוקה.
מסור אותו, לפי ראות עיניך לאחד הפקידים; ושלום עליך, אלוהים ייתן לך שלום.
ואני, דניאל אבן אלשאמה, שולח לך אדוני ולבניך ישמרכם אלוהים
דרישת שלום

בהמשך, ביד אחרת:
אבן אבי עקבה משאוי פנינים קטנות אצל בנאנא המלח; ובשבילך אדוני עוד אצל בן ג׳באר ה׳ ברקלו שעווה …. וציווה כלף בן ברוך ….
 
המען:
לאדוני ורבי אבו אלפרג׳, ישמרו אלוהים, יוסף בן יעקב בן עוכל, מידידו הוותיק, אברהם בן יוסף נ׳׳נ.