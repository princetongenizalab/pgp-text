
<html>
    <head>
        <title>Transcription of Legal document: T-S 13J6.7</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.7</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00006-00007/canvas/1">
                    
                    
                    
                        <ol>
<li>מבלג תמן עשאק אלמדכורה חוב גמ[ור</li>
<li>מדכורה וידעי מלכייתהא ויסתנזעהא מן ידהא פאן עלי סת [אלחסן אלבאיעה</li>
<li>מעכשיו לסת אלפכר אלמשתרייה במבלג תמן הדה אלגאריה עלי אלכמאל ו[אלתמאם</li>
<li>תם חצרת אלינא סת אלפכר אלמשתרייה זוגה אלשיך בו אלפתוח אלצירפי ואשהדתנא</li>
<li>עלי נפסהא והי פי צחה מן עקלהא וגואז אמרהא אנהא ראצייה בשרי עשאק</li>
<li>אלמדכורה מן סת אלחסן בת רב אברהם זוגה ר יפת הנזכר באלכמסה עשר דינאר</li>
<li>אלמדכורה ואנהא תסלמת עשאק אלמדכורה וצארת אלי ידהא ותחת חוטתהא</li>
<li>ואנהא אקאמת ענדהא קבל דלך מדה תסתערצהא ואנהא קלבתהא</li>
<li>וכברתהא ועלמת בסאיר עיובהא ועללהא ואמראצהא אלבאטנה פיהא</li>
<li>ואלצאהרה ועלמת אנהא חאמל וארתצת בהא וקדמת עלי גמיע עיובהא</li>
<li>ולם יבקא להא רדהא עלי סת אלחסן אלבאיעה ולא אענאתהא פיהא בוגה ולא</li>
<li>בסבב ואקנינא מן סת אלפכר דא בת רב יעקב הכהן בעד צחה אלמערפה בהא</li>
<li>עלי גמיע מא נסב אליהא באעלאה קנין גמור חמור בכלי הכשר ל[קנות בו ... //מעכשיו//</li>
<li>ברצונה בלי אונס כלל בביטול כל מודעי[ן] ותנאין ודלך בעד מא [</li>
<li>יכין הזקן היקר זוג סת אלחסן בת אברהם קנין גמור חמור בכלי הכשר לק[נות בו</li>
<li>מעכשי[ו] ברצונו בלי אונס כלל בביטול כל מודעין ותנאין אנה קד אמצא לזוגתה</li>
<li>סת אלחסן דא מא פעלתה פי ביע עשאק אלמדכורה לסת אלפכר אלמדכורה ופימא</li>
<li>קבלתה עלי נפסהא לעיל מן צמאן אלדרך ענהא ומן בעד מא אקנינא מן אלשיך</li>
<li>אבי אלפתוח אלציראפי סט' קנין שלם במנא דכשר למיקניא ביה אנה קד אמצא לזוגתה</li>
<li>סת אלפכר דא מא פעלתה מן שרי עשאק אלגארייה אלמדכורה ודכולהא עלי סאיר</li>
<li>עיובהא ועללהא אלמשרוחה לעיל תם חצר מ ור יכין הזקן היקר זוג סת אלחסן דא</li>
<li>בת ר אברהם אלדי הי אלבאיעה ואשהדנ[א] עלי נפסה והו פי צחה מן עקלה וגואז</li>
<li>אמרה אנה צאמן דרך זוגתה סת אלחסן פ[י] עשאק אלמדכורה ופימא קבצת</li>
<li>ענהא מן אלתמן ואן ענדה ופי קבלה בתורת חוב מעכשיו כמסה עשר דינאר</li>
<li>דינא לאזמא לסת אלפכר ברת רב יעקב הכהן מתי ואלעיאד באללה חצר מן יעתרף</li>
<li>עשאק אלמדכורה ויסתנזעהא מן יד סת אלפכר אלמשתרייה ואקנינא מן מ יכין</li>
<li>ה]יקר עלי גמיע דלך קנין גמור חמור בכלי הכשר לקנות בו מעכשיו ברצונו</li>
<li>בלי אונס כלל בביטול כל מודעין ותנאין וכתבת הדה אלעהדה נסכתין מתפקתין</li>
<li>] והכל שריר וקיים ומוחזק</li>
</ol>
                    
                </div>
            
        </section>
    </body>
</html>
