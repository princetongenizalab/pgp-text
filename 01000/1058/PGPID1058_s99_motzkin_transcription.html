
<html>
    <head>
        <title>Transcription of Letter: T-S 13J22.9</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.9</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00009/canvas/1">
                    
                    
                    
                        <h3>Recto</h3>
                    
                        <ol>
<li>    פרי צדיק אץ חיים</li>
<li>
<p>ינהי אלממלוך אלי מגלס אלולד</p>
</li>
<li>
<p>אלעזיז אלפרע אלנביל אלעאלם</p>
</li>
<li>
<p>אלעאמל מ'רור' ברכות התלמיד</p>
</li>
<li>
<p>החכם המלמד יהי שמו לעולם</p>
</li>
<li>
<p>ואעלמה אני כתיר אלשוק לסמאע</p>
</li>
<li>
<p>אכבארה אלסארה ולם אקטע אלשכר</p>
</li>
<li>
<p>ואלסול ען אלחצ'רה מע כל מן ורד מן</p>
</li>
<li>
<p>ענדנא ואדא סמעת אנכם פי</p>
</li>
<li>
<p>כיר ועאפיה אסר בדלך וכנא</p>
</li>
<li>
<p>מנתצ'רין וצולהא עלי שבת בראשית</p>
</li>
<li>
<p>ואלסדיד כתיר אלשוק ומסאיל ענכם</p>
</li>
<li>
<p>כתיר וטלבת אכון עוץ' הדה אלכדמה</p>
</li>
<li>
<p>קלת חתי אשאורכם ותעלם אן הדה</p>
</li>
<li>
<p>אלמוצ'ע' מא יקים לי כגאליה ולא</p>
</li>
<li>
<p>כסוה ולא מונה סוא וחדי לאן מא</p>
</li>
<li>
<p>יחצל אכתר מן ה' אריד כל יום נצף</p>
</li>
<li>
<p>ורבע עלי אלאקל תרוח מונה מא</p>
</li>
<li>
<p>יחצל ישהד אללה מנהא חק גסיל</p>
</li>
<li>
<p>תוב וכאנו קד סמו לי פי כפור</p>
</li>
<li>
<p>ע  דרהם בחצור אלשיך אלרשיד</p>
</li>
<li>
<p>ומא חצל לי   אלי אסעה אכתר</p>
</li>
<li>
<p>מן ד' אדראהם ותפצ'ל אלשיך</p>
</li>
<li>
<p>אלסדיד סים מא כאן ענדה …</p>
</li>
<li>
<p>תנא ולדה ושמול ומצור סמו נ'</p>
</li>
<li>
<p>אדראהם שחד אללה מא חצל לי</p>
</li>
<li>
<p>סוא דרהם מן שמול ואיש אעמל</p>
</li>
<li>
<p>למן אקול היתי ביום אכלני חרב</p>
</li>
<li>
<p>ותדד שנתי מעיני</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00009/canvas/2">
                    
                    
                    
                        <h3>Verso</h3>
                    
                        <ol>
<li>וכאן סיידנא אלריס קד אועד</li>
<li>
<p>אלכאדם מן סנה אליום כל גאליה</p>
</li>
<li>
<p>רחת אלסנה וגת סנה ומא חצל</p>
</li>
<li>
<p>לי מנה שי וקד אצבחת חאיר</p>
</li>
<li>
<p>מפתכר אין אתגה אנא אלך</p>
</li>
<li>
<p>מרוחך ואשתהי אן תחרץ לי</p>
</li>
<li>
<p>פי ביע אלנסיכאת אלדי ענדך</p>
</li>
<li>
<p>מן כל בד או תדפעהם למן</p>
</li>
<li>
<p>ידור בהם וכנת קד אנפדת</p>
</li>
<li>
<p>מע אלצבי בן אלסופר אלביאע</p>
</li>
<li>
<p>ד' נסך קלת לה תדפעהם</p>
</li>
<li>
<p>אלשיך ברכאת בן אלדיין או</p>
</li>
<li>
<p>אלמלמד אלשיך מעאלי אשתהי</p>
</li>
<li>
<p>תחרצו ליפי ביעהם ואיש מא</p>
</li>
<li>
<p>…ו יחצל מנהם כאן מן ענד</p>
</li>
<li>
<p>אללה וענדך ותערף ואלדך</p>
</li>
<li>
<p>אללה וענדך ותערף ואלדך</p>
</li>
<li>
<p>ענד רבנו ואיש מא גרא תערפני</p>
</li>
<li>
<p>ומא יבקא לנא מן אלאצדקא גיר</p>
</li>
<li>
<p>אללה ואנתם ולא תהמל אמרי ולא</p>
</li>
<li>
<p>קצ'ית לא אגי אנזל עליכם פי</p>
</li>
<li>
<p>אלדאר ותכלו בי וכתאב אלמולא</p>
</li>
<li>
<p>יצל ללכאדם במא יעתמד</p>
</li>
<li>
<p>עליה ושלום ועלי ואלדך ומן</p>
</li>
<li>
<p>ענדך אפצ'ל אלסלאם אתה שלום</p>
</li>
<li>
<p>וביתך שלום תדון לכף זכות</p>
</li>
<li>
<p>ממלוכ[כ]ם דאוד בן אלחבר מן</p>
</li>
<li>
<p>    קליוב</p>
</li>
</ol>
                    
                </div>
            
        </section>
    </body>
</html>
