
<html>
    <head>
        <title>Transcription of Letter: T-S Ar.53.11</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.53.11</h1>

        <p>S. D. Goitein, <a href="https://www.jstor.org/stable/23592946">"Jewish Trade in the Mediterranean at the Beginning of the Eleventh Century (III)‎"</a> (in Hebrew), <em>Tarbiz‎</em> 37, no. 2 (Jerusalem: Mandel Institute for Jewish Studies, 1968), 158-190.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00053-00011/canvas/1">
                    
                    
                    
                        <ol>
<li>בשמך רח</li>
<li>אטאל אללה יאכי וסידי ואלעזיז עלי בקאך ואעזך ואכרמך ואתם נעמתה עליך</li>
<li>כתאבי אליך [ל]//ה// כלון מן כסליו ען סלאמה ועאפיה...אלחמד//ל//רב אלעאלמין</li>
<li>אעל[מך ] אלי אלסעה אתר אלעלה פימא אסאל אללה אלפרג</li>
<li>אבו] אברהים אסמעיל בן יקו[תי]אל אל גמיע מא כאן</li>
<li>לך ענדי ממא בעתה ל[ך ] לאברט ואסלך [ ]ו דינ' מעזיה וחבין</li>
<li>חבין מנהא יג דינ ואזנה ומן [ ]עז ד[ינ ]אלגעל ואלתטייב</li>
<li>ומן[ ]אלבטה אלכבירה עלי דינרין גיר רבע ואזנה</li>
<li>צו דינ' ונצף ותמן כרג פי וגוה אלרבע דינר ומן אלבטה אלאכרה אלבדינרין</li>
<li>לך עלי ידי מן אלדנאניר [ ] ונצפ בדינר כא דינ וקד]</li>
<li>וגהת אליך תמן אלגמיע מע אסמעיל בן יקותיאל ובקי לך מן תמן אלנשאדר ח דנניר</li>
<li>צח מא בעת לך מן באקי אלנשאדר צד מן סער ג אמנא גיר רבע בדינ'</li>
<li>יו[ ] חצל פי אלתמן בעד אלתטייב ואלסמאחה כט דינ' וקירטין וקד</li>
<li>ו[ג]התהא אליך מע אסמעיל ואיצא וגהת אליך תמן אלבומליח חצל פיה י ביע[את]</li>
<li>וכמסיי סער ט דנניר אלי לאן כרג כלה מקטע ובעת לך אלניל אלמקארב והו</li>
<li>ג גרב צח פי וזנהא קנטרין ורבע גיר רטל בעד אלטרח אלתמן לג דינ' ונצף כרג</li>
<li>דינ' געל אלבאקי לך לב דינר ונצף תנקץ י קרריט וגהת אליך מע אסמעיל כ דינר</li>
<li>תנקץ חבין חבין (!) אלבאקי לך מן תמן אלניל יב דינ' ונצף וחבה וקד וגהתהא אליך</li>
<li>מע מאל לפרג ליוצלה אליך ותבקא לך ענדי אלבטה אלצגירה אלסקמוניה</li>
<li>בעד כרג מנהא מן ורקאק אלנשאדר מוצע כ רטל מא טלבה חד ואלנשאדר</li>
<li>אלגיד ענדנא ג אמנא בדינ' קליל אלטאלב ואללולו מא לה וגה באלסער אלדי</li>
<li>וקתה ארגו יסהל אללה פיה ונחב מנך יא סידי אן תתפצל עלי בביע אלענבר</li>
<li>ולא תוכרה כיף מא אסתבאע באנה ענדי בצאעה וצאחבה</li>
<li>יטלב תמנה ואן וקע</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00053-00011/canvas/2">
                    
                    
                    
                        <h3>verso:</h3>
                    
                        <ol>
<li>פאן וקע (!) לך ניל רפיע עמתאני אשתרי לי בתמנה מע אלכ דינ' ואן גיר דלך</li>
<li>אשתרי לי בהם דראהים עדליה וקרויה אעמל פרג יתלקטהא ויוגההא אלינא[</li>
<li>ולא יכון פיהא כלט וקד עמל פי פרג שי עצים פי אלניל אלדי אשתרא מא</li>
<li>אצבח אחד יחל לי פיה דרהם מא כאן מן סנדאני נחס אלשקאק ובעצה דני</li>
<li>מכתלף ואלעמתאני ליס לה לון ולא גודה כאנה אנמא מר מן הון לכסרת</li>
<li>יל שאמ[נ]א ושאם גירנא פאן וקע לך ניל רפיע עמתאני שרי אשתריה לי&lt;</li>
<li>או אשתרי אלדראהים אגעל פרג יתלקט הדה אלדראהים עדליה ולא יכון פיה כלט</li>
<li>וקד גאני כתאב כלב והו יתחרדני פי כבר מאל בן אלכפיפה כאנכם לם תתקו</li>
<li>אמרהא באן ליס פי ידי מנה שי ולם תקראו אלוציה קד כתבו גמאעה שה[ו]ד</li>
<li>קירואן למר שמריה באלכבר וקאלו אולאד אלבאגי באן אולאדהם ידפעו תם [ ].....</li>
<li>.......קק דינ' פאן אתעאונתם פיהא מע אכוה אנתם תכלצוהא אמא (21) הונא</li>
<li>ואלא פאן ראצינא שורא ואלקום לם יתקו בצמאן אליהוד</li>
<li>ולא בצמאני וליס הונא שהוד עדול ישהדו [לי] באני בלגתהם פאן דפעו שי</li>
<li>]להם ואללה מא רפעו לאכוה ק דינ' אלא בדמאם כרגה מן מאלה..לאני</li>
</ol>
<p>....</p>
                    
                        <h3>the address with the letters upside down:</h3>
                    
                        <ol>
<li>לאבי אלבשר אטאל אללה בקאה .........אסמ[עי]ל אלתאהרתי</li>
<li>יעקוב בן יוסף אללה וליה [ ]..</li>
</ol>
                    
                </div>
            
        </section>
    </body>
</html>
