recto

בשמך רח'; 
ייתן לך אלוהים, אחי ואדוני היקר לי, אריכות ימים, וייתן לך גדולה וכבוד וישלים את חסדו לך.
אני כותב לך בה' בכסלו. שלומי טוב ואני בריא, תודה לאל, ריבון העולמים.
אודיעך…(נותר בי) עד עכשיו שריד מהמחלה, ומאלוהים אבקש שיושיע.
…(שלחתי לך בידי) אבו אברהים אסמעיל בן יקותיאל כל מה
שהיה אצלי לזכותך ממה שמכרתי בשבילך… לאברט, ואני מבקש ממך ו' דינרים מעזי
ושתי חבות לכל אחד מהם, י"ג דינר שקולים… ע"ז דינר… התשר והשיפור
ומן הקנקן המחיר שני דינרים פחות רבע, שקולים
דינר וחצי ושמינית; הוצאות על המכסים השונים רבע דינר. מהקנקן האחר: בשני דינרים 
לך על ידי מן הדינר… דאנק וחצי בדינר, כ"א דינר.
שלחתי לך את התמורה כולה בידי אסמעיל בן יקותיאל, ולזכותך יתרה מהתמורה בעד הנשדור, ה' דינרים
ושתי חבות, מחשבונך הפרטי; מכרתי בשבילך מיתרת הנשדור צ"ד מן במחיר שלושה מנים פחות רבע בדינר,
בניכוי… ההכנסה מן התמורה אחרי השיפור וההנחה כ"ט דינר ושני קיראטים, וכבר
שלחתים אליך בידי אסמעיל; כמו כן שלחתי לך את התמורה בעד 'הבומליח', שהסתכם בי' מחרוזות
ושתי חמישיות(?) במחיר ט' דינרים בעד י', כי כולו יצא מפורר. מכרתי בשבילך את הגיל הפחות, והוא
ג' אריזות, ומשקלן המדויק שני קנטארים ורבע פחות רטל, אחרי הטרה; התמורה ל"ג דינר וחצי פחות
דינר תשר; היתרה לזכותך ל"ב דינר וחצי פחות י' קיראטים. שלחתי לך בידי אסמעיל כ' דינר,
שמהם יש להפחית לפי שתי חבות. היתרה לזכותך מן התמורה בעד הניל י"ב דינר וחצי שקולים, וכבר שלחתים אליך
עם הכספים לפרג', שיעבירם לך. נותר לך אצלי הקנקן הקטן ובו החבלבל הרפואי,
אחרי שיצאו ממנו מן ופירורים; הנשדור מונח, כ' רטל, איש לא ביקש. הנשדור
הטוב אצלנו ג' מנים בדינר וביקושו מועט. הפנינים הן בלתי אפשריות במחיר אשר
הסכמת(?), אני מקווה שאלוהים יאפשר את הדבר. רצוני, אדוני, שתואיל למכור בשבילי את הענבר,
ולא תשהה אותו, לא חשוב איך תרצה למכור, כי הוא אצלי סחורה מופקדת, ובעליו
דורש את התמורה. אם מזדמן 

verso

לך ניל משובח מתאני, קנה לי אותו בתמורתו, ובתוספת הכ' דינר; ולא
קנה לי בהם דרהמים עדלי וקרוי, סדר שפרג' יאסוף אותם וישלחם אל…
אבל אל תהיה בהם תערובת; פרג' גרם לי נזק עצום בניל שקנה, ולא
מצאתי איש שייתן תמורתו אף דרהם. הסנדאני שבו חריף בשביל האריגים; חלק איכותו ירודה,
בלתי אחיד; והעמתאני, אין לו צבע ולא כלום; כאילו היתה נסיעתו מכאן רק כדי לגרום הפסד 
על ידי הניל, (הגיל) הארץ ישראלי שלנו והארץ ישראלי של האחרים. אבל אם מזדמן לך לקנות ניל משובח עמתאני קנה לי,
או קנה דרהַמִים, סֵדֶר שפרג' יאסוף אותם, דְרְהַמִים עֲדַלִי, ואל תהיה בהם תערובת.
קיבלתי מכתב מִכָּלֵב והוא מזהיר אותי בעניין הכספים של בן אלכפיפה, שאתם כביכול לא בדקתם
את עניינם, כי אין לי אצלי אף חלק מהם, וכי לא קראתם את הצוואה. וכבר כתבו קהל אנשי
קירואן אל מר שמריה וביקשו מידע; ואמרו בני אלבאגי, שבניהם ישלמו שם
…(למר) שמריה ת"ת דינר. על כן, אם אתם משתפים פעולה בעניין זה עם אחיו, עליכם להשיג (את הכספים)
כאן .... תיקחו שניכם ותגיעו שניכם להסכם על הסכום. הבריות אינם מאמינים בהתחייבות היהודים
ולא בהתחייבותי אני, ואין כאן עדים נאמנים שיעידו למעני, שפניתי אליהם(?). על כן, אם ישלמו משהו
…חי אלוהים, הם שילמו ק' דינר לאחיו רק על ידי שאפוטרופוס(?) הוציא אותם מכספם, כאילו שאני… 

verso, bottom margin

לאבו אלבשר, ייתן לו אלוהים אריכות ימים, יעקוב בן יוסף, ישמרו אלוהים. מאברהם בן אסמעיל תאהרתי 
