
<html>
    <head>
        <title>Transcription of Letter: T-S Ar.53.11</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.53.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00053-00011/canvas/1">
                    
                    
                    
                        <h3>recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בשמך רח&nbsp;</span></li>
<li><span lang="he">אטאל אללה יאכי וסידי ואלעזיז עלי בקאך ואעזך ואכרמך ואתם נעמתה עלייך&nbsp;</span></li>
<li><span lang="he">כתאבי אליך [ל]/ה\ כלון מן כסליו ען סלאמה ועאפיה ללה אלחמד רב אלעאלמין&nbsp;</span></li>
<li><span lang="he">אעל[מך &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלי אלסעה אתר אלעלה פי מא אסל אללה אלפרג&nbsp;</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אבו] אברהים אסמעיל בן יק[ותי]אל גמיע מא כאן&nbsp;</span></li>
<li><span lang="he">לך ענדי ממא בעתה ל[ך&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לאברט ואסלך [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ו דינ' מעזרה וחבין</span></li>
<li><span lang="he">חבין מנהא י'ג' דינ' ואזנה ומן [ &nbsp; &nbsp; &nbsp; &nbsp; &nbsp; ]ע'ז' ד[ינ' &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלגעל ואלתטייב&nbsp;</span></li>
<li><span lang="he">ומן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלבטה אל[ &nbsp; &nbsp; ]ב מ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ס]ער דינרין גיר רבע ואזנה&nbsp;</span></li>
<li><span lang="he">[ &nbsp; &nbsp; &nbsp; ] דינ' ונצף ותמן כרג פי וגוה אלמכוס רבע דינר ומן אלבטה אלאכרה בדינרין&nbsp;</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לך עלי ידי מן אלדינאר[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] דאנק ונצף בדינר כ'א' דינ' וקד&nbsp;</span></li>
<li><span lang="he">אנפדת אליך תמן אלגמיע מע אסמעיל בן יקותי[אל] ובקי לך מן תמן אלנשאדר ה' דנניר</span></li>
<li><span lang="he">וחבין כצתך בעת לך מן באקי אלנשאדר צ'ד' מן סער ג' אמנא גיר רבע בדינ'</span></li>
<li><span lang="he">ינחט [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] חצל פי אלתמן בעד אלתטייב ואלסמאחה כ'ט' דינ' וקירטין וקד</span></li>
<li><span lang="he">וגהתהא אליך מע אסמעיל ואיצ'א וגהת אליך תמן אלבומליח חצל פיה י' ביע[את]</span></li>
<li><span lang="he">וכמסיי סער ט' דנניר אלי' לאן כרג כלה מקטע ובעת לך אלניל אלמקארב ו[הו]</span></li>
<li><span lang="he">ג' גרב צח פי וזנהא קנטרין ורבע גיר רטל בעד אלטרח אלתמן ל'ג' דינ' ונצף כרג</span></li>
<li><span lang="he">דינ' געל אלבאקי לך ל'ב' דינר ונצף תנקץ י' קרריט וגהת אליך מע אסמעיל כ' דינר</span></li>
<li><span lang="he">תנקץ חבין חבין אלבאקי לך מן תמן אלניל י'ב' דינ' ונצף ואזנה וקד וגהתהא אליך</span></li>
<li><span lang="he">מע מאל לפרג ליוצלה אליך ותבקא לך ענדי אלבטה אלצגירה אלסקמוניה</span></li>
<li><span lang="he">בעד כרג מנהא מן ודקאק אלנשאד'ר מוצע כ' רטל מא טלבה חד ואלנשאד'ר&nbsp;&nbsp;</span></li>
<li><span lang="he">אלגיד ענדנא ג' אמנא בדינ' קליל אלטאלב ואללולו מא לה וגה באלסער אלדי</span></li>
<li><span lang="he">וקתה ארגו יסהל אללה פיה ונחב מנך יאסידי אן תתפצ'ל עלי בביע אלענבר</span></li>
<li><span lang="he">ולא תוכרה כיף מא אסתבאע באנה ענדי בצ'אעה וצאחבה</span></li>
<li><span lang="he">יטלב תמנה ואן וקע </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00053-00011/canvas/2">
                    
                    
                    
                        <h3>verso</h3>
                    
                        <ol>
<li><span lang="he">פאן וקע(!) לך ניל רפיע עמתאני תשתרי לי בתמנה מע אלכ' דינ' ואן גיר דלך&nbsp;</span></li>
<li><span lang="he">אשתרי לי בהא דראהים עדליה וקרויה אעמל פרג יתלקטהא ויוגההא אלי אלק[</span></li>
<li><span lang="he">ולא יכון פיהא כלט וקד עמל בי פרג שי עצ'ים פי אלניל אלדי אשתרא פמא&nbsp;</span></li>
<li><span lang="he">אצבת אחד יחל לי פיה דרהם מא כאן מן סנדאני נחס אלשקאק ובעצ'ה דני&nbsp;</span></li>
<li><span lang="he">מכתלף ואלעמתאני ליס לה לון ולא גירה כאנה אנמא מר מן הון בכסרת&nbsp;</span></li>
<li><span lang="he">אלניל שאמנא ושאם גירנא פאן וקע לך ניל רפיע עמתאני שרא אשתריה לי&nbsp;</span></li>
<li><span lang="he">או אשתרי אלדראהים אגעל פרג יתלקטהא דראהים עדליה ולא יכן פיה כולט(!)&nbsp;</span></li>
<li><span lang="he">וקד גאני כתאב כלב והו יתחדרני פי כבר מאל בן אלכפיפה כאנכם לם תח[ק]קו&nbsp;</span></li>
<li><span lang="he">אמרהא כאן ליס פי ידי מנה שי ולם תקראו אלוציה קד כתבו גמאעה אה[ל]</span></li>
<li><span lang="he">קירואן למר שמריה באלכבר וקאלו אולאד אלבאגי באן אולאדהם ידפעו תם [</span></li>
<li><span lang="he">ל[&nbsp; &nbsp; &nbsp; &nbsp; ]ה [ש]מריה ת'ת' דינ' פאן אתעאונתם פיהא מע אכוה אנתם תכלצוהא אמא</span></li>
<li><span lang="he">הונא [ &nbsp; &nbsp; &nbsp; &nbsp; &nbsp; ] תתכדא פתראצ'יוא שייא ואלקום לם יתקו בצ'מאן אליהוד</span></li>
<li><span lang="he">ולא בצ'מאני וליס הונא שהוד עדול ישהדו [לי] באני בלגתהם פאן דפעו שי&nbsp;</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; ]להם ואללה מא דפעו לאכוה ק' דינ' אלא בד'מאם כרגה מן מאלהם כאני </span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">לאבי אלבשר אטאל אללה בקאה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן אברהם בן אסמעיל תאהרתי&nbsp;</span></li>
<li><span lang="he">יעקוב בן יוסף אללה וליה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] נ'נ'</span></li>
</ol>
                    
                </div>
            
        </section>
    </body>
</html>
