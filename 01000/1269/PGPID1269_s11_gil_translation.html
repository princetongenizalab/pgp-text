
<html>
    <head>
        <title>Hebrew Translation of Letter: T-S Ar.53.11</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Ar.53.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-AR-00053-00011/canvas/1">
                    
                    
                    
                        <h3>recto</h3>
                    
                        <ol>
<li><span lang="he">בשמך רח';&nbsp;</span></li>
<li><span lang="he">ייתן לך אלוהים, אחי ואדוני היקר לי, אריכות ימים, וייתן לך גדולה וכבוד וישלים את חסדו לך.</span></li>
<li><span lang="he">אני כותב לך בה' בכסלו. שלומי טוב ואני בריא, תודה לאל, ריבון העולמים.</span></li>
<li><span lang="he">אודיעך&hellip;(נותר בי) עד עכשיו שריד מהמחלה, ומאלוהים אבקש שיושיע.</span></li>
<li><span lang="he">&hellip;(שלחתי לך בידי) אבו אברהים אסמעיל בן יקותיאל כל מה</span></li>
<li><span lang="he">שהיה אצלי לזכותך ממה שמכרתי בשבילך&hellip; לאברט, ואני מבקש ממך ו' דינרים מעזי</span></li>
<li><span lang="he">ושתי חבות לכל אחד מהם, י"ג דינר שקולים&hellip; ע"ז דינר&hellip; התשר והשיפור</span></li>
<li><span lang="he">ומן הקנקן המחיר שני דינרים פחות רבע, שקולים</span></li>
<li><span lang="he">דינר וחצי ושמינית; הוצאות על המכסים השונים רבע דינר. מהקנקן האחר: בשני דינרים&nbsp;</span></li>
<li><span lang="he">לך על ידי מן הדינר&hellip; דאנק וחצי בדינר, כ"א דינר.</span></li>
<li><span lang="he">שלחתי לך את התמורה כולה בידי אסמעיל בן יקותיאל, ולזכותך יתרה מהתמורה בעד הנשדור, ה' דינרים</span></li>
<li><span lang="he">ושתי חבות, מחשבונך הפרטי; מכרתי בשבילך מיתרת הנשדור צ"ד מן במחיר שלושה מנים פחות רבע בדינר,</span></li>
<li><span lang="he">בניכוי&hellip; ההכנסה מן התמורה אחרי השיפור וההנחה כ"ט דינר ושני קיראטים, וכבר</span></li>
<li><span lang="he">שלחתים אליך בידי אסמעיל; כמו כן שלחתי לך את התמורה בעד 'הבומליח', שהסתכם בי' מחרוזות</span></li>
<li><span lang="he">ושתי חמישיות(?) במחיר ט' דינרים בעד י', כי כולו יצא מפורר. מכרתי בשבילך את הגיל הפחות, והוא</span></li>
<li><span lang="he">ג' אריזות, ומשקלן המדויק שני קנטארים ורבע פחות רטל, אחרי הטרה; התמורה ל"ג דינר וחצי פחות</span></li>
<li><span lang="he">דינר תשר; היתרה לזכותך ל"ב דינר וחצי פחות י' קיראטים. שלחתי לך בידי אסמעיל כ' דינר,</span></li>
<li><span lang="he">שמהם יש להפחית לפי שתי חבות. היתרה לזכותך מן התמורה בעד הניל י"ב דינר וחצי שקולים, וכבר שלחתים אליך</span></li>
<li><span lang="he">עם הכספים לפרג', שיעבירם לך. נותר לך אצלי הקנקן הקטן ובו החבלבל הרפואי,</span></li>
<li><span lang="he">אחרי שיצאו ממנו מן ופירורים; הנשדור מונח, כ' רטל, איש לא ביקש. הנשדור</span></li>
<li><span lang="he">הטוב אצלנו ג' מנים בדינר וביקושו מועט. הפנינים הן בלתי אפשריות במחיר אשר</span></li>
<li><span lang="he">הסכמת(?), אני מקווה שאלוהים יאפשר את הדבר. רצוני, אדוני, שתואיל למכור בשבילי את הענבר,</span></li>
<li><span lang="he">ולא תשהה אותו, לא חשוב איך תרצה למכור, כי הוא אצלי סחורה מופקדת, ובעליו</span></li>
<li><span lang="he">דורש את התמורה. אם מזדמן </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00053-00011/canvas/2">
                    
                    
                    
                        <h3>verso</h3>
                    
                        <ol>
<li><span lang="he">לך ניל משובח מתאני, קנה לי אותו בתמורתו, ובתוספת הכ' דינר; ולא</span></li>
<li><span lang="he">קנה לי בהם דרהמים עדלי וקרוי, סדר שפרג' יאסוף אותם וישלחם אל&hellip;</span></li>
<li><span lang="he">אבל אל תהיה בהם תערובת; פרג' גרם לי נזק עצום בניל שקנה, ולא</span></li>
<li><span lang="he">מצאתי איש שייתן תמורתו אף דרהם. הסנדאני שבו חריף בשביל האריגים; חלק איכותו ירודה,</span></li>
<li><span lang="he">בלתי אחיד; והעמתאני, אין לו צבע ולא כלום; כאילו היתה נסיעתו מכאן רק כדי לגרום הפסד&nbsp;</span></li>
<li><span lang="he">על ידי הניל, (הגיל) הארץ ישראלי שלנו והארץ ישראלי של האחרים. אבל אם מזדמן לך לקנות ניל משובח עמתאני קנה לי,</span></li>
<li><span lang="he">או קנה דרהַמִים, סֵדֶר שפרג' יאסוף אותם, דְרְהַמִים עֲדַלִי, ואל תהיה בהם תערובת.</span></li>
<li><span lang="he">קיבלתי מכתב מִכָּלֵב והוא מזהיר אותי בעניין הכספים של בן אלכפיפה, שאתם כביכול לא בדקתם</span></li>
<li><span lang="he">את עניינם, כי אין לי אצלי אף חלק מהם, וכי לא קראתם את הצוואה. וכבר כתבו קהל אנשי</span></li>
<li><span lang="he">קירואן אל מר שמריה וביקשו מידע; ואמרו בני אלבאגי, שבניהם ישלמו שם</span></li>
<li><span lang="he">&hellip;(למר) שמריה ת"ת דינר. על כן, אם אתם משתפים פעולה בעניין זה עם אחיו, עליכם להשיג (את הכספים)</span></li>
<li><span lang="he">כאן .... תיקחו שניכם ותגיעו שניכם להסכם על הסכום. הבריות אינם מאמינים בהתחייבות היהודים</span></li>
<li><span lang="he">ולא בהתחייבותי אני, ואין כאן עדים נאמנים שיעידו למעני, שפניתי אליהם(?). על כן, אם ישלמו משהו</span></li>
<li><span lang="he">&hellip;חי אלוהים, הם שילמו ק' דינר לאחיו רק על ידי שאפוטרופוס(?) הוציא אותם מכספם, כאילו שאני&hellip; </span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">לאבו אלבשר, ייתן לו אלוהים אריכות ימים, יעקוב בן יוסף, ישמרו אלוהים. מאברהם בן אסמעיל תאהרתי </span></li>
</ol>
                    
                </div>
            
        </section>
    </body>
</html>
