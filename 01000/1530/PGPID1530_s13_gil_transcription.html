
<html>
    <head>
        <title>Transcription of Letter: T-S 10J20.17</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00017/canvas/1">
                    
                    
                    
                        <h3>recto</h3>
                    
                        <ol>
<li>
<p>[כתאבי אט]אל אללה בקא מולאי אלסיד אלאגל ואדאם תאידה וסלאמתה</p>
</li>
<li>
<p>[וסעאדת]ה וכבת חסדתה ואעדאה לי מצא מן כסלו כתמה אללה עלי</p>
</li>
<li>
<p>מולאי באחסן כאתמה וערפה ברכה מא יליה בעד וצול כתאבה</p>
</li>
<li>
<p>ידכר סלאמתה ועאפיתה אדאמהא אללה לה ברחמתה אעלם מולאי</p>
</li>
<li>
<p>א[ן וצל פי] יומי האדא כתאב סידי רחמי[ם א]ל[י] ס[ידי] אבו אלסרור תם אנפד</p>
</li>
<li>
<p>[ &nbsp; &nbsp; &nbsp; כ]תב אבי כתיר ולי פיהם כתאב ידכר מא הו פיה מן אלקלק ואלכוף</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]מתה בעד אן אוסקהא מ[ע] בן אסכנדר ואנפד מנהא</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]א אכסיא ואנטאע [ &nbsp; &nbsp; &nbsp; &nbsp; &nbsp; &nbsp; &nbsp; ] מרגאן אלגמיע ללכלטה</p>
</li>
<li>
<p>[ואנא] מעול עלי ביע באקי רחלה במא קסם אללה ואכרג אלי טראבלס אלגרב</p>
</li>
<li>
<p>[לאני] אכאף נכרג אלי אלשאם בגיר אמר תם יאמולאי ידכר לי אן בנתי עלי אל</p>
</li>
<li>
<p>[מ]לאך אלי ולד אבי אלמעמר בן [&nbsp; &nbsp; &nbsp; ]יה פצעב עלי דלך כתיר תם אלשיך</p>
</li>
<li>
<p>אבו אלפרג אסמעיל וצלת כתבה לגמאעה מן אהל אסכנדריה ולם יכתב</p>
</li>
<li>
<p>לי אנא כתאב פמא אערף אן להאדא אצל וקד כתבת לה כתאב</p>
</li>
<li>
<p>והו דרג כתאבי האדא אליך אחב מן מולאי יצתקצי לי מנה עלי גמיע מא</p>
</li>
<li>
<p>כתב[ת] אליה וינפדני כתאבה מסרע לאני תחת קלק אן עצים מן דלך</p>
</li>
<li>
<p>וקד [תקדמת כת]בי אליה פי מתל דלך כתאב מע אלגמל וכתאב מע יחיי</p>
</li>
<li>
<p>אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; סלמ]ה אללה לא יגפל מולאי ען דלך ומולאי אלשיך אבי אלחסן צהרי</p>
</li>
<li>
<p>[יכ]צך באלסלאם ואלכבירה תכץ מולאי באלסלאם והי מן אלשאכרין</p>
</li>
<li>
<p>[ואל]דאעיין לך ולולדך אנמאה אללה והי תסאל חצרה מולאי יסאל להא</p>
</li>
<li>
<p>סידי רחמים ען בנתהא [ &nbsp; &nbsp; &nbsp; &nbsp; &nbsp; &nbsp; ] ואן כאן להא [ &nbsp; &nbsp; &nbsp; &nbsp; &nbsp; &nbsp; ] כתאב</p>
</li>
<li>
<p>או תוגיה ינפדה להא ו[ &nbsp; &nbsp; &nbsp; &nbsp; &nbsp; ] והו תחת קלק מן חמל</p>
</li>
<li>
<p>אל[&nbsp; &nbsp; ]ביה ואללה תעאלי י[עי]ן וא[נו נבר]ך שמו ואמא מא דכרוה</p>
</li>
<li>
<p>י[כו]ן אן שא אללה אללה לא יעדמני בקאה וסואלה(!) וכתבת ען סרעה</p>
</li>
<li>
<p>אעדר בפצלך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00017/canvas/2">
                    
                    
                    
                        <h3>verso</h3>
                    
                        <ol>
<li>
<p>תכתץ אפצל אלסלם וולדי וקרת עיני נסים אחיאה אללה ותם אמלך ואמלי פיה</p>
</li>
<li>
<p>[אפצל אל]סלאם ומן תשמ[לה ענאיתך אלסלאם &nbsp; &nbsp; &nbsp; &nbsp; &nbsp; &nbsp; ] אל[סלא]ם</p>
</li>
<li>
<p>[לא עד]מת בקאך ושל[ום]</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלשיך אלאגל רבנו נהראי ביר נסים זצל &nbsp; &nbsp; ולייה נתן בן נהראי [נע]</p>
</li>
<li>
<p>אטאל אללה בקאה ואדאם תאידה ונעמאה</p>
</li>
</ol>
                    
                </div>
            
        </section>
    </body>
</html>
