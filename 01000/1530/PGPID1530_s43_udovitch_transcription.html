
<html>
    <head>
        <title>Transcription of Letter: T-S 10J20.17</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.17</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00017/canvas/1">
                    
                    
                    
                        <ol>
<li>[כתאבי אטא]ל אללה בקא מולאי אל שיך אל אגל ואדאם תאידה וסלאמתה</li>
<li>[וסעאדתה] וכבת חסדתה ואעדאה לי מצא מן כסליו כתמה אללה עלי</li>
<li>מולאי באחסן כאתמה וערפה ברכת מא יליה בעד וצול כתאבה</li>
<li>ידכר סלאמתה ועאפיתה אדאמהא אללה לה ברחמתה אעלם מולאי</li>
<li>[אן וצל] פי יומי האדא כתאב סידי רחמים אבו אל סרור תם אנפד</li>
<li>ולי פיהם כתאב ידכר מא הו פיה מן אל קלק ואל כוף</li>
<li>דפעתה בעד אן אוסקהא מ[ע] בן אסכנדר ואנפד מנהא</li>
<li>ואנטאע אלגמיע ללכלטה</li>
<li>[וכאן] מעול עלי ביע באקי רחלה במא קסם אללה ויכרג אלי טראבלס אל גרב</li>
<li>אכאף כרג אלי אלשאם תם יא מולאי ידכר לי אן בנתי עלי אל</li>
<li>אך אלי ולד אבו אל בן פצעב עלי דלך כתיר תם אל שיך</li>
<li>אבו אל פרג וצלת כתבה לגמאעה מן אהל אסכנדריה ולם יכתב</li>
<li>לסידנא כתאב פמא אן להאדא אצל לקד כתבת לה כתאב</li>
<li>והו דרג כתאבי האדא אליך אחב מן מולאי יקף עליה וידפעה אליה איאך</li>
<li>לא עדר לא יכתב אלי אחב מן מולאי יצתקצי לי מנה עלי גמיע מא</li>
<li>כתב אליה וינפד לי כתאב מסרע לאני תחת קלק אן עטים מן דלך</li>
<li>בי אליה פי מתל דלך כתאב מע אל גמל וכתאב מע יהו[דה]</li>
<li>אסל אללה לא יגפל ען דלך ומולאי אלשיך אבו אל חסן צהרי</li>
<li>יכצך באל סלאם ואל כבירה תכץ מולאי באלסלאם והי מן אלשאכרין</li>
<li>דאעיה לך ולולדך אנמאה אללה תסאל חצוה מולאי יסאל להא</li>
<li>סידי רחמים ען בנתהא ואן כאן להא מעה כתאב</li>
<li>או תוגיה ינפדה להא אתואבה דלך מן חמל</li>
<li>אל צביה ואללה תעאלי [יעשה] [למע]ן שמו ואמא מא דכרתה</li>
<li>אן שא אללה אללה לא יעדמני בקאה וסואלה וכתבת ען סרעה</li>
<li>אעדר בפצלה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00017/canvas/2">
                    
                    
                    
                        <h3>page b</h3>
                    
                        <ol>
<li>תכתץ אפצל אל סלם וולדי וקרת עיני אחיאה אללה ותם אמלך ואמלי פיה</li>
<li>כלאני ומן תש[מלה ענאיתך אל סלאם]</li>
<li>[לא עד]מת בקאך וש[לום]</li>
<li>מולאי אלשיך אל אגל רבנו נהראי ביר נסים</li>
<li>אטאל אללה בקאה ואדאם תאידה ונעמאה</li>
<li>ולייה נתן בן נהראי</li>
</ol>
                    
                </div>
            
        </section>
    </body>
</html>
