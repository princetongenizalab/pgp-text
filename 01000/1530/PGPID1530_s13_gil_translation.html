
<html>
    <head>
        <title>Hebrew Translation of Letter: T-S 10J20.17</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J20.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00017/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי הנכבד, ייתן לך אלוהים אריכות ימים ויחמיד את עזרתו לך ואת שלומך</li>
<li>ואת אושרך ויכה את מקנאיך ואת אויביך, בי' בכסלו, יחתום אותו אלוהים עליך, </li>
<li>אדוני, במיטב חותמו ויודיעך את ברכת (החודשים) הבאים אחריו ; אחרי בוא מכתכך,</li>
<li>שבו אתה כותב על שלומך ועל בריאותך, יתמיד לך אותם אלוהים ברחמיו. דע, אדוני, </li>
<li>שממש היום הגיע מכתב מאדוני רחמים אל אדוני אבו אלסרור; עוד שלחו</li>
<li>(אלי?) את מכתביו של אבו כת'יר ובהם מכתב בשבילי שבו הוא כותב על חרדתו ועל פחדו </li>
<li>.... אחרי שהעמיס אותם על אוניית בן אסכנדר ושלח מהם</li>
<li>.... בגדים ועורות .... פנינים קטנות, הכול בשביל השותפות.</li>
<li>ואני, יש בדעתי למכור את שאר סחורתך, כפי שיעניק אלוהים, ולצאת לטראבלס של המערב, </li>
<li>כי אני חושש לצאת אל השאם מבלי שיורו לי. עוד הוא כותב לי, אדוני, שבתי עומדת</li>
<li>להינשא לבנו של אבו אלמעמר בן .... והצטערתי על זאת מאוד; ועוד, מאדוני</li>
<li>אבו אלפרג' אסמעיל הגיעו מכתבים שלו לחבורה מאנשי אלכסנדריה, אבל לי</li>
<li>הוא לא כתב מכתב, ואיני יודע אם יש לזאת סיבה; כתבתי לו מכתב</li>
<li>והוא כרוך במכתבי זה אליך. אבקש ממך, אדוני, שתתעניין אצלו בשבילי על כל מה</li>
<li>שכתבתי לו, וישלח לי מכתב במהרה, כי אני במבוכה קשה בגלל זאת,</li>
<li>וכבר שלחתי לו מכתבים בכיוצא בזה לפני כן, עם אלג'מל, ומכתב עם יחיא</li>
<li>…., ייתן לו אלוהים שלום. אל תתרשל בזאת, אדוני. אדוני ורבי אבו אלחסן גיסי, </li>
<li>דורש בשלומך ואלכבירה דורשת בשלומך, אדוני, והיא מן המודים</li>
<li>והמתפללים למענך ולמען בנך, יגדלו אלוהים. והיא מבקשת, אדוני, שתשאל בשבילה</li>
<li>את אדוני רחמים על בתה …. ואם יש לה (עמו) מכתב</li>
<li>או חבילה ישלח לה .... והוא כולו חרד בגלל משלוח</li>
<li>ה…. ; אלוהים יתעלה יעזור, ואנו נברך שמו, והלוא מה שאמרו</li>
<li>יתקיים, ברצון האל; אל ייקח ממני אלוהים את חייך ואת שלומך. כתבתי בחיפזון,</li>
<li>סלח נא בטובך. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00017/canvas/2">
                    
                    
                    
                        <h3>verso</h3>
                    
                        <p>קבל נא את מיטב דרישות השלום ; לבני בבת עיני, נסים, ייתן לו אלוהים חיים ויקיים בו את תקוותך ואת תקוותי ממנו, מיטב דרישות השלום. ולכל הנתון להשגחתך דרישות שלום .... דרישות שלום ; אל יילקחו ממני חייך. ושלום.</p>
                    
                        <h3>verso, address</h3>
                    
                        <p>אדוני ורבי הנכבד, רבנו נהוראי בי"ר נסים זצ"ל, ייתן לו אלוהים אריכות ימים ויתמיד את עזרתו ואת חסדיו לו; עבדו נתן בן נהוראי נ"ע. </p>
                    
                </div>
            
        </section>
    </body>
</html>
