
<html>
    <head>
        <title>Transcription of Letter: T-S 13J22.4</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.4</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00004/canvas/1">
                    
                    
                    
                        <h3>Recto:</h3>
                    
                        <ol>
<li>בשמ רחמ</li>
<li>כתאבי אליך יאכי וסידי וקרה עיני</li>
<li>וענדי אטאל אללה בקאך ואדאם</li>
<li>עזך גמע אללה ביננא קריב אן שאללה</li>
<li>וממא אעלמך אן מן יום כרגת מן</li>
<li>ענדכם מא סמעת לכם כבר</li>
<li>ולא קרית לכם כתאב פ/א/שגל</li>
<li>דלך קלבי פארגו אן שאללה אן</li>
<li>יכון לכיר ועאפיה וכאן קלבי</li>
<li>משגול בצעף אלצביאן ולא</li>
<li>תוכרו עני גואב אלכתאב במא</li>
<li>אנתם פיה [[ול]] ואנא שאכר</li>
<li>דאעי לאם כלף כתיר כתיר</li>
<li>אללה תעאלי יחבס עליהא</li>
<li>אולאדהא ואיצא לאמראת</li>
<li>אלחבר אם בו עלי הוה</li>
<li>שאכר //להא// כתיר כתיר וקד</li>
<li>בלגני גמילהא ותחרץ פי</li>
<li>מא דכרת מן הולאך</li>
<li>אלקום פאנהא תחיי בה</li>
<li>אנפסנא וללצעף אלדי</li>
<li>נחן פיה ואן כאן שי באמן</li>
<li>אללה תעאלי ומנהא</li>
</ol>
                    
                        <h3>Margin:</h3>
                    
                        <ol>
<li>ותנאל בה אלתואב אלגזיל</li>
<li>קראת עליך אלסלאם ועלי מא</li>
<li>תחוט ע[נ]איתך אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00004/canvas/2">
                    
                    
                    
                        <h3>Verso:</h3>
                    
                        <ol>
<li>ועלי סת בו סעד אלסלאם ות[דעו?</li>
<li>להא ותשכרי/הא/ במא פעלת [מע</li>
<li>אלעגוז ותכצי אם כתיר[</li>
<li>אלסלאם ועלי אם בו נצר [[וא]]</li>
<li>אלסלם ובנאת עמי אבו נצר</li>
<li>אלסלאם ועלי אם בו אל[</li>
<li>אלסלם ומא קטעני ען</li>
<li>מכאתבתך אלא צעף אלצב[</li>
<li>ולא תקטעו ענא אכ[בארכם</li>
<li>והי שאכרה לך אם כלף</li>
<li>וללצגיר וללכביר אללה</li>
<li>תעאלי יתיבהם ויגזיכם</li>
<li>כיר ענא ושלום יגדל</li>
<li>לעד אמן סלה</li>
<li>יצל אלי מצר מן ממל[וכ</li>
<li>אלי כלף בן ברכאת ושאכר //הא// [הא</li>
<li>בן אלדיאן משאיל</li>
<li>בן נת[ן</li>
<li>לא עד[מה</li>
</ol>
                    
                </div>
            
        </section>
    </body>
</html>
