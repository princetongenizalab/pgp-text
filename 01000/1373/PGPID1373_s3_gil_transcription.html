
<html>
    <head>
        <title>Transcription of Letter: T-S Misc.25.146</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.146</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/1373/iiif/canvas/1/">
                    
                    
                    
                        <h3>Recto</h3>
                    
                        <ol>
<li>כתב עבד סידנא הנשיא הגדול וראש ישיבת גאון יעקב יכונניהא אל</li>
<li>עד עולם סלה אטאל אללה בקאה ואדאם עלאה ותאיידה וסעאדתה ונעמאה</li>
<li>וכבת אעדאה ואחיא סאדתי חמודיו הנשיאים נשיאי ישראל ויהודה</li>
<li>ישמרם אלהי ישראל וישלח בימי אדונינו ובימיהם גואל בימיך ועל ידיך</li>
<li>כאן עבד סידנא קד כתב אלי חצרתה אגלהא אללה עדה כתב ולם יצל</li>
<li>אלי עבדה חרף ואחד גואב ענהא וארגו מן הקדוש בר ה אן //יכן// תאכיר דלך</li>
<li>לכיר וסלאמה כנת ערפת סידנא פיה/ם/ מא יתחצל עלי ידי פי אלסוקין</li>
<li>אלמגאזיר בל עוץ אלגואב אלדי כנת מנתצר איאה וצל פצל //פי כתאב// אוקפני עליה</li>
<li>סידי אבו אצחאק רב אברהם המשוש שצ וצל מן סידנא אליה גם קלבי</li>
<li>ואקלקני ועלמת אן אלאעדא יכתבו אלי סידנא עלי אסאמי קום ישגלון קלבה</li>
<li>גרצהם אן לא יסתקר לנא חאל ותשויש במא ליס לה צחה אסאל אללה גל אסמה</li>
<li>אן יטאלבהם ואלדי חצל מן אלאסואק מן מדה אולהא אלנצף מן {אב} //סיון// ואכרהא</li>
<li>כסליו ואנפדתה אלי חצרתה תלתה ועשרין דינר וכמסה קראריט ורבע //ואכרגת מן אלסוק</li>
<li>אלסוק //אלנצף מן טבת// אלי בן בקא {אלכייר אלדי טבת ונצף שבט} נצף טבת ונצף שבט פלמא</li>
<li>באן מנה אפעאל צחת ענד מולאי אלחבר ואלגמאעה רדו אלסוק //פי יח פי שבט// לי ולתלמיד רב</li>
<li>נתן הלוי החבר וגעל לכל ואחד מנא ד&lt; כל סבוע ובן סברה יחצי מא יודבח</li>
</ol>
                    
                </div>
            
        </section>
    </body>
</html>
