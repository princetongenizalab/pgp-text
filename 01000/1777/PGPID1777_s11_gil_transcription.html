
<html>
    <head>
        <title>Transcription of Letter: T-S 20.128</title>
    </head>
    <body style="max-width: 860px; margin: auto">
        <h1>Transcription of Letter: T-S 20.128</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">אאלתכמ&nbsp;</span></li>
<li><span lang="he">אלדי אשער בה כרים עלם מולאי וסידי&nbsp;</span></li>
<li><span lang="he">סיד אלמלה אליהודיה ושריף אלטאיפה&nbsp;</span></li>
<li><span lang="he">אלדאוודיה כב' גד' קד' סג יקר מע' עט'&nbsp;</span></li>
<li><span lang="he">כות' מר' ור' שלמה הנשיא הגדול נשיא</span></li>
<li><span lang="he">גליות כל ישראל יאריך ימים בטוב ושנים</span></li>
<li><span lang="he">בנעימים ולא אכלא אללה מן אלתגמל במימון&nbsp;</span></li>
<li><span lang="he">טלעתה אלסניה ואלאסתסעאד בטראיקה</span></li>
<li><span lang="he">אלרציה ואלמסוול מן מן לדיה מקאליד אלאמור&nbsp;</span></li>
<li><span lang="he">&nbsp;אן יקרב אלאג'תמאע כמא פרק ויסעד באללקא</span></li>
<li><span lang="he">&nbsp;כמא אפרק&nbsp; &nbsp; &nbsp; &nbsp; אנה וצלני כתב מן אלמוצל</span></li>
<li><span lang="he">&nbsp;ידכרו פיהא אן אלדאר כרבת אלי חית מא</span></li>
<li><span lang="he">&nbsp;בקי פיהא שיא עאמר סוא אלכזאנה</span></li>
<li><span lang="he">&nbsp;ובעץ אלאיואן חסב ואן וקועהא כאן לילא</span></li>
<li><span lang="he">&nbsp;בגתה אכבת מניטרתנא אלתי בלזק אלמגלס</span></li>
<li><span lang="he">&nbsp;ווקעת אלצפה עלי כזאנת אלמולי כסרתהא</span></li>
<li><span lang="he">&nbsp;פגמעו גמאעה ונבשו עליהא ואתבתו</span></li>
<li><span lang="he">&nbsp;גמיע מא כאן פיהא ואפילו בזאזהא</span></li>
<li><span lang="he">&nbsp;וגמעו אלגמיע ואחרזוה ואודעוה ענד</span></li>
<li><span lang="he">&nbsp;אלחזאן אבי אלפצל אבן אלברהאן וסבב דלך אן מויס</span></li>
<li><span lang="he">&nbsp;בן אלחזאן כתב פיהם קצה יקול אן קד כרבת</span></li>
<li><span lang="he">&nbsp;דאר חשביה ואכדו מנהא שי באלפין דינאר</span></li>
<li><span lang="he">&nbsp;ומא אכד אללה לה כיר כלד אללה מלך</span></li>
<li><span lang="he">&nbsp;מולאנא מאלך אלרק ואלרקאב ואדאם</span></li>
</ol>
<p>&nbsp;</p>
                    
                        <h3>Recto, right margin</h3>
                    
                        <ol>
<li><span lang="he">דולתה וקלע שאנייה&nbsp;</span></li>
<li><span lang="he">וכאן קר ךקף הן&nbsp;</span></li>
<li><span lang="he">ואבן אלמש⟦מ⟧וש&nbsp;</span></li>
<li><span lang="he">לא דכרו גמיע&nbsp;</span></li>
<li><span lang="he">בכיר ולא בשר&nbsp;</span></li>
<li><span lang="he">לטיף רצארן</span></li>
<li><span lang="he">יכתבו קצץ פי&nbsp;</span></li>
<li><span lang="he">כל קציה רמא&nbsp;</span></li>
<li><span lang="he">ילתפת אליהמא&nbsp;</span></li>
<li><span lang="he">&nbsp;פאטנבו כתב&nbsp;</span></li>
<li><span lang="he">&nbsp;ואנהי האלהמא&nbsp;</span></li>
<li><span lang="he">&nbsp;פאחצר וקאל לה</span></li>
<li><span lang="he">&nbsp;איש בינך</span></li>
<li><span lang="he">&nbsp;ובין ראס אלגלות&nbsp;</span></li>
<li><span lang="he">&nbsp;פקאל מן לסאנה&nbsp;</span></li>
<li><span lang="he">&nbsp;גמיע מא כאן&nbsp;</span></li>
<li><span lang="he">&nbsp;כתבה בעד מא</span></li>
<li><span lang="he">&nbsp;אנתהא ק יא&nbsp;</span></li>
<li><span lang="he">&nbsp;נקיב כל הדא</span></li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/2">
                    
                    
                    
                        <h3>Verso</h3>
                    
                        <ol>
<li>אצרבה מאתין עצאה ואעמל פי רג'לה</li>
<li>את'קל קיד ענדך ואכתבה מכלד פטלב אן</li>
<li>יסלם ויעפא ענה פלם יקבל פבקי פי אלחבס</li>
<li>בעד אלצרב מרה פסאל פיה פאכרג' ונפי בקי</li>
<li>פי טאהר אלבלד מדה שהר וטרח עליהם</li>
<li>ומצא אשתכא וקאל לי פי אלמדינה דיון אגוז</li>
<li>אכלצהא ואכרג פאמר בצרבה תאניה</li>
<li>ווכל עליה אחדרו לה ולביתה אלי בגדאד</li>
<li>ודכרו אן גמיע אלאמלאך כרבת מלכנא</li>
<li>&nbsp;אלסכן וסואה עדדו שי יריב אלפואד חתי אל&nbsp;</li>
<li>&nbsp;כאן אלבראני חרב(!) אכתרה ופלס מא עאד יחצל&nbsp;</li>
<li>&nbsp;אלא מנה ולא מן סואה והם ישכו אלצאיקה</li>
<li>&nbsp;אלי לא נהאיה לאן אלמלך מא כפא אנה</li>
<li>&nbsp;כרב חתי ירידו יסתדינו ויעמרו במא לא</li>
<li>&nbsp;יוכד כסארתה סנה ועשרה וחגר אלחכים ודאר</li>
<li>&nbsp;אבן פציל ודאר בית נעירה כרבת ודאר בית</li>
<li>&nbsp;אלתקה אלכבירה //כלהא// ובעץ אלתי פי גנבנא ודאר אלסאעי</li>
<li>&nbsp;ודאר מחאסן אלצאיג וצטוח בית אלאוחד וקעת</li>
<li>&nbsp;עלי צטח אלתנור אלדי לנא אכדה ואכד בית</li>
<li>&nbsp;אלמא וממשא אלדאר אלי אלמחלה ולא אכדת</li>
<li>&nbsp;אתקצא מא דכרו פי אלמחלה מן אלכראב טאל</li>
<li>&nbsp;אלאמר עלינא כתיר כרב לנא אלעלו ו[ &nbsp; &nbsp; &nbsp; &nbsp; &nbsp; &nbsp; ]</li>
<li>&nbsp;אלכאן ואלרואק וביות טוסה וכאן אלמחלה ודרג אלסודאד</li>
<li>&nbsp;ובית אלתנור ועלאלי דאר עתמאן ואלדאר אלכבירה</li>
<li>&nbsp;ועליה אלתבן וחיטאן אלסרדאב ואלכזאנה אלגואניה</li>
<li>&nbsp;ואלמניטרה ומא דכר אן קדרו יעמרו שיא פאללה</li>
<li>&nbsp;יעין וירחם וואללה מא ארדת אני אכתב אליך</li>
<li>&nbsp;פי מעני רחלך לאכן ראית תעריפך אולא לעל</li>
</ol>
<p>&nbsp;</p>
                    
                </div>
            
        </section>
    </body>
</html>
