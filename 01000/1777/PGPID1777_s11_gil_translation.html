
<html>
    <head>
        <title>Hebrew Translation of Letter: T-S 20.128</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 20.128</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">(1–4) אאלתכ׳׳מ; הריני מודיע לך, כבוד אדוני ורבי, מנהיג הדת היהודית וראש החבורה של בני דויד, כב׳ וכו׳ →</span></li>
<li> </li>
<li> </li>
<li> </li>
<li> </li>
<li> </li>
<li><span lang="he">(7–8) אל ימנע אלוהים חסדים והצלחה מאישיותך המפוארת ולא את התמיכה לדרכיך</span></li>
<li> </li>
<li><span lang="he">הרצויות; ונבקש ממי שאצלו מפתחות העניינים</span></li>
<li><span lang="he">שיקרב את הפגישה כפי שהפריד להתקבץ</span></li>
<li><span lang="he">כפי שפיזר. קיבלתי מכתבים ממוצל</span></li>
<li><span lang="he">והם אומרים בהם שהבית חרב באופן שלא</span></li>
<li><span lang="he">נשאר ממנו דבר על תלו, חוץ מחדר האחסון</span></li>
<li><span lang="he">ומקצת האולם גם כן, וכי היתה המפולת בלילה,</span></li>
<li><span lang="he">באופן פתאומי. התהפכה הגזוזטרה שלנו הצמודה לחדר האורחים,</span></li>
<li><span lang="he">ונפל הספסל על חדר האחסון של האדון ושבר אותו;</span></li>
<li><span lang="he">והתכנסה חבורת אנשים וחיטטו בתוכו ורשמו</span></li>
<li><span lang="he">כל מה שהיה בו ואפילו את דברי הלבוש שבו,</span></li>
<li><span lang="he">ואספו את הכול תחת שמירה והפקידו הכול אצל</span></li>
<li><span lang="he">החזן אבו אלפצל בן אלברהאן, וזאת מפני שמויס,</span></li>
<li><span lang="he">בן החזן, כתב עליהם רשימה שבה אמר שחרב</span></li>
<li><span lang="he">ביתו של חשביה ולקחו ממנו סכום של אלפיים דינרים,</span></li>
<li><span lang="he">אל ייקח מאלוהים שום טובה, ייתן אלוהים שלטון נצח</span></li>
<li><span lang="he">לך, אדוננו, שליט עבדיך ומשרתיך, ויתמיד את</span></li>
</ol>
                    
                        <h3>שוליים, ימין</h3>
                    
                        <ol>
<li>(1–9) ממלכתך ויעקור את שונאיך. ולפני כן עמדו הוא ובן אלמשוש –– אל ייזכרו שניהם לטובה ואף לרעה מעטה –– והתחילו לכתוב רשימות בכל עניין, אבל איש לא שם לב אליהם;</li>
<li> </li>
<li> </li>
<li> </li>
<li> </li>
<li> </li>
<li> </li>
<li> </li>
<li> </li>
<li>(10–19) וחיברו מכתבי הבל, ופנו בעניינם (למושל) וקרא לו ואמר לו –– יגברו נצחונותיו –– מה בינך ובין ראש הגולה? ואמר בעל פה כל מה שכתב. כאשר גמר, אמר: העוזר, קח את זה</li>
<li> </li>
<li> </li>
<li> </li>
<li> </li>
<li> </li>
<li> </li>
<li> </li>
<li> </li>
<li></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/2">
                    
                    
                    
                        <h3>ע׳׳ב: </h3>
                    
                        <p>&nbsp;</p>
<ol>
<li><span lang="he">והלקה אותו מאתיים מלקות ושים ברגלו</span></li>
<li><span lang="he">את הכבלים הכבדים ביותר שיש לך וכתוב אותו ׳קבוע׳ ותבע</span></li>
<li><span lang="he">שישלם, ורק אז תרפה ממנו; אבל לא הסכים (לשלם) ונשאר בכלא,</span></li>
<li><span lang="he">אחרי שהלקוהו פעם, אבל פנו וביקשו עליו והוציאוהו וגירשוהו ונשאר</span></li>
<li><span lang="he">בפרוורי העיר משך חודש והיה לטורח עליהם,&nbsp;</span></li>
<li><span lang="he">הלך והתלונן ואמר: יש לי בעיר חובות, אלך</span></li>
<li><span lang="he">לגבות אותם, ואצא; וציוו להלקותו שנית</span></li>
<li><span lang="he">ומינו עליו משגיח והסיעו אותו ואת אשתו לבגדאד.</span></li>
<li><span lang="he">ואמרו שכל המקרקעין חרבו, המקרקעין שלנו</span></li>
<li><span lang="he">הבית ואשר הדברים; מנו מספר (לנזקים) המפחיד את הלב. אפילו</span></li>
<li><span lang="he">האכסניה החיצונית חרבה ברובה, והלא לא היתה הפרוטה באה</span></li>
<li><span lang="he">אלא ממנה ולא ממקום אחר. והם מתלוננים על המצוקה</span></li>
<li><span lang="he">לאין קץ, כי אשר לרכוש הלא גלוי לעין</span></li>
<li><span lang="he">שחרב; הם אף רוצים להיכנס לחובות כדי לשקם את הבניינים, אבל</span></li>
<li><span lang="he">הלוא זה הפסד שאי אפשר לכסותו, לא בשנה ולא בעשר. ודירת הרופא וביתו של</span></li>
<li><span lang="he">אבן פציל והבניין שבו הבית של נעירה חרבו והבניין שבו בית</span></li>
<li><span lang="he">אלת׳קה, הגדול, כולו, ומקצת מה שעל ידינו והבניין של אלסאעי,</span></li>
<li><span lang="he">והבניין של מחאסן הצורף. והגגות של בית אלאוחד נפלו</span></li>
<li><span lang="he">על גג התנור אשר לנו והחריבו אותו, והחריבו את בית</span></li>
<li><span lang="he">הכיסא ואת היציאה מהבית לשכונה. אילו התחלתי</span></li>
<li><span lang="he">לספר מה שאמרו על החורבן שבשכונה, הייתי</span></li>
<li><span lang="he">מאריך מאוד. חרבה לנו הדירה העליונה אשר (מול?)</span></li>
<li><span lang="he">האכסניה ומבנה הכניסה, ובתי טוסה והאכסניה שבשכונה ומדרגות הוד מעלתו</span></li>
<li><span lang="he">ובית התנור וחדרי האוכל שבבניין עת׳מאן, והבניין הגדול,</span></li>
<li><span lang="he">ומחסן התבן וקירות המרתף, ובית האחסון הפנימי</span></li>
<li><span lang="he">והגזוזטרה; ולא הזכיר אפשרות שישקמו משהו; אלוהים</span></li>
<li><span lang="he">יעזור וירחם; חי אלוהים, לא רציתי לכתוב לך</span></li>
<li><span lang="he">בעניין סחורתך, אבל החלטתי להודיע קודם כל לך. אולי</span></li>
</ol>
                    
                        <h3>שוליים:</h3>
                    
                        <p><span lang="he">יהיה לך מה לצוות ויישמעו לך; עכשיו, כשאתה יודע, אדוני, תצא מלפניך פקודה שייגשו לזה ויפעלו בהתאם לפקודתך. ושלום וכו׳ &rarr;. נכתב בב׳ באייר א׳תקמ׳׳ח; נכתב בחיפזון רב&hellip;. וכב׳ מר׳ אהוב יש׳ זו׳ מעמיס ורותם ליציאה. ושלום.</span></p>
<p><span lang="he"></span></p>
                    
                        <h3>המען:</h3>
                    
                        <p><span lang="he">יגיע אל מחלה, במצרים; יימסר לאדוננו הנשיא הנכבד שלמה, וכו׳ &rarr;</span></p>
<p><span lang="he"></span></p>
                    
                </div>
            
        </section>
    </body>
</html>
