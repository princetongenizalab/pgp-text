
<html>
    <head>
        <title>Transcription of Letter: T-S 20.128</title>
    </head>
    <body style="max-width: 860px; margin: auto">
        <h1>Transcription of Letter: T-S 20.128</h1>

        <p>S. D. Goitein, "The Leaders of Mosul and the destruction of their houses as a result of an earthquake‎" (in Hebrew), in <em>Braslavi Jubilee Volume‎</em> (n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/1">
                    
                    
                    
                        <ol>
<li>אאלתכמ'</li>
<li>אלדי אשער בה כרים עלם מולאי וסידי</li>
<li>סיד אלמלה אליהודיה ושריף אלטאיפה</li>
<li>אלדאוודיה כב גד קד פנ(ת) יק(רת) מע(לת) עט(רת)</li>
<li>כות(רת) מר ור שלמה הנשיא הגדול נשיא</li>
<li>גליות כל ישראל יאריך ימים בטוב ושנים</li>
<li>בנעימים ולא אכלא אללה מן אלתגמל במימון</li>
<li>טלעתה אלסניה ואלאסתסעאד בטראיקה</li>
<li>אלרציה ואלמסוול מן מן לדיה מקאליד אלאמור</li>
<li>אן יקרב אלאגתמאע כמא פרק ויסעד באללקא</li>
<li>כמא אפרק אנא וצלני כתב מן אלמוצל</li>
<li>ידכרו פיהא אן אלדאר כרבת אלי חית מא</li>
<li>בקי פיהא שיא עאמר סוא אלכזאנה</li>
<li>ובעץ אלאיואן חסב ואן וקועהא כאן לילא</li>
<li>בגתה אכ(ר?)בת מניטרתנא אלתי בלזק אלמגלס</li>
<li>ווקעת אלצפה עלי כזאנת (!) אלמולי כסרתהא</li>
<li>פגמעו גמאעה ונבשו עלוהא ואתבתו</li>
<li>גמיע מא כאן פיהא ואפילו כזאזהא</li>
<li>וגמעו אלגמיע ואחרזוה ואודעוה ענד</li>
<li>אלחזאן אבי אלפצל אבן אלברהאן וסבב דלך אן מויס</li>
<li>בן אלחזאן כתב פיהם קצה יקול אן קד כרבת</li>
<li>דאר חשריה ואכדו מנהא שי באלפין דינאר</li>
<li>ומא אכד אללה לה כיר כלד אללה מלך</li>
<li>מולאנא מאלך אלרק ואלרקאב ואדאם</li>
</ol>
                    
                        <h3>margin</h3>
                    
                        <p>דולתה וקלע שאנייה / וכאן קד וקף הו / ואבן אלמשוש / לא דכרו גמיע בכיר</p>
<p>ולא בשר / לטיף וצארו / יכתבו קצץ פי / כאלך ציה ומא / ילתפת אליהמא /</p>
<p>פאטנבו כתב / ואנהי חאלהמא / פאחצר וקאל לה / (באותיות ערביות:) עז נצרה</p>
<p>איש בינך / ובין ראס אלגאלות / פקאל מן לסאנה / גמיע מא כאן / כתבה פעד</p>
<p>(=פענד) מא / אנתהי ק(אל) יא / נקיב כד הדא /</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/2">
                    
                    
                    
                        <h3>page b</h3>
                    
                        <ol>
<li>אצרבה מאתין עצאה ואעמל פי רגלה</li>
<li>אתקל קיד ענדך ואכתבה מכלד פטלב אן</li>
<li>יסלם ויעפא ענה פלם יקבל פבקי פי אלחבס</li>
<li>בעד אלצרב מדה פסאל פיה פאכרג ונפי בקי</li>
<li>פי טאהר אלבלד מדה שהר פטרח עליהם</li>
<li>ומצא אשתכא וקאל לי פי אלמדינה דיון אגוז</li>
<li>אכלצהא ואכרג פאמר בצרבה תאניה</li>
<li>ווכל עליה אחדרו לה ולביתה אלי בגדאד</li>
<li>ודכרו אן גמיע אלאמלאך כרבת מלכנא</li>
<li>אלסכן וסואה עדדו שי יריב אלפואר חתי אל</li>
</ol>
<ol>
<li>כאן אלבראני חרב (!) אכתרה וסלם מא עאד יחצל</li>
</ol>
<ol>
<li>לא מנה ולא מן סואה והם ישכו אלצאיקה</li>
<li>אלי לא נהאיה לאן אלמלך מא כפא אנה</li>
<li>כרב חתי ירידו יסתדינו ויעמרו במא לא</li>
<li>יוכד כסארתה סנה ועשרה וחגר אלחכים ודאר</li>
<li>אבן פציל ודאר בית נעירה כרבת ודאר בית</li>
<li>אלתקה אלכבירה // כלהא // ובעץ אלתי פי גנבנא ודאר אלסאעי</li>
<li>ודאר מחאסן אלצאיג וצטווח בית אלאוחד (וקע(ת?)</li>
<li>עלי צטח אלתנור אלדי לנא אכדה ואכד בית</li>
<li>אלמא וממשא אלדאר אלי אלמחלה ולו אכדת</li>
<li>אתקצא מא דכרו פי אלמחלה מן אלכראב טאל</li>
<li>אלאמר עלינא כתיר כרב עלינא אלעלו (אלדי פוק?)</li>
<li>אלכאן ואלרושן וביות טוסה וכאן אלמחלה ודרג אלמדאר</li>
<li>ובית אלתנור ועלאלי דאר עתמאן ואלדאר אלכבירה</li>
<li>ועליה אלתבן וחיטאן אלסרדאב ואלכזאנה אלגואניה</li>
<li>ואלמניטרה ומא דכר אן קדרו יעמרו שיא פאללה</li>
<li>יעין וירחם ואללה מא ארדת אני אכתב אליך</li>
<li>פי מעני רחלך (כנראה לא: כאלך) לאכן תעריפך אולי לעל</li>
</ol>
                    
                        <h3>margin</h3>
                    
                        <p>תאמר באמר / ימתתל ואלאן פקד / עלם אלמולי פאן / רסם באמר חתי / יקף ענדה</p>
<p>ויעמל/ באזאיה ושלום / הדרתו יגדל לעד / נצח סלה ושלום / (בהוספת דיו:) כתב</p>
<p>פי((אי)) כ מן / איר (!) אתקמח</p>
<p>כתב עלי ג'איה / אלעגלה ורב ו מר / אהוב יש צו / חאמל (ה,) מלז עלי /</p>
<p>אלכרוג ושלום</p>
                    
                        <h3>the address (written in the same direction as above)</h3>
                    
                        <p>יוצל אלי מחרסה (=מחרוסה) מצר חמאהא אללה תעאלי אלי סידנא אלנאסי אלסדיד</p>
<p>שלמה נשיא גלויות ישראל נמשול אמונה</p>
                    
                        <h3>B. Bodl. MS Heb. a3 (2873), f. 24 A Letter to Solomon ha-Nasi: the writer describes how he escaped fromthe Mongols and suggests to contribute to repair the house of the familyin Mosul (December, 1236)</h3>
                    
                        <ol>
<li>בשמך רחמנא</li>
<li>לא יסאל אלמולי אלסיד אלאגל אלפאצל אלמנעם</li>
<li>סיד אלטאיפה אלדוודיה ושיריף אלמלה אליהודיה</li>
<li>הנשיא הגדול המעוז המגדול נשיא גליות</li>
<li>ישראל כבוד גד קד מר ור שלמה יר אל כס</li>
<li>נשיאותו וימציאהו חפצו ותאותו נצח</li>
<li>מא תם עלי כאדמה מן ... חין וצל</li>
<li>אלי אלבלאד בעד מכאבדת אכטאר אלטטר</li>
<li>ג דפוע ואכרהא אנהם גאונא צבאת יום ה ...</li>
<li>ונחן פי אלעמראניה ובקיו חוץ לעיר יקתלו כל</li>
<li>מן כרג ודכל ונחן פי אלכניסה ננתטר מא יכון</li>
<li>ללאעדא סאעה פסאעה ורחם אללה ומצו ענא</li>
<li>פטלבנא פי תמאם אלליל אלגבל טאויין פלם</li>
<li>נהתדי עלי אלטריק פבתנא פי סיאג בסתאן</li>
<li>אלי אלצבאח ואכדנא טאלבין אלגבל וקד אחאלו</li>
<li>ביננא ובינה עדנא נריד אלצעה ראינא פיה</li>
<li>אלטריק נ פארס טלבנא טר(י)ק אכר ראינא פיה</li>
<li>נחו ק קרינא אנא ומן מעי אלודוי ואיקנא</li>
<li>באלקתל פאלהמני אללה אני גזת אלי סיאג</li>
<li>עליק תכין אכמנת פיה אנא ואלגלאם ואדא</li>
<li>באלטטר עאברין פי גנב אלסיאג כה</li>
<li>פארס לו מד אחדהם מקרעה וצלת</li>
<li>אלינא ובקינא אלי אלנהאר פרחלו ען</li>
<li>תלך אלארץ צעדנא אלי אלגבל בקינא ח</li>
<li>איאם נאכל ורק בלוט וכבז נכאלה ובעד</li>
<li>דלך נזלנא ואלארץ מלווהא קתלא וצלנא</li>
<li>ואלכבר קד וצל פי תלך אללילה אנא קתלנא</li>
<li>ואללה עאן ורחם וכלץ וכאן ענדי כוני</li>
<li>לם אחטא ברויתה קריב מן דלך וכוני</li>
<li>וצלת ולם אגדה פאללה יגמע כמא פרק</li>
<li>פצל אערף כרים מגלסה וסאמי</li>
<li>חצרתה אני חין חצרת דמשק כתב אלי</li>
<li>אלסיד אלאגל נשיאנו יושיהו יר הו עדה (כתב)</li>
<li>פי מעני חצתה ואנא אמתנע והו ילז</li>
<li>חתי אנה צאר מלאסנה לא מכאתבה טננת</li>
<li>אני אשתריה ללפכר ולא יביעה לגירה</li>
<li>פשרית פחין אגתמעת באלסיד אלפכר</li>
<li>וסידנא אלנשיא קאלו מא ירידוה וכאן</li>
<li>קד וצל כבר מן אלמוצל אן אלמגלס ואלדה (קיצור דהליז)</li>
<li>דהליז וקעו ורושן אלדאר פקלת להם</li>
<li>תחבו אן תכ'רבו אלבאקי כמא אכ'רבתם</li>
<li>באלתואני הדא אפעלו וגרי פי דלך כטוב</li>
<li>וסוף דבר אנפצל אלחאל אנהמא ארהנא</li>
<li>חצתיהמא ענד אלכוידם עלי יו דינארא משכנתא</li>
<li>ואן אתם עליהא ען מא יכצני (תמנ' דנאניר :srettel cibara ni) וען מא</li>
<li>יכץ אלמולא (תמנ' דנאניר :srettel cibara ni) יציר אלגמלה (אתנין</li>
</ol>
<p>ותלתין דינאר) נעמרהא</p>
<ol>
<li>בהא ונכריהא או תסכן לאחד ויוכד אלקדר מנה</li>
<li>פאן כאן כיר אלמולא סעה אן יסיר לכוידמה</li>
<li>הדא אלמקדאר לנעמרהא מוטב ואן רסם אן</li>
<li>יפעל מתלהם יכתב שטר ב(תמנ' דנ') משכנתא</li>
<li>פי אלסנה כ (אליו דינאר) וישהד פיה ויתבתה במצר</li>
</ol>
                    
                        <h3>margin</h3>
                    
                        <ol>
<li>ויסירה אלינא אלי חלב ליכון</li>
<li>בידי חגה למן נסתנדבה</li>
<li>אן ידי מאל ויסכן ואכתב</li>
<li>לה ותיקה ושטר עליי</li>
<li>ולא יכרב אלבאקי ואן</li>
<li>תעדר אביע שי ואעמרהא</li>
<li>פאלראי אליך ואן ראי</li>
<li>אלמולי דלך ראי יעגל</li>
<li>באלגואב אלי כאדמה אלי חלב או אלי אל</li>
<li>סדיד אכור יהודה דיאן אלקאהרה שצ</li>
<li>והו יסירה אלינא ויגעל אלמולי תנפידה</li>
<li>ביד אלסיד אלאגל פנחס הזמן הכהן</li>
<li>הנאמן עמרם נפיס אלדולה נאיב אלקאצי</li>
<li>אלפאצל יסירה אלי אלעפיף והו יסירה</li>
<li>אלינא ואן כאן אלמולי מא ירי שיא מן דלך</li>
<li>הם יסיר יערפני וראי אלמולי אעלא</li>
<li>ושלום הדרתו המעולה יגדל לעד נצח</li>
<li>פצל</li>
<li>תעלם אלחצרה אלסאמיה אן סידנא אלנשיא</li>
<li>דכר לכוידמה אן אן כאן אלמולי מא ידי נציבה</li>
<li>לא נכרג עליה שיא פקבלת עלי נפסי</li>
<li>אני אן סיר אלמולי שיא ואלא אסתאדן</li>
<li>חצרתה ואדי ענה עלי מא ירי ונעמר</li>
<li>פכראבהא מא הו צואב ולא חלאל וקד</li>
<li>כשפת ללמולי אלקציה פיפעל ב(ר)איה ושלום</li>
</ol>
<p>פצל</p>
<ol>
<li>סאעה כתבה הדא אלכתאב (ב) כאן אלגלאל יר הו</li>
<li>חאצר והו יכדם סידנא וידעו לחצרתה אל</li>
<li>מולי והם אגמעין מעתרפין בתפצל מולאנא</li>
<li>עליהם חאצר או גאיב ודכר אנה סיר</li>
<li>אלי מולאנא עדה כתב ולם יצלה גואב</li>
<li>ואשתהי מן סידנא יסיר ללכוידם טרחה</li>
<li>ביצא מדהבה ותמנהא אן רסם נוצלה</li>
<li>אלי בעץ אלגהאת פיוצלה אלכאדם אלי מן</li>
<li>רסם או יבקא מעד אלי חית אללקא ושלום</li>
</ol>
<p>בדמשק טבת תאקמח</p>
                    
                </div>
            
        </section>
    </body>
</html>
