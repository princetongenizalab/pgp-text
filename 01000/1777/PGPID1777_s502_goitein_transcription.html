
<html>
    <head>
        <title>Transcription of Letter: T-S 20.128</title>
    </head>
    <body style="max-width: 860px; margin: auto">
        <h1>Transcription of Letter: T-S 20.128</h1>

        <p>S. D. Goitein, "The Leaders of Mosul and the destruction of their houses as a result of an earthquake‎" (in Hebrew), in <em>Braslavi Jubilee Volume‎</em> (n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/1">
                    
                    
                    
                        <h3>recto</h3>
                    
                        <ol>
<li>אאלתכמ'</li>
<li>אלדי אשער בה כרים עלם מולאי וסידי</li>
<li>סיד אלמלה אליהודיה ושריף אלטאיפה</li>
<li>אלדאוודיה כב גד קד פנ(ת) יק(רת) מע(לת) עט(רת)</li>
<li>כות(רת) מר ור שלמה הנשיא הגדול נשיא</li>
<li>גליות כל ישראל יאריך ימים בטוב ושנים</li>
<li>בנעימים ולא אכלא אללה מן אלתגמל במימון</li>
<li>טלעתה אלסניה ואלאסתסעאד בטראיקה</li>
<li>אלרציה ואלמסוול מן מן לדיה מקאליד אלאמור</li>
<li>אן יקרב אלאגתמאע כמא פרק ויסעד באללקא</li>
<li>כמא אפרק אנא וצלני כתב מן אלמוצל</li>
<li>ידכרו פיהא אן אלדאר כרבת אלי חית מא</li>
<li>בקי פיהא שיא עאמר סוא אלכזאנה</li>
<li>ובעץ אלאיואן חסב ואן וקועהא כאן לילא</li>
<li>בגתה אכ(ר?)בת מניטרתנא אלתי בלזק אלמגלס</li>
<li>ווקעת אלצפה עלי כזאנת (!) אלמולי כסרתהא</li>
<li>פגמעו גמאעה ונבשו עלוהא ואתבתו</li>
<li>גמיע מא כאן פיהא ואפילו כזאזהא</li>
<li>וגמעו אלגמיע ואחרזוה ואודעוה ענד</li>
<li>אלחזאן אבי אלפצל אבן אלברהאן וסבב דלך אן מויס</li>
<li>בן אלחזאן כתב פיהם קצה יקול אן קד כרבת</li>
<li>דאר חשריה ואכדו מנהא שי באלפין דינאר</li>
<li>ומא אכד אללה לה כיר כלד אללה מלך</li>
<li>מולאנא מאלך אלרק ואלרקאב ואדאם</li>
</ol>
                    
                        <h3>margin</h3>
                    
                        <p>דולתה וקלע שאנייה / וכאן קד וקף הו / ואבן אלמשוש / לא דכרו גמיע בכיר</p>
<p>ולא בשר / לטיף וצארו / יכתבו קצץ פי / כאלך ציה ומא / ילתפת אליהמא /</p>
<p>פאטנבו כתב / ואנהי חאלהמא / פאחצר וקאל לה / (באותיות ערביות:) עז נצרה</p>
<p>איש בינך / ובין ראס אלגאלות / פקאל מן לסאנה / גמיע מא כאן / כתבה פעד</p>
<p>(=פענד) מא / אנתהי ק(אל) יא / נקיב כד הדא /</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00128/canvas/2">
                    
                    
                    
                        <h3>verso</h3>
                    
                        <ol>
<li>אצרבה מאתין עצאה ואעמל פי רגלה</li>
<li>אתקל קיד ענדך ואכתבה מכלד פטלב אן</li>
<li>יסלם ויעפא ענה פלם יקבל פבקי פי אלחבס</li>
<li>בעד אלצרב מדה פסאל פיה פאכרג ונפי בקי</li>
<li>פי טאהר אלבלד מדה שהר פטרח עליהם</li>
<li>ומצא אשתכא וקאל לי פי אלמדינה דיון אגוז</li>
<li>אכלצהא ואכרג פאמר בצרבה תאניה</li>
<li>ווכל עליה אחדרו לה ולביתה אלי בגדאד</li>
<li>ודכרו אן גמיע אלאמלאך כרבת מלכנא</li>
<li>אלסכן וסואה עדדו שי יריב אלפואר חתי אל</li>
</ol>
<ol>
<li>כאן אלבראני חרב (!) אכתרה וסלם מא עאד יחצל</li>
</ol>
<ol>
<li>לא מנה ולא מן סואה והם ישכו אלצאיקה</li>
<li>אלי לא נהאיה לאן אלמלך מא כפא אנה</li>
<li>כרב חתי ירידו יסתדינו ויעמרו במא לא</li>
<li>יוכד כסארתה סנה ועשרה וחגר אלחכים ודאר</li>
<li>אבן פציל ודאר בית נעירה כרבת ודאר בית</li>
<li>אלתקה אלכבירה // כלהא // ובעץ אלתי פי גנבנא ודאר אלסאעי</li>
<li>ודאר מחאסן אלצאיג וצטווח בית אלאוחד (וקע(ת?)</li>
<li>עלי צטח אלתנור אלדי לנא אכדה ואכד בית</li>
<li>אלמא וממשא אלדאר אלי אלמחלה ולו אכדת</li>
<li>אתקצא מא דכרו פי אלמחלה מן אלכראב טאל</li>
<li>אלאמר עלינא כתיר כרב עלינא אלעלו (אלדי פוק?)</li>
<li>אלכאן ואלרושן וביות טוסה וכאן אלמחלה ודרג אלמדאר</li>
<li>ובית אלתנור ועלאלי דאר עתמאן ואלדאר אלכבירה</li>
<li>ועליה אלתבן וחיטאן אלסרדאב ואלכזאנה אלגואניה</li>
<li>ואלמניטרה ומא דכר אן קדרו יעמרו שיא פאללה</li>
<li>יעין וירחם ואללה מא ארדת אני אכתב אליך</li>
<li>פי מעני רחלך (כנראה לא: כאלך) לאכן תעריפך אולי לעל</li>
</ol>
                    
                        <h3>margin</h3>
                    
                        <ol>
<li>תאמר באמר</li>
<li>ימתתל ואלאן פקד</li>
<li>עלם אלמולי פאן</li>
<li>רסם באמר חתי</li>
<li>יקף ענדה&nbsp;ויעמל</li>
<li>באזאיה ושלום</li>
<li>הדרתו יגדל לעד</li>
<li>נצח סלה ושלום</li>
<li>(בהוספת דיו:) כתב&nbsp;פי((אי)) כ מן</li>
<li>איר (!) אתקמח</li>
<li>כתב עלי ג'איה</li>
<li>אלעגלה ורב ו מר</li>
<li>אהוב יש צו</li>
<li>חאמל (ה,) מלז עלי</li>
<li>אלכרוג ושלום</li>
</ol>
                    
                        <h3>the address (written in the same direction as above)</h3>
                    
                        <p>יוצל אלי מחרסה (=מחרוסה) מצר חמאהא אללה תעאלי אלי סידנא אלנאסי אלסדיד</p>
<p>שלמה נשיא גלויות ישראל נמשול אמונה</p>
                    
                </div>
            
        </section>
    </body>
</html>
