ע׳׳א:


(1–4) אאלתכ׳׳מ; הריני מודיע לך, כבוד אדוני ורבי, מנהיג הדת היהודית וראש החבורה של בני דויד, כב׳ וכו׳ →
 
 
 
 
 
(7–8) אל ימנע אלוהים חסדים והצלחה מאישיותך המפוארת ולא את התמיכה לדרכיך
 
הרצויות; ונבקש ממי שאצלו מפתחות העניינים
שיקרב את הפגישה כפי שהפריד להתקבץ
כפי שפיזר. קיבלתי מכתבים ממוצל
והם אומרים בהם שהבית חרב באופן שלא
נשאר ממנו דבר על תלו, חוץ מחדר האחסון
ומקצת האולם גם כן, וכי היתה המפולת בלילה,
באופן פתאומי. התהפכה הגזוזטרה שלנו הצמודה לחדר האורחים,
ונפל הספסל על חדר האחסון של האדון ושבר אותו;
והתכנסה חבורת אנשים וחיטטו בתוכו ורשמו
כל מה שהיה בו ואפילו את דברי הלבוש שבו,
ואספו את הכול תחת שמירה והפקידו הכול אצל
החזן אבו אלפצל בן אלברהאן, וזאת מפני שמויס,
בן החזן, כתב עליהם רשימה שבה אמר שחרב
ביתו של חשביה ולקחו ממנו סכום של אלפיים דינרים,
אל ייקח מאלוהים שום טובה, ייתן אלוהים שלטון נצח
לך, אדוננו, שליט עבדיך ומשרתיך, ויתמיד את

שוליים, ימין

(1–9) ממלכתך ויעקור את שונאיך. ולפני כן עמדו הוא ובן אלמשוש –– אל ייזכרו שניהם לטובה ואף לרעה מעטה –– והתחילו לכתוב רשימות בכל עניין, אבל איש לא שם לב אליהם;
 
 
 
 
 
 
 
 
(10–19) וחיברו מכתבי הבל, ופנו בעניינם (למושל) וקרא לו ואמר לו –– יגברו נצחונותיו –– מה בינך ובין ראש הגולה? ואמר בעל פה כל מה שכתב. כאשר גמר, אמר: העוזר, קח את זה
 
 
 
 
 
 
 
 


ע׳׳ב: 
 

והלקה אותו מאתיים מלקות ושים ברגלו
את הכבלים הכבדים ביותר שיש לך וכתוב אותו ׳קבוע׳ ותבע
שישלם, ורק אז תרפה ממנו; אבל לא הסכים (לשלם) ונשאר בכלא,
אחרי שהלקוהו פעם, אבל פנו וביקשו עליו והוציאוהו וגירשוהו ונשאר
בפרוורי העיר משך חודש והיה לטורח עליהם, 
הלך והתלונן ואמר: יש לי בעיר חובות, אלך
לגבות אותם, ואצא; וציוו להלקותו שנית
ומינו עליו משגיח והסיעו אותו ואת אשתו לבגדאד.
ואמרו שכל המקרקעין חרבו, המקרקעין שלנו
הבית ואשר הדברים; מנו מספר (לנזקים) המפחיד את הלב. אפילו
האכסניה החיצונית חרבה ברובה, והלא לא היתה הפרוטה באה
אלא ממנה ולא ממקום אחר. והם מתלוננים על המצוקה
לאין קץ, כי אשר לרכוש הלא גלוי לעין
שחרב; הם אף רוצים להיכנס לחובות כדי לשקם את הבניינים, אבל
הלוא זה הפסד שאי אפשר לכסותו, לא בשנה ולא בעשר. ודירת הרופא וביתו של
אבן פציל והבניין שבו הבית של נעירה חרבו והבניין שבו בית
אלת׳קה, הגדול, כולו, ומקצת מה שעל ידינו והבניין של אלסאעי,
והבניין של מחאסן הצורף. והגגות של בית אלאוחד נפלו
על גג התנור אשר לנו והחריבו אותו, והחריבו את בית
הכיסא ואת היציאה מהבית לשכונה. אילו התחלתי
לספר מה שאמרו על החורבן שבשכונה, הייתי
מאריך מאוד. חרבה לנו הדירה העליונה אשר (מול?)
האכסניה ומבנה הכניסה, ובתי טוסה והאכסניה שבשכונה ומדרגות הוד מעלתו
ובית התנור וחדרי האוכל שבבניין עת׳מאן, והבניין הגדול,
ומחסן התבן וקירות המרתף, ובית האחסון הפנימי
והגזוזטרה; ולא הזכיר אפשרות שישקמו משהו; אלוהים
יעזור וירחם; חי אלוהים, לא רציתי לכתוב לך
בעניין סחורתך, אבל החלטתי להודיע קודם כל לך. אולי

שוליים:
יהיה לך מה לצוות ויישמעו לך; עכשיו, כשאתה יודע, אדוני, תצא מלפניך פקודה שייגשו לזה ויפעלו בהתאם לפקודתך. ושלום וכו׳ →. נכתב בב׳ באייר א׳תקמ׳׳ח; נכתב בחיפזון רב…. וכב׳ מר׳ אהוב יש׳ זו׳ מעמיס ורותם ליציאה. ושלום.

המען:
יגיע אל מחלה, במצרים; יימסר לאדוננו הנשיא הנכבד שלמה, וכו׳ →
