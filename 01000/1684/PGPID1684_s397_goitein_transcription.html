
<html>
    <head>
        <title>Transcription of Legal document: T-S 12.582</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.582</h1>

        <p>S. D. Goitein, <a href="http://www.jstor.org/stable/23585867">"A Document from the African Port Aidab in the Age of the Head of the Academy Joshua b. Dosa‎"</a> (in Hebrew), <em>Tarbiz‎</em> 21, no. 3 (n.p.: Mandel Institute for Jewish Studies / המכון למדעי היהדות ע"ש מנדל, 1950), 185-191.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00582/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתמות ידנא לתחתא כן הוה. חצרנא פי</li>
<li>עידאב וכאן יום אלתלאתה אלחאדי ואלעשרין מן חדש טבת שנת דכל אבו סעיד</li>
<li>בן מחפוט אלמערוף באבן גמאהר אלי מגלס אלואלי ואשתכי צאפי גלאם אלשיך אבו סעיד ב[ן</li>
<li>ואסתעדי עליה ואחצר אלואלי אלגלאם צאפי ואחצר אבו סעיד דנן שהוד מן אלמסלמין ממן יגלס</li>
<li>ענדהם שהדו לאבו סעיד אן הדא צאפי אכטא עליה ואנה קאל צאפי לאבו סעיד דנן אלבעיד כאן</li>
<li>דכרה בעד דכר אן מישום [א]נך כאן ענדך גאריה וחבלתהא ולמא ולדת לך ולד אנפיתהא מע ול[דהא</li>
<li>אלי ברברה פאסתגאת פי מגלס אלואלי יטלב אלאנצאף מן כצמה צאפי וכרג אלרסול מן אלואלי בגמע אל</li>
<li>יהוד אלדי כאנו פי אלבלד ואחצארהם אלי מגלסה [ות]גייב מנהם בעצהם וחצר בעצהם באלרקאצין //פלמא//</li>
<li>ראי אלואלי אבו סעיד דנן מסתגית אמר בצרב צאפי והו יציח ויסתגית [מן אל]צרב ויקול אנא</li>
<li>גלאם אלרייס ראס אלמתיבה ואבו סעיד יקול [[לנא]] מא אכלי חקי פלמא [צרב] אמר בסגנה וסגן</li>
<li>בחצור כצמה אלמסתעדי עליה ובחצור כל מן פי אלמגלס //מן אליהוד// וכאן קבל אן [צר]ב אלעבד צאפי מצא</li>
<li>ואחד מן אלתגאר אלמגארבה אלי דאר אלואלי ליכלץ אל עבד פלמא עלם אבו סעיד בן גמאהר באנה</li>
<li>יטלב כלאץ אלעבד געל אקואם מן אלמסלמין חרשהם עלי אלגריב ועמלו לה כלף ונצ[בו לה ?]</li>
<li>ו]אלגעל וגירה בעד אלאכראק בה ומא פרג //צאפי// מן מן אלאעתקאל אלא בכצארה והדא מא גרי וכתבנא</li>
<li>פי אלעשר אלאכיר מן חדש טבת שנת ליצירה במדינת עידאב דעל כיף ימא //רבה מותבה//</li>
<li>תלי בין שיטי מן אליהוד שריר ובריר וקיים</li>
</ol>
                    
                </div>
            
        </section>
    </body>
</html>
