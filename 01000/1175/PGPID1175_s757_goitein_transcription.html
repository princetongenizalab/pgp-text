
<html>
    <head>
        <title>Transcription of Legal document: T-S 13J6.26</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.26</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00006-00026/canvas/1">
                    
                    
                    
                        <p>עדות שר' משה מאז בואו אל אלמחלה לא נכנס מעולם בגבולו של ר' נסים המוקדם,</p>
<p>וערך קידושים בהיעדרו רק ברשותו. חתמו שלושה. בעמוד ב' עדות דומה חתומה על</p>
<p>ידי עד אחר.</p>
<ol>
<li>נעלם עלם צחיח אן למא חצר ר משה שצ אלי אלמחלה לם יזל</li>
<li>מת]אדב מע ר נסים אלמוקדם שצ משתהי קיאם גאהה מחרך לדלך</li>
<li>] מסתדעי באעלאן סמע מא ורדה עלי ידה פי בית</li>
<li>הכנסת ברבים יום אלסבת מסתאדנה פי כל חרכה נוטל רשות ממנו</li>
<li>ולו פי חאל מא טלב מנה אן יצלי באלגמאעה וענד חצורהם פי בית</li>
<li>ערס תשושו אלגמאעה ואדן ר נסים למן כתב קימה אלשורה כמא</li>
<li>קומהא אלחאצרין ומסטור אכר //נצף// בדאר אוהבת ללכלה ואלקניין בדלך</li>
<li>ואלשהאדה בה ואראדו עקד אלקידושים פי דלך אלמחצר ואן יכון מתוליה</li>
<li>ר משה פתאסף ען דלך וסאל אלעפא מנה וסאל ר נסים פי אנגאז [אל]</li>
<li>דלך אלעקד הו ומן חצר מן אלזקנים אלחשובים ומן חואה דלך אל</li>
<li>מגלס פתמ [[מן]] דלך .. וגד אעדאר מן מרץ ומא דכרה פי דלך</li>
<li>ואקאמא אלאתנין ברהה מן אלזמאן יסאל כל מנהם אלאכר פי נגאז אל</li>
<li>אמר ואעתדר ר משה וקאל אן לא ימכן דלך ותאלם מנה פענד דלך</li>
<li>קפץ ר נסים וחלף אנה לא יפעל דלך פתאלם ר משה לדלך פקאמה</li>
<li>אלחאצרין עלי ר משה וערפוה אן מא בקי תם חילה אלא נגאז אמר</li>
<li>דלך אלעקד אלדי קד תגהז ולם יבק לה עאקה אלא ויפסד כל מא תהיא</li>
<li>ממא לא ימכן תצייעה אלא וינצלע אצחאבה לה ותעטם אדיתהם</li>
<li>פענד דלך לם ימכן ר משה רד קצדהם ואדן ר נסים דפוע לר משה וסאלה</li>
<li>פי דלך וקאל לה ר משה מרשותך באעלאן פי דלך אלמחצר ועקד דלך אל</li>
<li>עקד ובקי מתאלם פי חירה וכתבנא לה מא עלמנאה למהוי לזכו נצף תלוי</li>
<li>אברהם ביר יהושע נע מבורך בר יפת נע</li>
<li>פרחיה בר חלפון הכהן נע</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00006-00026/canvas/2">
                    
                    
                    
                        <h3>verso</h3>
                    
                        <ol>
<li>למא כאן</li>
<li>נקול נחן אלשהוד אלואצעין כטוטנא אכר הדא אלמסטור אן למא</li>
<li>כאן פי אלעשר אלאכיר מן חדש כסליו חטרנא פי בית אלחתן פתוח</li>
<li>אלמערוף באלמכלץ לתקוים אלנדוניא אלדי לזוגתה כגארי אלעאדה</li>
<li>פלמא קומה קצדו אלחאצרין ואלחתן עקד אלקידושין פי אלוקת</li>
<li>אלחאצר פסאלו ר נסים אן יתפצל יפעל דלך כגארי עאדתה</li>
<li>פכאן חאצר פי אלמכאן ר משה פקאל [[לה]] ר נסים אפעל הדא //הדא ר מש[ה//</li>
<li>יפעל דלך פאבא ר משה ובקא אלגמאעה ברהה מן אלזמאן ינתטר</li>
<li>נגאז אלאמר וכל ואחד מנהם יחיל עלי אלאכר פקאלו לר נסים</li>
<li>אפעל פחלף פי אלמקאם גואב למן סאלה פי דלך אנה לא</li>
<li>יפעלה פקאלו לה אלגמאעה אדן לר משה בדלך פאדן לה פאבא</li>
<li>ר משה פקאל בעץ אלגמאעה לא אנת ולא הו //הל// נגיב דיאן מן ברא</li>
<li>פענד דלך קאלו אלגמאעה ר משה פיפעל [[ולם ימכן]]</li>
<li>פפעל אגאבה להם ברכות בר משה הכהן נע</li>
</ol>
                    
                </div>
            
        </section>
    </body>
</html>
