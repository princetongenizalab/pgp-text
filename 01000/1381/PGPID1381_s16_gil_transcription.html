
<html>
    <head>
        <title>Transcription of Letter: T-S Misc.28.199</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.199</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00028-00199/canvas/1">
                    
                    
                    
                        <h3>Letter from Ya'akov b. Shmuel ha-Andalusi, Jerusalem, to Yosef b. Nahumha-Bardani, Fustat (TS Misc. Box 28, f. 199, ed. Gil, Palestine, Pt. 3, pp. 207-209 (Doc. #493)) 3-27-87 JH(P) Recto</h3>
                    
                        <ol>
<li>כתאבי יסידי ומולאי אטאל אללה בקאך ואדאם עזך ותאידך וסעאדתך ונעמתך</li>
<li>[מן א]ל[ק]דס לה כלון מן אדר שני ערפך אללה ברכתה ויומנה ען סלאמה ואלחמד ללה</li>
<li>[עלי דלך] ושוק ש[די]ד גמע אללה ביננא עלי אסר אלאחואל [ב]מנה וכרמה וצ[ל] כ[תאבך]</li>
<li>[וס]רני סלאמתך אדמהא (!) אללה לך [ב]רחמתה ודכרת דפע דינאר לסידנא [אלר]ייס</li>
<li>[ואיצא] נצף דינאר לסידנא א[ב] ואיצא רבעי לסיד[נא] אלשלישי [אדאם אללה]</li>
<li>עזהמא ודפעת דלך כמא רסמת אלגמלה דינאר ונצף ורבע וקבצת חגה</li>
<li>מן סידי אלרביעי באלטו דינאר אלמחקאקא (!) ואיצא חגה ללחזן מוסי באלדינאר</li>
<li>והי פי דרג כתאבי הדא תוצלהא לאצחבהא (!) אן שאללה וקד כנת ערפתך אני</li>
<li>אשתרית לך אלזית קראבין (!) וחמלתהא אבן אלתפאחי אלי יאפה ואשתרית</li>
<li>איצי אלגזל ואסתמלה (!) כמא רצמת וערפתך אן מא בקי מן אלכתאן</li>
<li>אלבאבה וקת טלועי אלי ד שכאיר ומן אלכאצה ה שכאיר וקד כנת סאלת</li>
<li>סידי אבי אלפרג בן אכת סלמאן אן יאנוב (!) עני אן אתפק לה זבון וקד כאן</li>
<li>סאלני סיואלך אן תתפצל ותמצי אלי עבד אללה אלאלמטי ותסאלה ען</li>
<li>שכארתין טבארי חמלתא אליה תסל ענהא אן כאנת סאלמה ותאכוד</li>
</ol>
                    
                        <h3>Right Margin</h3>
                    
                        <ol>
<li>כתאבה אליה יכון פי דרג</li>
<li>כתאבך אליי אן שאללה ומא ערפתני</li>
<li>אלדי [סאלתך פי אלכ]תאב אל[אול]</li>
<li>תערפ[ני</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00199/canvas/2">
                    
                    
                    
                        <h3>Verso</h3>
                    
                        <ol>
<li>ואן יכון חגה (!) פשרפני בהא קראת עליך אלסלאם ועלי אכואתך אלסלאם</li>
<li>וקד ערפתך אני דפעפת פי בית אלמעלם אלדינאר ואלנצף דינאר קרצתה</li>
<li>אנא ענה כמא רצמת ותקרא סלאמי לסידי אבי מנצור בן ש/ו/עיב</li>
<li>אדאם אללה עזה ותערפה אן דכר בן זורגז אן מא ענדה עבת לי ומא</li>
<li>דפע לי שי אן קאל מא דפע לי שי בן שועיב וסערפני אש אלדי קרצת מנה</li>
<li>ותקרא סלאמי לסידי אבי סעיד בן לוי אדאם אללה עזה ותערפה אני שאכיר (!)</li>
<li>אן לה ושלומך ירבה לעד</li>
</ol>
                    
                        <h3>Upside-Down</h3>
                    
                        <ol>
<li>לסידי ומולאי אבי יעקב יוסף בן נחום ננ מן יעקב בן שמואל ננ אלאנדלסי</li>
<li>&gt;erp/&lt; מצר אן שאללה</li>
</ol>
                    
                </div>
            
        </section>
    </body>
</html>
