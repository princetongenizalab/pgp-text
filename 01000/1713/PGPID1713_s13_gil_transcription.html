
<html>
    <head>
        <title>Transcription of Letter: T-S 16.174</title>
    </head>
    <body style="max-width: 860px; margin: auto">
        <h1>Transcription of Letter: T-S 16.174</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00174/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאב[י יא]סידי ומולאי אטאל אללה בקאך ואדאם סלאמתך וסעאדתך ותאיידך ונעמתך</p>
</li>
<li>
<p>וכאן לך [ול]יא וחאפצא פי גמיע אמורך ואצרף אלאסוא ענך ברחמתה מן סוסה לה בקין</p>
</li>
<li>
<p>מן אב יה[פ]ך לששון ואלחאל סלאמה ונעמה ואלחמד ללה וחדה וצל כתאבך פי אלמראכב</p>
</li>
<li>
<p>ווקפת מנה עלי מא אקלקני ממא דכרתה מן וגע עיניך תם דכרת אן אלוקת אלדי כאנו</p>
</li>
<li>
<p>יכיפוך פיה אלאטבא חאלך פיה צאלח פארגו מן אללה תעאלי תמאם אלעאפיה במנה</p>
</li>
<li>
<p>וגודה [אנה ולי] אלאגאבה ברחמתה ולם יכון יאסידי פי כתאבך גואב לשי ממא תקדמת</p>
</li>
<li>
<p>בה כת[בי &nbsp; &nbsp; &nbsp; ] כאנת פ[י] כתאבך וצלת אליי בה וגאובתך ענהא וכנת מרתגי מנך אלגואב</p>
</li>
<li>
<p>משרח [&nbsp; &nbsp; &nbsp; &nbsp; ]לך וקטע גמיעה לכן עדרתך בסבב עיניך אללה יוהבך אלעאפיה ותפצל</p>
</li>
<li>
<p>דאלך ולם תדכר סוי ביע אלכרז אלאחמר וגמיע אלחסאב יאסידי קד תצל מפ[צל</p>
</li>
<li>
<p>ומן ענדך צ[&nbsp; &nbsp; &nbsp; &nbsp; ]ל לאן לם יבקא //מא// לם נבינה לך אנא פארגו אנך לא תוכר [</p>
</li>
<li>
<p>יאסידי מא כנת עליה מן אנפ[אד] כציעה לנציף א[&nbsp; &nbsp; ] עליהא ונגי בכלטה [</p>
</li>
<li>
<p>סכר מא כאן לך באלצעיד אללה תעאלי יגמע עליך ודכרת אנך פי דלך קיוי[</p>
</li>
<li>
<p>אן שא אללה ואנא יאסידי פמשתהי פי מתל דלך ליס לסבב אכתרה סוי ל[ &nbsp; &nbsp; &nbsp; &nbsp; &nbsp; &nbsp; אל]</p>
</li>
<li>
<p>צחבה ואלמחבה ואלאתמאם איצא מראד לאכתי סלמהא אללה פי דלד [</p>
</li>
<li>
<p>תמיל אליך אכתר ותקול לי כל וקת אני אחסבה לך אך ומא [ &nbsp; &nbsp; &nbsp; ]נא אלי [</p>
</li>
<li>
<p>מחתה לי פי מתל הדה פכנת נקול להא מא ראית מנה ניה לדלך ולהק [&nbsp; &nbsp; &nbsp; &nbsp; ]</p>
</li>
<li>
<p>איצא גפלה ואשגאל אלדניא לאן יאכי מא כנת ענדי קט בצורה [</p>
</li>
<li>
<p>אלאהל ואלאכוה ואנך להאולאי אלאטפאל אולאד אלמרחום אכ[תר] מני אנא ואן [ &nbsp; &nbsp; &nbsp; &nbsp; &nbsp; ]</p>
</li>
<li>
<p>פי מא יעוד צלאחהם לאן מא כאן ביני ובינך ענד אלמרחום [&nbsp; &nbsp; &nbsp; ] פראיתך המ[</p>
</li>
<li>
<p>חאלהם גמלה ואלסאל ען אכבארהם תם פי מסלה בן עבד אלרחמאן תקול לי פי</p>
</li>
<li>
<p>כל כתאב אן לם יצל אליה מנך פי הדה אלסנה מא יטיב נפסך פהו ידכל אליך ו[</p>
</li>
<li>
<p>פכאן יצעב עליי הדה אלכטאב מנך עצים ונחמל עלי קלבי לא[&nbsp; &nbsp; ]תי פיך גיר</p>
</li>
<li>
<p>הדה לאן הדא כלאם אלגרבא ומן ליס עלי קלבה תק[ה] ואנא [&nbsp; &nbsp; &nbsp; &nbsp; &nbsp; ] תחל ען</p>
</li>
<li>
<p>האולאי אלאטפאל אלאסבאב אלכבאר בקריחתך להם ובשגל סרך בהם ולא נעלם</p>
</li>
<li>
<p>אנא כדאך וסימא לם יכפא עני אנע[ &nbsp; &nbsp; ] אלרגל לך ואנא ממן לא יכאלפך להדה</p>
</li>
<li>
<p>אלסבב יאסידי אוגב מא דכרת אנך וקפת עליה מן לאימה ואלדתך לך ומא כאן וחק אבי</p>
</li>
<li>
<p>[ &nbsp; &nbsp; &nbsp; &nbsp; &nbsp; ]קדה ענדי מן דלך עלם גיר אנהא צהר אליהא וגע נפסי מן גהתך ולמא אן כאן אן</p>
</li>
<li>
<p>קצא עלי מא דכרתה מן אגתמאע [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ומא בצורה(?) לי כיף</p>
</li>
<li>
<p>נקים אלחסאב פראית חקיקה אל[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]א יוגבה טריק אלשפקה</p>
</li>
<li>
<p>ואלמחבה אד אהתמת כל אמר [&nbsp; &nbsp; &nbsp; ] יכתב [ &nbsp; &nbsp; &nbsp; &nbsp; ] נעתקדה יאסידי לו דהבת</p>
</li>
<li>
<p>אן אצף לך מא גרי פי מות [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מן אסבאבה וקד בינת &nbsp; &nbsp; לך בעצה</p>
</li>
<li>
<p>פי כתבי אלמתקדמה ואמא צרה עבד אלרחמאן אלרזייה כאמלה צאעת מע חלא</p>
</li>
<li>
<p>סידי אבי סעיד אבן עמי וכנת נקול איש נפעל פי אלתיאב ואיש נקול לאן כאן באע</p>
</li>
<li>
<p>מן [ &nbsp; &nbsp; &nbsp; &nbsp; ]דה בעץ בעץ ובקית אלבקיה כאמלה דפעהא פצאעת מע גירהא</p>
</li>
<li>
<p>ולם [יבק] להא דכר לאלאן ומא כאנת אשיא קלילה גמל ודיעה ענדה לאכתאני דאר אל[ &nbsp; &nbsp; ]</p>
</li>
<li>
<p>דיא[ &nbsp; &nbsp; &nbsp; &nbsp; &nbsp; ]והא מן אלקירואן ואללה מא עלמנא להא קט דכר ליומנא הדה ולא למא כאן</p>
</li>
<li>
<p>לסידי אבי סעיד בן עמי הדה גיר ומא צאע ממא הו צאהר מתל דיון עלי אלנאס ואסבאב</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] דכר הדא אלאן טריק אלפרג לה ואלא פעואיד</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וקד [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] חסאב סידי אבי עבדאללה עלי חסב מא רסמת</p>
</li>
<li>
<p>וכ[דלך חסאב] סידי אבי סעיד [אבן ע]מי ינפד אליך בקיתה ליכון תדפעה להם ען פצל</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פנחב לטפך פי דלך אד יכצך אלאנסאן מן אלעואקב</p>
</li>
<li>
<p>ואל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עליהא הדה ממא וקפת עליה מן כתבך ואלא פלו כאן ענדי הדא</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; ] לכנת נולף כציעה להא ולך ונוגההא ואסתכרת אללה תעאלי וכתבת אלאן</p>
</li>
<li>
<p>לסידי אבי סעיד סלמה אללה [ &nbsp; &nbsp; &nbsp; &nbsp; &nbsp; &nbsp; ] לי עלי ידיה מנה בעץ באספאקץ ובעץ באל</p>
</li>
<li>
<p>מהדיה נחו אלס דינ פאדא מן אללה תעאלי באלסלאמה וחסן ענדך אן תציף לדלך</p>
</li>
<li>
<p>מא ראית [&nbsp; &nbsp; &nbsp; ] אלנצר פיה פאללה תעאלי יצע אלברכה פי אלקליל ואנא</p>
</li>
<li>
<p>אן שא אללה [&nbsp; &nbsp; &nbsp; ] פי הדה אלשתוה מא נציפה לדלך ומא נתסעו פיה אללה תעאלי</p>
</li>
<li>
<p>יוקפנא [&nbsp; &nbsp; &nbsp; ] ומא נקדר נצף לך מא לקיתה פי הדה אלשתוה מן אל</p>
</li>
<li>
<p>שר ואל[</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>פי מרץ מן בעד</p>
</li>
<li>
<p>דכולנא לם</p>
</li>
<li>
<p>נתמכן מנה</p>
</li>
<li>
<p>לאלאן ושגל</p>
</li>
<li>
<p>קלבי מן</p>
</li>
<li>
<p>גהתהא</p>
</li>
<li>
<p>מא יעלמה</p>
</li>
<li>
<p>אללה תעאלי</p>
</li>
<li>
<p>אסלה אן</p>
</li>
<li>
<p>יחסן אל</p>
</li>
<li>
<p>עאקבה</p>
</li>
<li>
<p>לנא ולך</p>
</li>
<li>
<p>ולכל ישראל</p>
</li>
<li>&nbsp;</li>
<li>&nbsp;</li>
<li>&nbsp;</li>
<li>
<p>לך בשרח</p>
</li>
<li>
<p>חסאב</p>
</li>
<li>
<p>סידי</p>
</li>
<li>
<p>אבי עבד</p>
</li>
<li>
<p>אללה ובמא</p>
</li>
<li>
<p>יתעלק</p>
</li>
<li>
<p>בה</p>
</li>
<li>
<p>לתוקפה</p>
</li>
<li>
<p>עלי דלך</p>
</li>
<li>
<p>ווגהת איצא</p>
</li>
<li>
<p>לסידי אבי</p>
</li>
<li>
<p>סעיד</p>
</li>
<li>
<p>לב גלאלה</p>
</li>
<li>
<p>יחמלהא</p>
</li>
<li>
<p>אללה ימן</p>
</li>
<li>
<p>באלסלאמה</p>
</li>
</ol>
                    
                </div>
            
        </section>
    </body>
</html>
