
<html>
    <head>
        <title>Hebrew Translation of Letter: T-S 16.174</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.174</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00016-00174/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת עזרתו ואת חסדיו לך</li>
<li>ויהיה לך מגן ושומר בכל ענייניך ויסלק ממך כל רע ברחמיו, מסוסה, בכ"ה</li>
<li>באב, ייהפך לששון. שלומי טוב ואני מאושר, תודה לאל לבדו. הגיע מכתבך באוניות,</li>
<li>וקראתי בו דברים מדאיגים שכתבת על מחלת עיניך. עוד כתבת שהזמן שבו היו</li>
<li>מפחידים אותך הרופאים עבר עליך כשורה; אקווה שאלוהים יתעלה יביא לך רפואה שלמה בחסדו</li>
<li>ובטובו, כי קרוב הוא להיענות ברחמיו. אבל אדוני, לא היתה במכתבך תשובה על שום דבר שעליו כתבתי לך</li>
<li>במכתבי הקודמים (על עניינים) שהיו במכתבך וממנו הגיעו (לידיעתי) ועניתי לך עליהם, וקיוויתי שתבוא ממך תשובה</li>
<li>מפורטת .... והחלטה על כל זה. אבל אני סולח לך בגלל עיניך, אלוהים ייתן לך בריאות, ותברר</li>
<li>אותו עניין. ולא הזכרת אלא את מכירת החרוזים האדומים, והלוא כבר נכנס כל החשבון המפורט אדוני ....</li>
<li>ואלה שאצלך .... כי לא נותר דבר שלא ביררתי לך ; אקווה שלא תשהה ....</li>
<li>אדוני (לעשות) כפי שהיה בדעתך, לשלוח כתב בקשה לצרף.... לזאת, ונביא אותם בשותפות ....</li>
<li>הסוכר שהיה לך בצעיד; אלוהים יתעלה יגן עליך. כתבת שאתה בעניין זה איתן ….</li>
<li>ברצון האל; והלוא אני, אדוני, רוצה בזאת גם כן בראש ובראשונה מפני שברובו הוא שווה ....</li>
<li>הידידות והאהבה וגם למלא את חפצה של אחותי, ייתן לה אלוהים שלום, בעניין זה ....</li>
<li>היא מחבבת אותך יותר ואומרת לי כל הזמן: הוא נחשב אצלי כאילו הוא אחיך ….</li>
<li>היא לוחצת עלי באופן זה; והייתי אומר לה : לא ראיתי אצלו נטייה לזאת, ותפס ....</li>
<li>גם ההזנחה, ועסקי העולם הזה, כי, אחי, לא נחשבת אצלי כלל בתורת מי ש....</li>
<li>המשפחה והאחים ; והלוא אתה לילדים האלה, בני הנפטר עליו השלום, יותר ממני עצמי, ואם ….</li>
<li>מה שיביא להם רווחה ; כי לא היה אצל הנפטר עליו השלום (הבדל ?) ביני ובינך.... וראיתיך (מתעניין)</li>
<li>במצבם בכלל ושואל על הנעשה אצלם. ועוד: בעניין השאלה של בן עבד אלרחמן, אתה אומר לי</li>
<li>בכל מכתב: לא הגיעו ממך אליו השנה דברים שהם משביעי רצון לך, והלוא הוא בא אליך .... </li>
<li>והייתי מצטער מאוד על דיבורים אלה מצדך ונפגעתי מזה (מפני בטחוני ?) בך בשאר</li>
<li>הדברים, מפני שאלה דיבורים של זרים ושל מי שאין בלבו אמון. ואני .... לשחרר(?) את </li>
<li>הילדים האלה מהקרובים המבוגרים, על ידי אהדתך להם וטרדת לכך בגללם; ואינני יודע </li>
<li>עוד אדם כמוך ובייחוד לא נעלם ממני .... האיש הזה לך ; ואני אינני שייך לחולקים עליך מפני</li>
<li>סיבה זו, אדוני, התחייבה הנזיפה שנזפה בך אמך, שאתה כותב שקראת אותה, אני נשבע באבי,</li>
<li>.... לא ידעתי על זאת דבר חוץ מן העובדה שהיא שמה לב לכאב הלב שלי בגללך; על כן, כאשר</li>
<li>נגזר עלי, כפי שציינת, להיפגש .... ולא ידעתי(?) איך</li>
<li>לסדר את החשבון, והייתי ברעה באמת .... ללכת כמתחייב ממידת הרחמים</li>
<li>והאהבה, כי שמתי לב לכל דבר .... ייכתב .... אני מאמין אדוני, שאילו באתי</li>
<li>לתאר לך מה שהתרחש כאשר מת .... בגלל קרוביו, וכבר פירשתי לך מקצתן</li>
<li>במכתבי הקודמים. ואילו הכיס של עבד אלרחמן, אסון גמור, אבד, עם התכשיטים</li>
<li>של אדוני, אבו סעיד בן דודי; והייתי אומר: מה נעשה בדבר הבגדים ומה נאמר, כי הוא מכר לפני כן</li>
<li>מן ה.... טיפין טיפין, והיתרה נותרה בשלמותה, והוא מסר אותה, ואבדה עם שאר הדברים </li>
<li>ואין זכר ממנה עד עכשיו; ולא היו אלה סכומים קטנים, סכומים שהיו מופקדים אצלו, של גיסי, ב'דאר אל....</li>
<li>.... (הביאו אותם) מקירואן, וחי אלוהים ! לא נודע לנו זכר מהם עד היום הזה, ולא מן הדברים שהיו</li>
<li>לאדוני אבו סעיד בן דודי, חוץ ממה שאבד באופן ברור, כגון חובות שהיו חייבים לו הבריות וקרובים</li>
<li>.... זכר הדבר, כי זו(?) דרך הישועה בשבילו עכשיו, ואם לא, הלוא המנהגים</li>
<li>.... החשבון של אדוני אבו עבדאללה בהתאם למה שציווית,</li>
<li>וכיוצא בזה, מחשבון אדוני אבו סעיד בן דודי, תישלח אליך היתרה, כדי שתואיל למסור אותה להם.</li>
<li>.... ואבקש ממך לעשות זאת בטובך כי לאדם זה יש לך קשר, מצאצאי</li>
<li>.... אלה, על פי מה שקראתי במכתביך ; שאם לא כן, אילו היה אצלי דבר זה</li>
<li>.... הייתי מחבר כתב בקשה בשמה ובשמך ושולח אותו. ביקשתי את חסדי אלוהים יתעלה וכתבתי עכשיו</li>
<li>לאדוני אבו סעיד, ייתן לו אלוהים שלום .... (ושלח) לי על ידיו חלק מזאת בספאקץ וחלק </li>
<li>במהדייה, ס' דינר בקירוב; ואם יעניק אלוהים שלום ותמצא לנכון להוסיף לזאת</li>
<li>כפי ראות עיניך .... הדעה על זאת; אלוהים יתעלה הלוא ישים ברכה במעט.</li>
<li>וברצון האל .... בחורף הזה (כספים) שנוסיף לזאת, ומה שיתאפשר לי, אלוהים יתעלה</li>
<li>יראנו ….; איני יכול אף לתאר לך כמה סבלתי בחורף זה בגלל</li>
<li>המחלוקת .... </li>
</ol>
                    
                        <h3>recto, right margin</h3>
                    
                        <p>(13-1) במחלה, אחרי בואנו, ולא התגברתי עליה עד עכשיו והייתי מודאג בגללה כפי שרק אלוהים יתעלה יודע; ממנו אבקש שתהיה האחרית לטובה, לנו ולך ולכל ישראל .... </p>
<p>(32-17) (שלחתי לך מכתב) ובו פירוט חשבונו של אדוני אבו עבדאללה ומה שקשור עמו, כדי שתיתן לו לקרוא זאת. כמו כן שלחתי לאדוני אבו סעיד ל"ב שמלות, שישלח אותן, אלוהים יעניק שלום .... </p>
<p> </p>
                    
                        <h3>recto, top margin</h3>
                    
                        <p>(8-1) וראיתי את אדוני ורבי רבנו נסים הרב נטר"ח מזכירך לטובה בכל הזמנים. </p>
<p>(9–22) והרבה לדבר עליך. אדוני אבו אלחסן מ"ר לבראט שלח לו את מכתביך אליו ונתן לו לקרוא אותם ועל פי מה שראיתי הוא משתדל בשבילך בעניין ההעתקות שביקשת ממנו.</p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00174/canvas/2">
                    
                    
                    
                        <h3>verso</h3>
                    
                        <ol>
<li>ואני מקדיש את שבתי במהֲדייה ללימוד חוץ ממי .... ובבוקר השכם; אלוהים יתעלה יאריך את ימיו;</li>
<li>אנחנו לומדים עכשיו בספרים שלו. זאת לידיעתך, ושלום. (כת"י אחר:) הוי בני אבו יחיא, הגיע מכתבך וקראתי אותו,</li>
<li>ועל גדולתך ומעמדך ושמח לבי …. (אלוהים ייתן לך) שלום, ותהיה רגוע באשר לי, כי אין לי עוד בלבי</li>
<li>שום (טרוניה); אלוהים הוא היודע כי מאז שקראתי את מכתבך, לא הפסקתי להתפלל, הלוא אני חושבת אותך ממש למתנה. אלא</li>
<li>במקום סמוך ללבי .... ושלום עליך. </li>
</ol>
                    
                        <h3>verso, address</h3>
                    
                        <p>אדוני ורבי אבו יחיא, ייתן לו אלוהים אריכות ימים, נהוראי בן נסים נ"ע; אלוהים שומרו. מנסים בן יצחק נ"ע. </p>
                    
                </div>
            
        </section>
    </body>
</html>
