
<html>
    <head>
        <title>Transcription of Legal document: T-S Ar.49.166</title>
    </head>
    <body style="max-width: 860px; margin: auto">
        <h1>Transcription of Legal document: T-S Ar.49.166</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-AR-00049-00166/canvas/2">
                    
                    
                    
                        <h3>א</h3>
                    
                        <p>...</p>
<ol>
<li>אשיא צחחת ענדה מן עדה וגוה וכאנת תחת אלארץ וסלמת והדה אלתי נהבת</li>
<li>לם ידפנהא לאנה אראד יצחחהא יום אלא ללמראה יער גאון אלואגב פי דלך ועלי מן</li>
<li>תגב אלדנאניר מע אסתיפא אלכלאם פי אחכאם אלודיעה אלגואב כך ראינו אנא</li>
<li>קראנא הדה אלשאלה ווקפנא עלי גמיע מא אורדה סאילהא מן כלאמה פיהא { }</li>
<li>וראינא גרצה אנמ הו אסתעלאם עלי מן תגב אלדנאניר אלתי {תגב} //דכר// אנהא נהבת</li>
<li>ונחן נביין אלואגב פי דלך ונוצחה וקבל דלך נקול אן הדא אליתום אלמדכור אן לה וכילין</li>
<li>ואן עליהמא משרפין אן כאן מחגורא עליה באלצגר פאנמא ללחאכם אלדי לה</li>
<li>אלולאיה עליה אן יוכל לה וכיל או וכילין עלי חסב אכתיארה ועלי חסב אלחאגה</li>
<li>אלדאעיה אלי דלך אדא כאנת אלמצלחה לליתום פי דלך פאמ אלאשראף עלי וכלא</li>
<li>אליתומים פאנמ הו ללחאכם אלדי לה אלולאיה עליה לימצי מא יגב אמצאה</li>
<li>מן אפעאל אלוכילין וינקץ מא לא יגוז ללוכילין אן יפעלאה פי מאל אליתומים לאן</li>
<li>אלחאכם אלדי לה ולאיה עלי אליתום יקום מקאם אלאב לה אדא כאן מחתאטא</li>
<li>עליה וכאן חאפטא למאלה לקול אלחכמים רבן גמליאל ובית דינו אביהן שליתומים</li>
<li>ואד כ הד חא כאן ללחאכם אלדי וצפנאה אן יעתבר מא אכד מן אלנפקה עלי</li>
<li>הדא אליתום פאן //כאן// קדרה סאיגא אמצאה ואן כאן גיר סאיג נקצה ועלי אן</li>
<li>אלמשרפין קד אמציאה לאן אלחכמים קד קאלו פי מעני וכלא אליתומים האיי</li>
<li>אפטורפא דיתמי דפשע {מכ} מסלקינן ליה ובעד דכרנא לדלך נעוד אלי</li>
<li>אלכלאם פי מעני אלדנאניר אלחאצלה ענד אחד אלמשרפין והי אלתי קיל אנה</li>
<li>קבצהא מן אלמשרף אלאכר לליתום ואדעא אנהא נהבת פי גמלה מא קאל</li>
<li>אנה נהב מן מנזלה פנקול אנה כאן עלי הדא אלמשרף אלדי חצלת ענדה הדה</li>
<li>אלדנאניר אן יחפר להא וידפנהא בחית יתק עליהא לאן אלחכמים קאלו אמר</li>
<li>שמואל כספים אין להם שמירה אילא בקרקע ועינו אלמואצע אלתי תחפר</li>
<li>לחפט דלך וקאלו והידאנא דשכיחי גאשושאיי אין להם שמירה אילא</li>
<li>בכותל והידאנא דשכיחי טאפוחאיי אין להם שמירה אילא בשמי קורה</li>
<li>והידאנא דשכיחי פארומאיי אין להם שמירה אילא בטפח הסמוך</li>
<li>לקרקע או בטפח הסמוך לשמי קורה ואדא כאן לם יפעל דלך ואדעא</li>
<li>אלנהב כאן עליה אן יגרם עוצהא לליתום ולו צח אנהא נהבת ותבת דלך</li>
<li>לם יברא מן אלגרם לאנה יחפטהא כמא יגב מן חפטהא וכמ קאלו אלחכמים ב</li>
<li>ואחתיג לי תתכית אלשהאדאת פאחצ'ר ראובן אלי בית דין וסאל ען כטה פאעתרף</li>
</ol>
<p>...</p>
<ol>
<li>המפקיד מעות אצל חבירו צררן והפשילן לאחוריו מסרן לבנו ולבת[ו]</li>
<li>הקטנים נעל בפניהם שלא כראוי חייב שלא שימר כדרך השומרים ולא יברוה</li>
<li>מן אלגהד כון דלך יום אלו וקת אלטהר לאן בין וקת אלטהו ובין וקת דכול אלסבת פשחה</li>
<li>ואסעה לאחדא ודלך עלי אלוגה אלדי דכרנאה ואנמ סמח קדמאנא ואברו אלחאצל מתל</li>
<li>דלך ענדה יום אלגמעה מע אלמסא והו וקת ליס פיה סעה לדפן דלך ופיה קאלו אמ</li>
<li>ראבא ומודי שמואל בערב שבת עם חשיכה שהוא פטור תם קאלו ואן אבטא פי</li>
<li>אלסבת ען דפנהא ולם ידפנהא כאן אלגרם לאזמא לה לקו ואן שהא למוצאי שבת</li>
<li>כדי לקרבן ולא קברן חייב ואנמ קאלו פי אלהבדלה ופי תלמיד חכמים אן יפסח לה באכד</li>
<li>אלקדר מן דלך בקדר אלוקת אלמכצוץ לקו ואן צורבא מדרבנן הוא פטור דאמ לה אמנא</li>
<li>באעית מיניהו זוזא לאבדלתא וליס הדא צפה הדא אליתום פעלי גמיע אלוגוה</li>
<li>קד לזם הדא אלרגל אלגרם פאן כאן האדין אלמשרפין מתפקין עלי מבלג אלדנאניר</li>
<li>אלמתסלמה ועלי נקדהא נטר פי דלך פאן כאן קדרהא הו אלקדר אלדי קיל אנה תבקא</li>
<li>מן אלודיעה אלתי תבקת ענד האדא אלמשרף בגיר נקצאן מנה פקד ברי אלמשרף אלתי</li>
<li>כאנת ענדה בריא מן דלך פאמ אן אכתלפא פי דלך פק אלמסלם אנהא כאנת ופא מא</li>
<li>כאן ענדה מן דלך וק אלמתסלם אנהא כאנת אקל כאן אלקול קול אלמסלם אלדי כאנת</li>
<li>ענדה אלודיעה בריא מע ימינה אדא לם תכון לכל ואחד מן האדין אלנפסין ביינה</li>
<li>תצחח קולה פי דלך ואנמא יברא אלמסלם ללדנאניר אלי אלמתסלם להא מנה ומן</li>
<li>אליתום אדא כאן תסלימה איאהא כאן פי בית דין אלדי לה ולאיה פי דלך פאמא אן כאן</li>
<li>תסלימה איאהא בגיר אמר בית דין לא עלי וגה אלגמלה ולא עלי וגה אלתפציל פאנה</li>
<li>לא יברא מן אליתום מנהא אדא כאן &gt;סלם&lt; איאהא אלי אלמשרף אלאכר בגיר אדן מן לה</li>
<li>אלאדן פי דלך ותכון מטאלבה אלמשרף אלאול אלתי כאנת אלודיעה ענדה עלי אלמשרף</li>
<li>אלתאני אלמתסלם לה פי מעני אלגרם אדא כאן אלמשרף אלאול גארמא לליתום</li>
<li>פקד אנטוא פי דלך מא שרחנאה ומא וגב אן נשרחה מן אחכאם אלודיעה אלתי</li>
<li>תעלקת בסואל הדא אלסאיל פאמ מא עדא דלך מן אחכאם אלודיעה אלתי לא תעלק</li>
<li>להא בהדה אלמסלה פאנא אגמצנא ענה לטולה וכך הדין ג</li>
</ol>
<p>...</p>
<ol>
<li>חוסין בן רוזביה צח לה בבית דין מאל עלי אסחק בן אברהים ואלט אסחק דנן ודאפע</li>
<li>ען תצחיחה ללכצם וסמת מן בית דין לאגל דלך ובקי צ יומא מסמת ובעד דלך קבע</li>
<li>מושב בית דין פי אלכניסה וחצר אלחאכם ואלשיוך וחצר בין ידיהם חוסין ואסחק</li>
<li>האולי בבית דין ליחלף אסחק דנן אן לא שי לה יודי מנה הדא אלמאל אלי חוסין דנן ולא</li>
<li>שי מנה וגרת בינהמ מפאוצה וכוץ טאל ואנתהי אלאמר אן קאם בעץ אלשיוך</li>
<li>ואכד ביד אסחק וחוסין אילין מן בין ידי אלחאכם אלי באב בית אלאספאר ליתוסטו</li>
<li>בינה בחאל יצלח אמרהם וחצר מעהם עלי בן אברהים אלנילי אבו אסחק הדא וצמן</li>
<li>אלמאל עלי נפסה ועאהד עלי קבול דלך בנתינת יד ליד אמונה אן הדא אלמאל</li>
<li>אלדי כאן עלי אסחק דנן קד קבלה עלי נפסה לחוסין דנן וצמן לה אן יודיה אליה</li>
<li>אלי אן יופיה איאה ורצי חוסין דנן בצמאן עלי דנן ועאדו אלי מגלס אלחכם ואקאל</li>
<li>אסחק דנן מן אלימין ואשרי לה סמאתה וכתב אלשיוך אלדין קררו בינהם מחצר</li>
<li>בדלך ושהדו תחתה וסלמוה אלי אלכצם וקומה אלחאכם ואתבתה ובעד מדה</li>
<li>חצר חוסין הד בבית דין וטאלב עלי דנן במא צמנה לה ען אסחק הדא פק לה</li>
<li>אלחאכם ליס יגב לך עלי עלי דנן שי לאנה לם יקני לך מן נפסה באז דא פיה</li>
<li>ציצית ונתינת יד ליד לא יסאוי שיא ולא ינעקד בה חאל פק לה אלכצם לם לם</li>
<li>תערפני הדא מן אלאול ולם קומת מא גרי ואתבתה ואוהמתני צחתה ווגוב</li>
<li>אלמאל עליה פק אלחאכם גלטת ולם אכן אעלם חכם אלקנין ובמא די ינעקד ובעד</li>
<li>דלך אטלעת פי כתב אלפקה ועלמת אן מא ינעקד ביד ליד לא יסאוי שיא ולא</li>
<li>יגב בה מאל ואלכצם ינסב אלחאכם אנה טאלם לה ויחתאג אלי מערפה אלואגב פי</li>
<li>דלך נסל נשיא [אן] יגיבנא ען כל מעני ומע מנהא מאגורא</li>
<li>סרי בר חסן כהן תזוג באמראה בתולה ואולד מנהא ולד דכר ובעד מודה</li>
<li>תקאתל סרי דנן ואקארב הדה אלאמראה ופי גמלה מא גרי בינהם ק סרי ד</li>
</ol>
<p>...</p>
<ol>
<li>דנן אן הדה אלאמראה אלתי תזוגתהא מנכם לם תכן בתולה ולמ תצאלח מע מכאצ[מה]</li>
<li>ק כדבת פימ קלתה ען מרתי ובתולה כאנת ובעד סנין חצר בעץ אלדיאנין פי דלך אלבלד</li>
<li>ואחצר סרי דנן וסאלה עמא כאן קאלה פי מעני זוגתה פשרחה לה וק אנני באלכיאר מע</li>
<li>אהלהא קלת ענהא הד אלקול כדבת עליהא פסמתה וחכם עלי אלולד אנה חלל واخذه</li>
<li>וק הדא עבדי אלי אן קטע אלאמר מעה עלי שי אכדה מנה ואשרא לה ורד אלולד אליה</li>
<li>וחצל מן ולד סרי דנן עדה אולאד צדור פי ישראל מקדמין ובעד סנין כתירה חצר</li>
<li>חאכם יזיד פי אלמנזלה ואלעלם עלי דלך אלדיאן ואסתפתי פי הדא אלמעני פק אן אלדיאן</li>
<li>אלמתקדם גלט פי מא חכם בה ולו צח אן הדה אלאמראה לם תכן בתולה פי וקת</li>
<li>תזויג סרי דנן בהא לם יכון ולדהא חלל פכיף אן סרי דנן קבל הדה אלאמראה ואגתמע</li>
<li>מעהא ואולדהא ומצא עלי דלך סנין תם בעד דלך שנע עליהא בהדא פי אלכצומה</li>
<li>תם כתב נסכה ואבטל הדא אלחאכם אלאכיר קול אלדיאן אלמתקדם וביין צורה</li>
<li>אלחללים מן אי שי יכונון ואכרג הדא אלפן מנהם נסל נשיא יערפ אלואגב פי דלך</li>
<li>וצורה אלחלל הל יגוז לה אן יתזוג בגרושה אם לא: ומן ולד מכתונא יגב אן</li>
<li>נטיף ממנו דם ברית ואן כאן יום שמיני יום אלסבת יגוז אן יכון דלך פיה אם</li>
<li>ידחא אלי יום אלא ומא אלדי יגוז ללדיאנין מן אלמנאפע מן אלכצום ומא אלממתנע:</li>
<li>ראובן תבת עליה פי בית דין אנה אנדר שי ידפעה אלי בעץ אלכנאיס</li>
<li>וק נדר לייי עליי מא אצרפה פי עמארה אלכניסה אלפלאנייה כדי וכדי ואשהד עלי</li>
<li>נפסה בדלך ובעד מודה טולב אן יופי נדרה וועד בדלך אן יעטיה מדה טוילה</li>
<li>וכראר מתראדפה ולם יפי ובעד דלך ק ליס לי שי אופי מנה נדרי ותופי ולה</li>
<li>יורש וטהר לה ירושה עקאר וגירה ממא כאן ימלכה פי וקת אלנדר וטולב</li>
<li>אליורש אן יעטי מן אלירושה מא כאן נדרה ואלדה וק ליס יגב עליי אן אעטי</li>
<li>שי מן הדא לאן ליס יגב עליי שי נסל נשיא אן יער אלואגב פי הדא מע גמיע</li>
<li>אלמתקדם בשרח מסתופא ראובן כתב כטה שהאדה תחת שטר</li>
</ol>
                    
                </div>
            
        </section>
    </body>
</html>
