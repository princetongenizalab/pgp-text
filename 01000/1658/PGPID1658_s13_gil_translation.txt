recto

אני כותב לך, בני היקר לי, ייתן לך אלוהים אריכות ימים ויתמיד את חסדיו לך, ויהיה לך ואתך מגן ושומר
ויסלק ממך כל רע, מאלכסנדריה, בכ"ד באלול ; יחתום אותו אלוהים עליך בני לטובה ויודיעך את
ברכתו. שלחתי לך מכתב בידי מחמד בן קירט בן נושא המכתבים, ובו הודעתיך את רוב דאגתי 
.... על כן כאשר אמרו לי שהגיע בן דרנדה מרשיר, עליתי, כאשר כוונתי לא לסכום
.... וסיפר לי על פגישתו עמך ושחיכה עד שהפלגת ביום ה' ; אקווה שמכתבים (?) ממך, הם 
בדרך אלי, שהגעת בשלום, ברצון האל. ואחרי שובי מאצל נושא המכתבים מסרו לי את מכתב אברהם
.... חצי אב, ובו הוא כותב מה שעבר עליו: הוא הפליג
מאלמהדייה עם ק' נאדות שמן וכריכה שכינסו קבוצת אנשינו וארז אותה עטא בן
יחיא, ולאברהם היו בה מ"ה רטל משי אדום ו'טוסי' ומעיל ואדרות ויריעות (אריג)
ושמלות משי ו…. פשתים ותקפו אותם חיילים של בן אלת'מנה, על יד ג'רג'נת, ולקחו את הכריכה
.... והוציא אותו והרפה ממנו כשרק האדרת עליו, ובגילוי ראש, ולקחו הגויים
את הכריכות, אבל השאירו לו את השמן, והגיע למאזר והעמיס ממנו ס"ג נאדות באוניית אלמרסי
ול"ז באוניית אלבנזרתי. ואילו הוא עצמו נמנע מלנסוע, ומבקש ממני שנטפל בהם בשבילו, ואילו אני, בני,
חי אלוהים איני רוצה לטפל בשום דבר לא בשבילו ולא בשביל אחרים, אבל אי אפשר שנשיב את פניו ריקם. הוא כותב על דודך
סלימאן, שחלה במחלה קשה בסוסה, אבל חי אלוהים, הוא כבר החלים ממנה; וכי יש אצלו אריגים
רבים, והוא רוצה לסדר להם 'טראז' ולארגן אותם ולחזק אותם, ולהביא אותם למאזר; והוא כותב בו על מות יחיא בן אל
מג'אני נ"ע, גיסי, בסוסה, והוא כותב על מחלת אבו אלפצל בן דודתי (מצד אמי) במהדייה; 
(וסיפרו אנשים) ששמעו שהוא הולך למות ויצאו אליו למהדייה; וכי עניין ה'עשר' החמיר 
וכי יוסף בן שבתי החזן 'פשע' בפלרמו. שם זה הוא שמו של הדוד של אבו עמראן בן
החזן: וכי ביום שבו 'פשע' קמה שערורייה נוראה; והוא כותב שהגיעה (אוניית) הג'אם ומתלונן שסחורתו לא היתה 
(22-21) בה, והלוא זה דבר שבן אנוש אינו יכול לעמוד כו; אלוהים ייתן אחרית טובה. בני, חי אלוהים, הייתי לפני מסע זה איתך מאוד ברוחי, אבל התהפך העניין, וחי אלוהים, רוחי נעשתה חלשה אף מחוט של משי 
 

recto, margins
.... סיציליה .... הפשתים הבוציריות ממ' עד ל"ב, הלכה ק"נ .... עץ האודם .... הניל הקרמאני ש' ויש בו .... י"ו וי"ח, הטוב קק"נ עד ק"נ; תמר הנדי נ' .... וייקח .... בכל העניינים, אין בררה.
verso

המצב באפריקיה מעציב. החיטים בקירואן ג', השמן ה' והוא בצמצום. אשר לאחותי
לא ידעתי בוודאות שיצאה מקירואן אלא לאחר בוא מכתביו של בן אלמדין, ואילו אברהם לא הזכיר אותה
בכלל. מחירי מהדייה: עשרה ת'מנים בדינר בחליפין, ובסוסה ח' ובספאקץ כיוצא בזה. לא נפלה
הגזרה אלא על אנשי קירואן. בני, הגיע אלי מכתב האדון אבו סעיד דויד בן שעיה, 
וכרוכים בו מכתבים מאת בן עבד. במשאוי השעווה היה לו הסיכום מ"ג דינר פחות שני קיראטים
.... ומסר אותם לרבי נהוראי, הוא אשר אינו רוצה לכתוב לי אף מכתב אחד, שיהיה
תשובה על מכתבים אחדים; אמר שהוא נסע ל....; וביקשתי שישאיר מהם במחיר כ"ג וסירב 
לעשות זאת. והדינרים נשארים עד שתגיע אתה, ייתן לך אלוהים חיים, וימסור אותם לך. ואני מבקש ממך, בני, אם אתה איתן בדעתך
לעלות לבוציר, תמיר אותם .... בבוציר ותקנה לי ד' משאוי פשתים כפי שיעזור אלוהים, אם 
מבוציר ואם 'בראני' טוב, ובטובך אל תקנה לי מדלאץ ולא מכוש ולא מונא כי הפשתים
מג' מקומות אלה אינן מתאימות לחוכמתך. אל תקנה לי מהן, ואף לא לעצמך, אם יאלצוך. הגיעו בזה
הזמן המון אנשים, מחשובי אנשי קירואן והביאו עמם למעלה מק' כריכות, והם אומרים כולם 
.... (אם) אין בדעתך לעלות לבוציר, הואילה להמיר לי אותם ב(דינרים) שאמיים
'מסטר', ותשלח .... ואל תעכב לי אותם אף לרגע, חי אלוהים, באלוהים נשבעתי, אל תתרשל: מסור
לרבי נהוראי דרישות שלום, ואמור לו .... ; חי אלוהים, לבי כואב בגללך, ואין לך הרבה (?) ואין לך בררה אלא לענות על מכתבי.
ומגיעים לך דינריס מרבי נהוראי .... תברר את עניינך זה, על ידי שתעלה (לפסטאט) או בדרך אחרת, אלוהים ייתן בלבך מה שיביא לך אחרית טובה.
.... (אוניית) אלבלדי, ובראס תיני (אוניות) בן אבי עקיל ומג'אהד ופרג' ....

verso, margins
.... בעולם הזה ובעולם הבא. את אוניית .... כבר פרקו .... (תפגוש את אבו) יעקב אצחק בן עלי מג'אני ותנחם אותו בשמי על בן דודו, ושלום. לאדוני ורבי אביך, דרישות שלום. 
verso, address
לבני .... אהוב נפשי, פרח בן אסמעיל בן פרח נ"ע, מיוסף בן פרח נ''ע קאבסי. פסטאט, ברצון האל. התשובה עליו במהרה. (בכתב ערבי :) .... לאבו אלסרור פרח בן אסמעיל, וכו'; מיוסף בן פרח. יימסר לחנות עבד הפקיד. 
 