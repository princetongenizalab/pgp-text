
<html>
    <head>
        <title>Hebrew Translation of Letter: T-S 12.372</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.372</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00372/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, בני היקר לי, ייתן לך אלוהים אריכות ימים ויתמיד את חסדיו לך, ויהיה לך ואתך מגן ושומר</li>
<li>ויסלק ממך כל רע, מאלכסנדריה, בכ"ד באלול ; יחתום אותו אלוהים עליך בני לטובה ויודיעך את</li>
<li>ברכתו. שלחתי לך מכתב בידי מחמד בן קירט בן נושא המכתבים, ובו הודעתיך את רוב דאגתי </li>
<li>.... על כן כאשר אמרו לי שהגיע בן דרנדה מרשיר, עליתי, כאשר כוונתי לא לסכום</li>
<li>.... וסיפר לי על פגישתו עמך ושחיכה עד שהפלגת ביום ה' ; אקווה שמכתבים (?) ממך, הם </li>
<li>בדרך אלי, שהגעת בשלום, ברצון האל. ואחרי שובי מאצל נושא המכתבים מסרו לי את מכתב אברהם</li>
<li>.... חצי אב, ובו הוא כותב מה שעבר עליו: הוא הפליג</li>
<li>מאלמהדייה עם ק' נאדות שמן וכריכה שכינסו קבוצת אנשינו וארז אותה עטא בן</li>
<li>יחיא, ולאברהם היו בה מ"ה רטל משי אדום ו'טוסי' ומעיל ואדרות ויריעות (אריג)</li>
<li>ושמלות משי ו…. פשתים ותקפו אותם חיילים של בן אלת'מנה, על יד ג'רג'נת, ולקחו את הכריכה</li>
<li>.... והוציא אותו והרפה ממנו כשרק האדרת עליו, ובגילוי ראש, ולקחו הגויים</li>
<li>את הכריכות, אבל השאירו לו את השמן, והגיע למאזר והעמיס ממנו ס"ג נאדות באוניית אלמרסי</li>
<li>ול"ז באוניית אלבנזרתי. ואילו הוא עצמו נמנע מלנסוע, ומבקש ממני שנטפל בהם בשבילו, ואילו אני, בני,</li>
<li>חי אלוהים איני רוצה לטפל בשום דבר לא בשבילו ולא בשביל אחרים, אבל אי אפשר שנשיב את פניו ריקם. הוא כותב על דודך</li>
<li>סלימאן, שחלה במחלה קשה בסוסה, אבל חי אלוהים, הוא כבר החלים ממנה; וכי יש אצלו אריגים</li>
<li>רבים, והוא רוצה לסדר להם 'טראז' ולארגן אותם ולחזק אותם, ולהביא אותם למאזר; והוא כותב בו על מות יחיא בן אל</li>
<li>מג'אני נ"ע, גיסי, בסוסה, והוא כותב על מחלת אבו אלפצל בן דודתי (מצד אמי) במהדייה; </li>
<li>(וסיפרו אנשים) ששמעו שהוא הולך למות ויצאו אליו למהדייה; וכי עניין ה'עשר' החמיר </li>
<li>וכי יוסף בן שבתי החזן 'פשע' בפלרמו. שם זה הוא שמו של הדוד של אבו עמראן בן</li>
<li>החזן: וכי ביום שבו 'פשע' קמה שערורייה נוראה; והוא כותב שהגיעה (אוניית) הג'אם ומתלונן שסחורתו לא היתה </li>
<li>(22-21) בה, והלוא זה דבר שבן אנוש אינו יכול לעמוד כו; אלוהים ייתן אחרית טובה. בני, חי אלוהים, הייתי לפני מסע זה איתך מאוד ברוחי, אבל התהפך העניין, וחי אלוהים, רוחי נעשתה חלשה אף מחוט של משי </li>
<li> </li>
</ol>
                    
                        <h3>recto, margins</h3>
                    
                        <p>.... סיציליה .... הפשתים הבוציריות ממ' עד ל"ב, הלכה ק"נ .... עץ האודם .... הניל הקרמאני ש' ויש בו .... י"ו וי"ח, הטוב קק"נ עד ק"נ; תמר הנדי נ' .... וייקח .... בכל העניינים, אין בררה.</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00372/canvas/2">
                    
                    
                    
                        <h3>verso</h3>
                    
                        <ol>
<li>המצב באפריקיה מעציב. החיטים בקירואן ג', השמן ה' והוא בצמצום. אשר לאחותי</li>
<li>לא ידעתי בוודאות שיצאה מקירואן אלא לאחר בוא מכתביו של בן אלמדין, ואילו אברהם לא הזכיר אותה</li>
<li>בכלל. מחירי מהדייה: עשרה ת'מנים בדינר בחליפין, ובסוסה ח' ובספאקץ כיוצא בזה. לא נפלה</li>
<li>הגזרה אלא על אנשי קירואן. בני, הגיע אלי מכתב האדון אבו סעיד דויד בן שעיה, </li>
<li>וכרוכים בו מכתבים מאת בן עבד. במשאוי השעווה היה לו הסיכום מ"ג דינר פחות שני קיראטים</li>
<li>.... ומסר אותם לרבי נהוראי, הוא אשר אינו רוצה לכתוב לי אף מכתב אחד, שיהיה</li>
<li>תשובה על מכתבים אחדים; אמר שהוא נסע ל....; וביקשתי שישאיר מהם במחיר כ"ג וסירב </li>
<li>לעשות זאת. והדינרים נשארים עד שתגיע אתה, ייתן לך אלוהים חיים, וימסור אותם לך. ואני מבקש ממך, בני, אם אתה איתן בדעתך</li>
<li>לעלות לבוציר, תמיר אותם .... בבוציר ותקנה לי ד' משאוי פשתים כפי שיעזור אלוהים, אם </li>
<li>מבוציר ואם 'בראני' טוב, ובטובך אל תקנה לי מדלאץ ולא מכוש ולא מונא כי הפשתים</li>
<li>מג' מקומות אלה אינן מתאימות לחוכמתך. אל תקנה לי מהן, ואף לא לעצמך, אם יאלצוך. הגיעו בזה</li>
<li>הזמן המון אנשים, מחשובי אנשי קירואן והביאו עמם למעלה מק' כריכות, והם אומרים כולם </li>
<li>.... (אם) אין בדעתך לעלות לבוציר, הואילה להמיר לי אותם ב(דינרים) שאמיים</li>
<li>'מסטר', ותשלח .... ואל תעכב לי אותם אף לרגע, חי אלוהים, באלוהים נשבעתי, אל תתרשל: מסור</li>
<li>לרבי נהוראי דרישות שלום, ואמור לו .... ; חי אלוהים, לבי כואב בגללך, ואין לך הרבה (?) ואין לך בררה אלא לענות על מכתבי.</li>
<li>ומגיעים לך דינריס מרבי נהוראי .... תברר את עניינך זה, על ידי שתעלה (לפסטאט) או בדרך אחרת, אלוהים ייתן בלבך מה שיביא לך אחרית טובה.</li>
<li>.... (אוניית) אלבלדי, ובראס תיני (אוניות) בן אבי עקיל ומג'אהד ופרג' ....</li>
</ol>
                    
                        <h3>verso, margins</h3>
                    
                        <p>.... בעולם הזה ובעולם הבא. את אוניית .... כבר פרקו .... (תפגוש את אבו) יעקב אצחק בן עלי מג'אני ותנחם אותו בשמי על בן דודו, ושלום. לאדוני ורבי אביך, דרישות שלום. </p>
                    
                        <h3>verso, address</h3>
                    
                        <p>לבני .... אהוב נפשי, פרח בן אסמעיל בן פרח נ"ע, מיוסף בן פרח נ''ע קאבסי. פסטאט, ברצון האל. התשובה עליו במהרה. (בכתב ערבי :) .... לאבו אלסרור פרח בן אסמעיל, וכו'; מיוסף בן פרח. יימסר לחנות עבד הפקיד. </p>
<p> </p>
                    
                </div>
            
        </section>
    </body>
</html>
