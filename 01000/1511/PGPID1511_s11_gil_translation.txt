ע׳׳א:


אני כותב, אחי ואדוני, ייתן לך אלוהים אריכות ימים ויתמיד את שלומך ואת אושרך ואת חסדו לך, מאלכסנדריה….
בתשרי, יודיעך אלוהים את ברכתו ויחדשנו עלינו ועליך שנים רבות, ויקבץ את כולנו, אל
קודשו. שלום לי ואני מאושר, תודה לאל ריבון העולמים. מזה זמן לא ראיתי מכתב ממך, והדאיג אותי
הדבר, עד שבא רבי יוסף בן אלשוואר(?) והודיע לי שאתה בריא ונרגעתי. לא ידעתי
מה מנע אותך מלשלוח את הדרהמים, עד השגיע מכתבך אלי שבו אתה אומר שתביא אותם עמך …. (אני מקווה) 
שאיחורך הוא לטובה. ביקשתי את עזרת אלוהים יתעלה, ושלחתי אליך על ידי האדון אבו סעיד מימון
בן כלפה נ׳׳ע (כיס) חתום שהגיע מטריפולי וו רשימה עם פירוט מה שנמצא בו …. (לך אל)
האדון אבו עמראן גיסי, תפתח אותו אצלו ותשאיר אצלו מהם את הכיס אשר ….
והכיס אשר בשביל אבן אלאשקר אבו עלי אלדלאל, תאמר לו, שימסור להם לכל אחד (לפי הפירוט)
ותשאיר אצלו גם את הכיס שבשביל האיעה האלמנה, שיהיה מופקד אצלו עד
שתבוא, ברצון האל; אם אתה מכיר את בעלת (הכיס), כתוב אלי והודיעני מי היא ואת שמה ….
בכללם שני הכיסים הקטנים אשר לי, האחד מאצל ר׳ יסוף ואחר מאצל ר׳ ברוך. אם
יש בהם סכום כסף שאינו במטבע עובר לסוחר, תשאיר אותו ותראה מה נמצא עליו ובכמה תמכור אותו בשביל ….
למי שאתה מכיר באלקאהרה, על–פי חריצותך וזריזותך, הידועים לי, ואל תתרשל ….
כתבתי את התמורה של כל כיס בנפרד. כתוב לי אפוא מה שעשית ….

שוליים, ימין:


האוניות מאלמהדייה, ברצון
האל. אלוהים יביאן לנו; אולי יבוא אלינו
ונדאג לו. כתוב לי מכתב, ובו מחירי
הסחורות ומחיר הכסף וכמה קנית
(5–6) לי ממנו, ואם יזדמן מישהו 
 

שוליים, למעלה


הנוסע, שלח אותו לי עמו.
המשלוח יהיה
אל האדון אבו עמראן
מוסא בן אבו אלחי.
מסור לר׳ שמואל
שני דינרים(?)

ע׳׳ב:


או יותר, עד אשר אגיע ותצווה עליהם שייזהרו בעניין החיטים ואל יכלו …. (אם)
הגיע בשבילך משהו מסיציליה, אני אאסוף אותו בשבילו, ושלח לי מכתב ותחליט מה נעשה בעניינו ….
הסכמתי עמו על מעט האלום שאצלי במחסן של אבו אלפרג׳, במחיר ט׳׳ו דרהם הקנטאר …. (היפגש עם אל) 
כבירה ומסור לה דרישות שלום ואמור לה שתקרא יחד עמך ותפתח לך את המחסן עד אשר תמכור …..
האלום הוא על סל החרוזים משמאל לכניסה, תשקול לו אותו ויסלק לך את התמורה ותמסור לו אותו.
אשלח לך מכתב על המתחדש לטובה, ברצון האל. כתבתי בחיפזון ….
ואני שולח לך את מיטב דרישות השלום, ולכל הנתונים להשגחתך דרישות שלום, לגדולה ולקטנה ולאמה ולגיסיך
דרישות שלום. לאדון אבו אלפרג׳ נסים ולבנו, דרישת שלום; כבר לחצתי עליך שתיקח ….
המשי והלכה אשר בתניס, ותיוודע אצלו מה היה בסופם והודיעני זאת ….
כבר ביקשתי ממך (פעם) שתצא אליו, בשם אלוהים, אל תתרשל בזאת. אני מקווה שכבר ….
לחובת הדמירי אם תתבע אותו; שמא תלך עמו אתה אל הקאצי. יש עמך ייפוי כוח. והאדון אבו אלפרג׳ ….

שוליים, ימין
ואל תתרשל בעניין הפרוות, כי הלוא זה הזמן לעשות זאת.

המען:
לאחי ואדוני היקר לי, אבו יצחק אברהם בן חננאל נ׳׳ע, הידוע (בשם) עואץ, ייתן לו אלוהים אריכות ימים ויתמיד את שלומו ואת אושרו; מנהוראי בן נסים נ׳׳ע.