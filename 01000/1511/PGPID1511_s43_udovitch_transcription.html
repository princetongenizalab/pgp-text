
<html>
    <head>
        <title>Transcription of Letter: T-S 10J15.14</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.14</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00014/canvas/1">
                    
                    
                    
                        <ol>
<li>כתאבי יאכי וסידי אטאל אללה בקאך ואדאם סלאמתך וסעאדתך ונעמתך מן אלאסכנ[דריה ל...]</li>
<li>כלון מן תשרי ערפך ברכתה ואעאדה עלינא ועליך סנין כתירה וגמענא [עלי בניאן]</li>
<li>קדסה ואלחאל סלאמה ונעמה אלחמד ללה רב אלעאלמין לי מדה מא ראית מנך [כתאב ואשגל]</li>
<li>דלך קלבי אלי אן וצל רבי יוסף בן אלעזאר (?) ערפני אנך פי עאפיה וסכנת נפ[סי וערפת]</li>
<li>מא מנעך אן תנפד אלפצה אלא אן תקדם כתאבך אלי ותקול אנך תגיבהא...</li>
<li>תאכרת אלי כיר וקד אסתכרת אללה תעאלי וחמלת אליך צחבה אלשיך אב...</li>
<li>בן כלפה נע מכטטה וצלת מן אטראבלס פיה רקעה בשרח מא פיהא</li>
<li>שיך אבו עמראן צהרי תפתחהא ענדה ותתרך ענדה מנהא אלצרה אלדי (אני רואה בכתב היד שורה נוספת בין שתי שורות אלה, נ.צ.)</li>
<li>ותתרך ענדה איצא אלצרה אלדי אלי אלאמראה אלארמל (!) תכון ענדה מוד[עה חתי]</li>
<li>תגי במשיה אללה ואן ערפת צאחבתהא תכתב אלי ותערפני מן הי ואסמה[א ואן]</li>
<li>מן גמלתהא אלצרירתין אלדי לי ואחדה מן קבל ר יוסף ואכרה מן קבל ר בר..</li>
<li>כאן פיהם שי גיר גואז תבקיה ותנצר מא כאן עליה וכם תביעה לי עלי</li>
<li>מן תערפה אנה פי אלקאהרה במא אערף מן חרצך ואגתהאדך ולם</li>
<li>וכתבת תמן כל צרה עלי חדה ויגיני כתאבך במא תפעלה פי</li>
</ol>
                    
                        <h3>margin</h3>
                    
                        <ol>
<li>מראכב אל מהדיה אן שא / אללה אללה יאתינא ביהא לעל יצל אלינא / זבון נראעיה</li>
<li>ויגיני כתאבך באצעאר / אלבצאיע וסער אלפצה וכם אשתרית / לי מנהא ואן אתפק</li>
<li>מן /</li>
</ol>
                    
                        <h3>top of page</h3>
                    
                        <ol>
<li>ינחדר וגהא לי מעה / ויכון אנפאדהא / ללשיך אבו עמראן / מוסי בן אבו אלחי</li>
<li>/ ותדפע אלי ר שמואל /</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00014/canvas/2">
                    
                    
                    
                        <h3>page b</h3>
                    
                        <ol>
<li>או אכתר אלי חין וצולי ותוציהם יחתפצו עלי אלקמח ולא ימחקו [ואן]</li>
<li>וצל לך מן סקליה שי אנא נקבלה לה (!) ויצל אלי כתאבך ותרא מא נפעל</li>
<li>קד ואקפתה עלי קליל אלשב ענדי פי מכזן אבו אלפרג סער טו דרה' אלקנטאר [ותדהב אלי אל]</li>
<li>כבירה ותקריהא אלסלאם ותקול להא תקף מעך ותפתח לך אל מכזן אלי אן תב</li>
<li>שב הי עלי קפה אלכרז הי עלי יסאר אלדאכל תזנהא עליה ותסתופי תמנ[הא]</li>
<li>אליה וכתאבי יצל אליך במא יתגדד מן כיר אן שא אללה וכתבת מסתעגל [קראת עליך]</li>
<li>אתם אלסלאם ומן תשמלה ענאיתך אלסלאם ואלכבירה ואלצגירה וואלדתהא ואצ[?]</li>
<li>אלסלאם ואלשיך אבו אלפרג נסים וולדה אלסלאם וקד כנת אכדת עליך אן תאכד [מן</li>
<li>אלחריר ואללך אלדי בתניס ותסתעלם מנה אש כאן מנהם ותערפני בדלך</li>
<li>פיה וקד כנת סאלתך אן תכרג לענדה אללה אללה לא תפ[ר]ט פיה וארגו אנך קד ק[</li>
<li>עלי אלדמירי אדא תטלבה לו אנך תמר ביה אלי אלקאצי אנת מעך וכאלה ואלשיך אבו אלפר[ג]</li>
</ol>
                    
                        <h3>margin</h3>
                    
                        <ol>
<li>ואלפרא לא תפרט פיהא / פהדא אנגאזהא</li>
<li>לאכי וסידי אלעזיז עלי אבי צחק אברהם בן חננאל נע' מן נהראי בן נסים נע'</li>
<li>אלמערוף בעואץ</li>
<li>אטאל אללה בקאה ואדאם סלאמתה וסעאדתה</li>
</ol>
                    
                </div>
            
        </section>
    </body>
</html>
