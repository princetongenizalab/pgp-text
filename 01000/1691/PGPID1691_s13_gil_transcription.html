
<html>
    <head>
        <title>Transcription of Letter: T-S 12.721</title>
    </head>
    <body style="max-width: 860px; margin: auto">
        <h1>Transcription of Letter: T-S 12.721</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00721/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא מולאי</span></li>
<li><span lang="he">ואדאם עזה ותאיידה וסעאדתה</span></li>
<li><span lang="he">וסלאמתה ונעמתה וכבת עדווה</span></li>
<li><span lang="he">מן אלאסכנדריה ען סלאמה</span></li>
<li><span lang="he">ועאפיה ושוקי אליה שדיד גמע</span></li>
<li><span lang="he">אללה ביננא עלי אפצ'ל חאל במנה</span></li>
<li><span lang="he">אנשאללה ואלדי אעלם בה מולאי</span></li>
<li><span lang="he">אן לי מדה מא וקפת לה עלי</span></li>
<li><span lang="he">כתאב וכונת מעתקד אנני</span></li>
<li><span lang="he">&nbsp;נצל אלי אסכנדריה נגד כתבה</span></li>
<li><span lang="he">&nbsp;פיהא ומא כונת מעול אלי עלי</span></li>
<li><span lang="he">&nbsp;אלטלוע אלי מצר פבעד תלך</span></li>
<li><span lang="he">&nbsp;אלספן ואלקראב צחבה עמיר</span></li>
<li><span lang="he">&nbsp;פיאלית לו כונת טלעת</span></li>
<li><span lang="he">&nbsp;אלי וקעת פי שרי קמח ג' אל</span></li>
<li><span lang="he">&nbsp;סער ק' וב' פחב אללה ת'ע'</span></li>
<li><span lang="he">&nbsp;ווצלת סאלם ולם יחל אחד</span></li>
<li><span lang="he">&nbsp;עליה חבה ואנא אסל</span></li>
<li><span lang="he">&nbsp;מולאי אן יתפצ'ל עלי וינפד</span></li>
<li><span lang="he">&nbsp;לי תמן אלגוזה ישתרי לי</span></li>
<li><span lang="he">&nbsp;בהא קטעה פצ'ה וינפדהא לי</span></li>
<li><span lang="he">&nbsp;צחבה מן יראה ובאללה</span></li>
<li><span lang="he">&nbsp;מא בקי מעי די'נ' אלי כל</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">מא כאן מעי אשתרית</span></li>
<li><span lang="he">בה קמח ומא חסב אללה לי</span></li>
<li><span lang="he">אן אכרג פי</span></li>
<li><span lang="he">אלאול</span></li>
<li><span lang="he">כרגת פי אל</span></li>
<li><span lang="he">אכר אללה</span></li>
<li><span lang="he">יגעל אלעאקבה</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">לכיר</span></li>
<li><span lang="he">וקד כאן וצלני</span></li>
<li><span lang="he">כתאבך ואנת</span></li>
<li><span lang="he">תדכר פיה</span></li>
<li><span lang="he">שרי פול</span></li>
<li><span lang="he">וכאן אלפול בקי אלי</span></li>
<li><span lang="he">אן וצל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00721/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">כתאבך ד' ונצף בד'י'נ' ולם נשתרי</span></li>
<li><span lang="he">לך שי ואלפול יסוא אליום ארדב</span></li>
<li><span lang="he">בדי'נ' ואלקמח אלטייב יסוא</span></li>
<li><span lang="he">ד ד'י'נ' ונצף אלארדב והו יגי עלי</span></li>
<li><span lang="he">בדינרין גיר סדס דאס מאלה</span></li>
<li><span lang="he">וקד בעת לך אלקראב אלזית</span></li>
<li><span lang="he">וצח פיהא דינרין וקירט אן אכתרת</span></li>
<li><span lang="he">תאכד מן תמן אלגוזה דינרין וקירט</span></li>
<li><span lang="he">אפעל ואנפד לי אלבקיה אללה אללה</span></li>
<li><span lang="he">&nbsp;לאני מחתאג לחבה ומא מעי</span></li>
<li><span lang="he">&nbsp;דרהם ואחד ווצלני כתאבך ואנת</span></li>
<li><span lang="he">&nbsp;תקול לי אדא כרגת תשתרי</span></li>
<li><span lang="he">&nbsp;אלקמח אשתרי בדינרין וקד</span></li>
<li><span lang="he">&nbsp;אשתרית לך פי גמלה מא</span></li>
<li><span lang="he">&nbsp;אשתריתה ולאכן מא אכצרך</span></li>
<li><span lang="he">&nbsp;שי ולא אחסב עליך שי אלא</span></li>
<li><span lang="he">&nbsp;מחמודא אן כאן מא אנבאעת</span></li>
<li><span lang="he">&nbsp;אנפדהא אלי מע מן תרא</span></li>
<li><span lang="he">&nbsp;וכדלך אלשכירה אלדי כאן פיהא</span></li>
<li><span lang="he">&nbsp;אלגוזה אנפדהא ומא כאן לך</span></li>
<li><span lang="he">&nbsp;חאגה שרפני בהא אעלמתך</span></li>
<li><span lang="he">&nbsp;ואלצהריג ערפני מוצ'ע עינה חתי אעלס</span></li>
<li><span lang="he">&nbsp;לאן לי אליום שהרין נשתרי אלמא מן כרא(?)</span></li>
</ol>
                    
                        <h3>Verso, bottom region, upside down</h3>
                    
                        <ol>
<li><span lang="he">סיידי ומולאי אבו יחיי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מחבה עואץ' בן</span></li>
<li><span lang="he">נהוראי בן נסים נ'ע' &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ר' חננאל נ'ע'</span></li>
<li><span lang="he">אטאל אללה בקאה</span></li>
</ol>
                    
                </div>
            
        </section>
    </body>
</html>
