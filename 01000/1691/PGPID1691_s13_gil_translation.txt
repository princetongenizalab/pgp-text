recto

(4-1) אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדו לך ויכה את אויביך, מאלכסנדריה. שלומי טוב 
 
 
 
(8-5) ואני בריא, אבל אני מתגעגע מאוד אליך, יפגיש אותנו אלוהים במיטב הנסיבות בחסדו, ברצון האל. אודיעך, אדוני, שמזמן לא קראתי ממך 
 
 
 
(12-9) מכתב. האמנתי שבהגיעי לאלכסנדרה אמצא מכתבים ממך שם. הייתי איתן בדעתי לעלות לפסטאט, לאחר (שאסיים את ענייני בקשר ל)אותן 
 
 
 
(13–16) ספינות ואוניות 'קראב', יחד עם עמיר. הלוואי הייתי עולה, אבל הסתבכתי בקניית חיטים, ג', המחיר ק"ב, אבל רצה אלרהים יתעלה 
 
 
 
(20-17) והגעתי בשלום, ואיש לא הוציא עליהן פרוטה. אבקש ממך, אדוני, שתואיל לשלוח לי את התמורה בעד האגוזים; קנה לי 
 
 
 
(23-21) בעדה משלוח כסף ושלח אותו אלי עם מי שתמצא לנכון. חי אלוהים, לא נשאר אצלי דינר 
 
 

recto, right margin
אלא כל מה שהיה לי קניתי בו חיטים, ולא סידר לי אלוהים שאצא ב(אונייה) הראשונה, יצאתי באחרונה, אלוהים ייתן אחרית
recto, top margin
טובה. הגיע אלי מכתבך, ואתה כותב בו על קניית פול, ונשאר שם (מחיר) הפול, עד שהגיע 
 
verso

(1–3) מכתבך, ד' וחצי בדינר ולא קניתי לך כלום. הפעל מחירו היום ארדב בדינר, והחיטים הטובות מחירן 
 
 
(7-4) ד' דינרים וחצי הארדב והוא עולה לי שני דינרים פחות שישית בקרן. כבר מכרתי בשבילך את ה'קראב' שמן, ונכנסו בעדו סה"כ שני דינרים וקיראט. אם תרצה 
 
 
 
(8–10) לקחת מן התמורה של האגוזים שני דינרים וקיראט, עשה זאת, ושלח לי את היתרה, בשם אלוהים, כי אני זקוק לכל פרוטה, ואין עמי 
 
 
(11–13) אף דרהם אחד. קיבלתי את מכתבך ואתה כותב לי: אם תצא לקנות חיטים, קנה בשני דינרים. וכבר 
 
 
(14–16) קניתי לך (חיטים) בתוך כלל מה שקניתי, ואולם לא אנכה ממך כלום ולא אחייב אותך בכלום, אלא 
 
 
(19-17) באמירת תודה. אם נמכרו דברים שלח (את התמורה) אלי עם מי שתמצא לנכון. כמו כן השקית שהיו בה 
 
 
(20–22) האגוזים, שלח אותה. ואם יש לך צורך בקניות, כבדני בו; לידיעתך. והודע לי את מקום המעיין של הברכה, כדי שאדע,
 
 
כי זה חודשיים אני שותה מים מהמובילים. 

verso, address
אדוני ורבי אבו יחיא נהוראי בן נסים נ"ע, ייתן לו אלוהים אריכות ימים; אוהב עואץ בן ר' חננאל נ"ע, 