
<html>
    <head>
        <title>Transcription of Letter: T-S 16.296</title>
    </head>
    <body style="max-width: 860px; margin: auto">
        <h1>Transcription of Letter: T-S 16.296</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00296/canvas/1">
                    
                    
                    
                        <ol>
<li>יברכם</li>
<li>[אלמקי]מין במצר</li>
<li>[נא]צר אלגואלי ביחרק</li>
<li>שונאי ישראל מן אלאצל</li>
<li>הם שנוא ותמעיר</li>
<li>אנתבהו לאנפסכם ותזנו כל אחד גאליתה</li>
<li>ואלמגרם אלדי נאבהם ותעלמו אן אחד מן</li>
<li>ענדנא מא יגי אליכם ומא יגבי מנכם אלא</li>
<li>אלעמאל ואלמקדם ואלצירפי אנתבהו וגהזו</li>
<li>חאלכם מא עלי אחד עתב וקד אנדרנאכם</li>
<li>ואמא אמר אלטבאכין תעלמו באן מא</li>
<li>יגוז אן יטבך ללקהל אלא נאמן וכשר לאן</li>
<li>קעאס עד אחד נאמן באיסורין מא יגוז</li>
<li>מן יעמל עד אלא אדם נאמן ואנא כאן</li>
<li>עלי וגה אלצפה יגוז אן יוכל מן ידה ואנא</li>
<li>כאן נחס קלילה דון לא יגוז מן יעתבר בה</li>
<li>ולא מן יאכל מן ידה שי וקד בלגנא אן ה[ו]לאי</li>
<li>אלדי ביטבכו ענדכם תנאחסו וחללו אלשבת</li>
<li>ותחדתו באלמסרות ואדא [גינא] מצר אכדנא</li>
<li>אלביינה עלי כל ואחד במא חצל מנה ונאכד</li>
<li>אלחק מנה ואלאן לא ימכן אחד מנהם יטבך</li>
<li>ואדא טבך יכון תחת אלנדוי לא יאכל אחד</li>
<li>מנהם שי יטבך אלא מן יכון רגל גייד ויגי[ב]</li>
<li>כטוט אלגמאעה באנה יהודי גיד כשר יצלח</li>
<li>אן יטבך ללקהל פאנתם אחתרזו עלי אנפסכם</li>
<li>ועלי דינכם פאי מן כאן נחס אבעדוה לא</li>
<li>תכלמוה ולא תעאמלוה לאן מן יכון רשע לא</li>
<li>יגוז אלקרב מנה ויגב אלתבאעד מנה כק אלחק</li>
<li>תע פי שריעתה אלטאהרה פי חק דתן ואבירם</li>
<li>סורו נא מעל אהל האנשים הרשעים האלה</li>
<li>ואיאך מן אלמכאלפה פי שי ממא דכרנאה</li>
<li>אלחק תע יכון פי עזרכם ויעמר דיארכם</li>
<li>ויגמע שמלכם ויגעל אלעאקבה לשלום</li>
<li>ושלום</li>
</ol>
                    
                </div>
            
        </section>
    </body>
</html>
