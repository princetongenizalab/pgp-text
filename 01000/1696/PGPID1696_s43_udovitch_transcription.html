
<html>
    <head>
        <title>Transcription of Letter: T-S 12.780</title>
    </head>
    <body style="max-width: 860px; margin: auto">
        <h1>Transcription of Letter: T-S 12.780</h1>

        <p>A. L. Udovitch, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00780/canvas/1">
                    
                    
                    
                        <h3>Recto:</h3>
                    
                        <ol>
<li>] יראה בטוב ירוש</li>
<li>] מסוף העולם ועד סופו יחולו על</li>
<li>] לזרעו וקרוביו וכל אנשי ביתו ועל</li>
<li>]ים האדירים והדיינים החכמים והתלמידים</li>
<li>] ו הנאה הם וצאצאיהם וכל קרוביהם אמן נצח סלה</li>
<li>] גדול הישיבה ה[רב המ]ובהק ישמרה צורה וארב . . .</li>
<li>]מר ור נסים חמודו היקר הנכבד ישמרו צורו ויגן //בעדו//</li>
<li>] הגדול וכל ישראל במהרה אמן כאן מן מדה טוילה</li>
<li>]//צית בה// ה ומא דכר שי מן אלשוק אלא וענדי אצעאפה וכאן דכר בה</li>
<li>]אלוגע ותפצל אללה עז וגל באלעאפיה וכתאבי פי דלך אליום</li>
<li>]דה יטול שרחהא וללה אלחמד ואלמנה אלדי טייב קלבי בעאפיתהם</li>
<li>] אלוגע פי גצון אלליל ואקול בהדא אללפט יא מלך מלכי המלכים</li>
<li>מ]דה אלסנין אלטוילה ליל ונהאר ולא תחסרה עלי ולדה וכנת . . . .</li>
<li>] אל ועשה למען שמו הגדול וחס עליהם ונתן להם רפואה שלימה</li>
<li>] דכת והסיר יי ממך כל חולי וגם קרא דכת רפאות תהי לשרך וג וכאן קד דכר</li>
<li>]ה א[ ] אלשיך אבו אלאפראח אידה אללה ואוקפה עלי כתאבי אליה ואחתג במא</li>
<li>קד עלמה ואלאן קד [ ] והדא אלשהר אלתאני וצח פי אמרי מא קאלת אלהלכה נתעברה השנה וג׳</li>
<li>וקד //כנת// סאלת רבנו אדאם אללה עזה [ ]י ופי אלכתב אלדי נפדת מני אלי חצרתה אגלהא אללה באן יסל אלשיך [</li>
<li>אלגליל אבו אלאפראח אסתיפא הדא אל //[דין]// ואנא אומל מן אללה עז וגל אנה קד פעל דלך ורבמא יכון קד אש[תרי]</li>
<li>שיא ירד עליי שיא אסתעין בה עלי אמורי ועלי מן ילזמני אמרה לאני קטעה לחם האלך מא לי נהצה</li>
<li>וכנת אעתקד אנני מא //לי מן// יטלבני וטננת אן אלמראה קד תסלמת אלגט ולם יבק אלא אלצברה [</li>
<li>מא תציע פי בגדאד אלי //אן// וצל כתאבהם מה //קד// וקף עליה רבינו ישמרו צור ולא שך אן קד ק[</li>
<li>אגלהא אללה ודליל דלך תכריק תלך אלסטרין אלדי כאן פיה מן דכר אלשנוי הקשה אשר הוסיפו עליהם ב[בבל]</li>
<li>הקבה ימהר ישועתם ויפרוק עול הגוים מצוארותיהם ומעלינו ומעל כל עמו ישראל ויראה בצערם וברחמיו</li>
<li>יקיים בם קרא דכת בכל צרתם לא צר וג וג וגם קרא דכת ויעזרם ייי ויפלטם יפלטם מרשעים ויושיעם וג וקולה</li>
<li>אדאם אללה איאמה לי לא תשגל קלבך מן גהה תכריק אלסטרין וכרג כלאם רבנו //ישמרו צורו// אל[די] כאן יקול לי מן</li>
<li>גה/ה/ אלאמראה פרבמא לם תכון קבצת אלגט מתל אלנבווה וקד סמע אלהלכות אלדי אסתשה/ד/ו בהא פי</li>
<li>אלכתאב מתל אלסיוף אלקואטע מנהא לעולם יהיה אדם זהיר בהונאת אשתו שמתוך הונאתה וג</li>
<li>ואיצא כל השערים ננעלין וג לאן אלדי כתב אלכתאב תפנן פיה //יזכר בטוב// לאנה מן נסל אלריאסה ואלדה אלשיך</li>
<li>אבו סעד ראס אלכל נוחו עדן אבן בנת ראס אלמתיב[ה] שמואל בן חפני נע ומא סאלני איצא מן תטלב אלחצאנ[ה</li>
<li>אלמעדומה פי בגדאד מא ליס לי קדרה //אליה ואן// לה מאל ול[א פ]צה פיכתבה מע אלוגוד ומא דכרת פי אלכתאב איצא</li>
<li>אן כאלתהא תקים בהא מן פתל אצאבעהא ומא יפתקדהם אחד בבגד/א/ד גיר אלרגל אלדי קד דכרו פי</li>
<li>בעץ אלאוקאת //אנה יפתקדהם // ויחסן אללה גזאה ויברי לגמיע דלך אעלמתה אדאם אללה תאיידה אנני מרחום</li>
<li>קליל אלנהצה ואלדי כאן אשאר בה עליי מן אלספר מא צח לי לא עאם אול ולא אלסנה וכנת קד</li>
<li>אעתקדת אנני ארגע בכל כיר //ומא סאהל אללה// וקד בקית חאיר פי אמרי מא לי נהצה ולא //לי// ריש אטיר בה ומא</li>
<li>אשכר נפסי פי גמיע אלאשיא אלא אנני מחב ללתורה וליס לי גדה לא לשרא נסך ולא נהצה ללנסך</li>
<li>ולכן מנד וצל // כבוד גד קדושת מר ורב // רבי נסים החכם המבין ישמרו צור ויעוררהו בן כבוד גדולת קדושת מר ורב שלה ראש כלא</li>
<li>יעזרם אלהינו אוצלת אליהמא סלאם רבינו החבר גדול הישיבה במא רסם לי פי כתאבה וסאלת איצא דפעאת</li>
<li>עדה ען אלסדרין אלמשנה אלדי דכר אנהא</li>
<li>צאעת ולם נרי להא כב[ר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00780/canvas/2">
                    
                    
                    
                        <h3>Recto margin:</h3>
                    
                        <ol>
<li>] מחזקין פי אלפרק אלב ונסכה ליס לי וקד צעב עליי עומק הלכה</li>
<li>] מעי כמא כאן יתעב מעי לאני דאכר והו יקול בעץ אלאוקאת</li>
<li>]ו מעאני לראס אלמתיבה בן ס/ר/גאדו נוחו עדן וקד עלקת קלבי</li>
<li>]ים מן אלמשנה ואלתלמוד וקלת פי קלבי רבמא אסתעאן בה אנסאן</li>
</ol>
                    
                </div>
            
                <div data-canvas="https://geniza.princeton.edu/documents/1696/iiif/canvas/1/">
                    
                    
                    
                        <h3>Verso:</h3>
                    
                        <ol>
<li>ולו כנת קבלת מנה מן אלאול מן אמר אלזיגה כנת קד אסעדת לכן אעתקדת אנני אקים קדאם ואלדתי</li>
<li>וארזק מעישה ואפצל מנהא //מליהא// ואכסב מן זכותה פמא צח לי שי מן דלך חתי מן עיש צאפי מא כאן</li>
<li>לי מע אולאד אכתי אלא כל לילה כצומה לא תנקטע ומא כד[. . . . .] אתטאהר באלחאגה ולא אכד</li>
<li>מן אחד שי והם מא להם קדרה אן יקימו בי ודכרי לגמיע דלך אקאמה אלעדר ללה עז וגל ולרבנו החבר</li>
<li>גדול הישיבה תבת אללה איאמה מן אנקטאעי הדה אלמדה ען חצרתה אגלהא אללה ואנתפאעי במא</li>
<li>כנת אנתפע בה לא צייע אללה לה מא פעל מעי [כמ]א פעל וקד סאלת מולאי אל[שיך] אלגליל סגלת הישיבה אן</li>
<li>יסאעדני פי הדא אלשוי וישתרי בה שי וארבחה יכון [ב]ראי רבינו אלא מן . . . מנא נשאדר ויוכד אל [[אלתר]]</li>
<li>אלתמאם מן ענד ואלדתי חפטהא אללה לאן וצל כת[אבהא אליי] אלדי תקול קד סלם אליי צהרך סתה דנאניר גיר</li>
<li>רבע בקיה תמן אלזרניך אלדי כאן קד בקי ענדהם ל[ . . . .] עלי כתרה ותקבץ מן תמנה דינארין ויד סב[עה]</li>
<li>קראריט ובקי סתה דנאניר תנקץ כמסה קראריט פאן אחתג צהרי אלשיך אבו אלכיר צדקה //אידה אללה// מן תסלימהא</li>
<li>פהדא כטי אלי רבנו ישמרו צור באנני קד בריתה מנהא ומן דרכהא ועלי אן מעהם אלכתאב אלאברא אלדי כתבו</li>
<li>עלי פי אלאול מן קבל אן יסלמו אליי שי ואלכתאב אלדי כתבת אנא עליהם תם נסירה ענהם ובאלגמלה אן סידי</li>
<li>אלשיך אלגליל אבו אלאפראח ואלשיך אלגליל אבו אלחסן בן סיבאע כתרהמא אללה ואסתגאב מני מא [כנת]</li>
<li>דכרתהם מן אלברכות ומא אדכרה ואעתקדת אן מן וקת וצולה יקצו אלחאגה ויקדמו לי וישתרו</li>
<li>בהא שי אלאן מא פעלו הודא קד פצלתהם אנא זיאדה שהרין פאן כאן קד אכ [. . . . . .] אמתתל</li>
<li>פיה מא קד רסמתה ואן לם יכון קד אסתופאה פיחתה עלי אסתיפאה ותסלמה [</li>
<li>אידה אללה לידי //פיה ראיה// תפצל אלשיך אבו אלאפראח אידה אללה אשתרי בה שי אמא אלנשאדר [</li>
<li>ואמא אן כאן וצול אלחמל פישתריה מנה מא סהל אמא עדל פלפל או תנכאר או קפה ניל טיב . . .</li>
<li>] יחפט . . . . . . . . . תפצל ואחד מנהם יפעל דלך חסב מא כאנו [[פע]] אועדוני חתי</li>
<li>] בחצרה רבינו אנני קד געלתה נאמן פימא יתולאה וישתריה ולו</li>
<li>] אשתרי מנהם ברסמי סוי ורבח פיה שיא יאכד תלת אלרבח . . .</li>
<li>] דכרה אלי מולאי אלסגלת לידי ראיה פיה בחית ישרך רבנו</li>
<li>] אלגרץ// פיה סביל לאן ראיתה סנה עלי סנה מפלח ואן אראה רבנו</li>
<li>] לם יאכדו מן אלרבח ואראד הו אדאם אללה תאיידה ישארכני</li>
<li>]ל ולם יקבלו [. . .]י לה ופי רקבתי מרה ואבנה ל[. . .] אן</li>
<li>]אגל אנא מחתאג אלי חבה והם יעלמו אדאם אללה עזהם</li>
<li>]ם אלאיתאם מן אמואלהם ויעז עליי אקול ה[</li>
<li>] תבת אללה איאמה ואסתגאב מני מא אדכרה מן</li>
<li>] כנת// דכרתה פי הדא אלכתאב אן גמיע מא יעמלה</li>
<li>] בה מן מאלה זכאה ען ולדה חפטה אללה</li>
<li>אדא]מהא אללה וקד גמע אדאם אללה תאיידה</li>
<li>]אלמתובה מן אללה סבחאנה ומן מואצלתי</li>
<li>] למולאי אלשיך אלגליל אבי אלחסן עלאן</li>
<li>] גמיע ואחיא אולאדהם וזכאהם</li>
<li>]השמ[ים] הקבה ישלים רפואתו לאנה</li>
<li>] דכתיב רפאות</li>
<li>] עלמתם</li>
</ol>
                    
                </div>
            
                <div data-canvas="https://geniza.princeton.edu/documents/1696/iiif/canvas/2/">
                    
                    
                    
                        <h3>Verso margin:</h3>
                    
                        <p>ולל[ה / ישמרו צור ויסלהם [ / וכתאבה סרעה במא / יפעל מע משרתו ויטול / רוחה מן יקרא</p>
<p>אלכתאב ולא / יהמל חרף פיציע / [שרח]ה / ושלום רבנו החבר גדול /</p>
<p>הישיבה / ושלום חמודיו / ושלום התלמידים / ושלום החברים / ושלום כל הקהל הקדוש</p>
<p>/ והדיינין / ירבה לעד</p>
                    
                </div>
            
        </section>
    </body>
</html>
