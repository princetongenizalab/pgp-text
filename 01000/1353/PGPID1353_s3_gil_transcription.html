
<html>
    <head>
        <title>Transcription of Letter: T-S K6.189</title>
    </head>
    <body style="max-width: 860px; margin: auto">
        <h1>Transcription of Letter: T-S K6.189</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-K-00006-00189/canvas/1">
                    
                    
                    
                        <ol>
<li>על שמנ</li>
<li>כתאבי אטאל אללה בקא מולאי אלשיך ואדאם עזה ותאיידה</li>
<li>ונעמתה מן אלקדס עמרה [אלל]ה בטול בקא מולאי אלשיך מסת/ה/ל</li>
<li>ספר (!) ערף אללה מולאי ברכתה ואסעדה במא יליה ען חאל סלאמה</li>
<li>ועאפיה אחמד אללה על//מא//מן ביה (!) מן פצלה ואנעאמה וממא</li>
<li>אעלם ביה (!) חצרה מולאי אלשיך אן קד כנת כתבת אלי חצרתה</li>
<li>אלגלילה עדה כתב ולם ארא למולאי אלשיך כתאב בעד אלכתאב</li>
<li>אלמתקדם פארגו שגלה אללה באפצל אלטאעאת ואגל אלמהמאת</li>
<li>פי אלדין לו עלם מולאי אלשיך אדא וצלת כתבה מבשרה בסלאמתה</li>
<li>דאלה עלי צחה עאפיתה לאזדאד רגבה פי מואצלתי וקדם אלניה</li>
<li>פי אלחמל עלי נפסה למונסתי אד לה פי דלך גזיל אלשכר ואדכארא</li>
<li>לעצים אלאגר וזיאדה פי גמאל אלמנה ואללה תעלא (!) יקום גאהה</li>
<li>ויחסן לה אלמעונה פי אלדין ואלדניא ויתקבל מני פיה צאלח אלאדעיא</li>
<li>וקד כנת אשרחת למולאי פי כתאבי מקתצא אלחסב אלדי כנת קבצתה</li>
<li>מנה ומא אוגב אל//חסאב מן// בקיה סאלת חצרתה אגלהא אללה אן יעלמני מן</li>
</ol>
<p>קבלה</p>
<ol>
<li>שרח תפציל דאלך ויצחחה לי בתפציל פאן אוגב אלחסאב בקיה ינפד</li>
<li>מולאי ביה (!) חסבמא ירא ואין כאן לם יבקא שי ואלחסאב אלדי רפעה</li>
<li>אלי מופא יכתב בשרח דלך לתסכן נפסי למא יקולה ואנא מעתקד</li>
<li>פי דינה ופצלה אין מא אגיב מע מולאי ולא אנא ממן יטלב שי</li>
<li>מן גיר וגהה פאן תפצל מולאי אלשיך בגואב מא יעלמה מן תפציל</li>
<li>האדי אלחסאב לתסכן נפסי למא יקולה באלפצל מנה ומא ערצת למולאי</li>
<li>מן חאגה אחב אן ישרפני בקצאה ואנא דאעי שאכר גתמא (?)</li>
<li>יתפצל בה מולאי אלשיך מן אנגאז הדא אלחסאב לאני תקלת עלי</li>
<li>מולאי פי תבריר פי באבה ואסאל אללה אן ינגח מסאעדה פי אלדין ואלדניא</li>
<li>ויתקבל מן אלכאפה צלאח אלדעא פי מולאי אנה תעלי מגיב אלדעא נכץ חצרה</li>
<li>מול[אי אלש[יך] באפצל אלסעאדאת ואלסלאם ומן ישמלה ענאיתה ומחבה אפצל</li>
</ol>
<p>אלסלם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-K-00006-00189/canvas/2">
                    
                    
                    
                        <h3>(verso)</h3>
                    
                        <ol>
<li>حضرة موﻻي الشيخ الجليل ابو نصر ال[تست]ري [ ] يل عبده يهودا بن</li>
</ol>
<p>يوسف بن حاني اﻻندلسي</p>
<ol>
<li>اطال الله بقاه وادام عزه وتاييده وسعادته الفسطاط ان شاء الله</li>
</ol>
                    
                        <h3>(upside down)</h3>
                    
                        <ol>
<li>חצרה מולאי אלשיך אלפאצל אבו נצר מן מעתקד מחבתה יהודה בן יוסף</li>
<li>אלפצל בן סהל אלדסתרי אגלהא אללה בן אלחני אלאנדלסי אלפסטאט אן</li>
</ol>
                    
                </div>
            
        </section>
    </body>
</html>
