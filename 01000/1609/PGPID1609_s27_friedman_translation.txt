
בדבר בר ישראל שיש לו אשה, ויש לו ילדים ממנה, באלכסנדריה.
והניח אותה, ויצא ובא וקנה שפחה. והיא איננה שפחה
לשם שירות, אלא או פילגש או בעלת הבית. ושהה עמה
זמן מה, וכאשר רצה לנסוע לפיום, הלביש אותה בכסות
יפה, שלא לבשה אשתו מימיה, והלך לפיום עם השפחה,
והניח ילדיו יתומים ואשתו אלמנות חיות. ופץ
ואמר, אין רואה ואיש הישר בעיניו יעשה, ואין איש
שם על לב. יורנו ,האם מותר לשהות עמה בלי
כתובה, [ו]בלי לשלם לאשתו את המאוחר שלה, [ושיניח] את אשתו וילדיו
ויתייחד עם שפחה בבית ותש[הה] ע[מו. האם] זה [מו]תר
או לא? או האם מותר לבר ישראל פנוי לשהות עם
שפחה, ויהא לן ומשכים עמה בבית, כשאין לו (שם) לא
אשה ולא אחות ולא אם. יורנו ,האם מותר להתעלם
מזה, או לא? יורנו כתורתו הקדושה וחכמתו
הרחבה, ושכרו כפול מן השמים.
התשובה
אסור להתייחד עם שפחה.
ואם יתברר שאדם זה עשה
כך, יוחרם בשמו, עד שיוציא
את השפחה וירחיק אותה. וכתב אברהם.
