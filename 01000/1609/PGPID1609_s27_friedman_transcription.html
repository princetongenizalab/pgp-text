
<html>
    <head>
        <title>Transcription of Legal document: T-S 10K8.13</title>
    </head>
    <body style="max-width: 860px; margin: auto">
        <h1>Transcription of Legal document: T-S 10K8.13</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-K-00008-00013/canvas/1">
                    
                    
                    
                        <ol>
<li>פי בר ישראל לה זוגה ואולאד לה מנהא פי אלתגר</li>
<li>ורמאהא וכרג וגא אשתרי גאריה וליס הי גאריה</li>
<li>כדמה בל אמא סריה או צאחבה אלמנזל ואקאם מעהא</li>
<li>מדה פלמא ראם אלספר אלי אלפיום אכסאהא כסוה</li>
<li>חסנה מא לבסתהא זוגתה מן עמרהא ומצא ללפיום באלגארי[ה]</li>
<li>וכלא אולאדה יתומים וזוגתה אלמנות חיות ופץ</li>
<li>ואמר אין רואה ואיש הישר בעיניו יעשה ואין איש</li>
<li>שם על לב יורנו הל יגוז זלאקאמה מעהא בלא</li>
<li>כתובה [ו]לא זן לזוגתה מווכרהא [ויכלי] זוגתה ואולאדה</li>
<li>ויתייחד עם שפחה בבית פתק[ים] מ[עה הל יג]וז דלך</li>
<li>אם לא או הל יגוז לבר ישראל עזאב [א]ן [י]קים מע</li>
<li>גאריה באית צאחב מעהא פי אלבית וליס לה לא</li>
<li>זוגה ולא אכת ולא ואלדה יורנו הל יגוז אלסכות</li>
<li>ען דלך אם לא יורנו כתורתו הקדושה וחכמתו</li>
<li>הרחבה ושכרו כפול מן השמים</li>
<li>אלגואב</li>
<li>לא יגוז אלאנפראד מע שפחה</li>
<li>ואדא תבת אן הדא אלשכץ פעל</li>
<li>דלך יחרם באסמה חתי יכרג</li>
<li>אלגאריה ויבעדהא וכתב אברהם</li>
</ol>
                    
                </div>
            
        </section>
    </body>
</html>
