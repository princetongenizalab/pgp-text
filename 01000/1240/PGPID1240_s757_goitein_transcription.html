
<html>
    <head>
        <title>Transcription of Letter: T-S 13J9.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J9.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00009-00008/canvas/1">
                    
                    
                    
                        <ol>
<li>יהי י/י/י אלהיך ברוך</li>
<li>ינהי אלי מושב הדרת יקרת צפירת תפארת מרנו</li>
<li>ורבנו אדונינו אברהם הרב הגדול בישראל יחיד הדור</li>
<li>ופלאו ממזרח שמש עד מבואו מרדכי הזמן הנגיד</li>
<li>הגדול נגיד הנגידם (צ"ל: הנגידים) ירום הודו ויגדל כבודו יהי שמו</li>
<li>לעולם ינהי אלממלוך אן מוצלהא אלשיך סאלם אכו פרח</li>
<li>בן הרון אלגנאוי נע וכלף איתאם ולהם אלמבלג אלדי</li>
<li>ענד אלמולא דכר אנה אתצל מנה אלמאיתין [[בו]] ותבקא</li>
<li>להם מאיתין והם עראי ויטלב ישתרי להם קליל קמח</li>
<li>לאנה כאן גאיב פי גזה ושם ג איתאם ינפק עליהם</li>
<li>הו וואלדתה פי הדה אלמדה ויבטלב (!) יסאפר לגזה</li>
<li>וגרצה יכסיהם וישתרי להם קליל קמח ואלאמר ללמולא</li>
<li>ואלדי להם ענד בן אלדנואר ביטלב יאכדה יעמל להם</li>
<li>פיה וימונהם מן פאידתה ובן אלדנואר דכר אנה</li>
<li>מא יסלם לאחד שי אלא ען אמר אלמולא ועשה</li>
<li>כחכמתך ושלמכם יגדל תדין לכף זכות</li>
</ol>
                    
                        <h3>Margin</h3>
                    
                        <ol>
<li>ודכר אנה</li>
<li>יטלב</li>
<li>ישתרי</li>
<li>להם</li>
<li>בהא קטן</li>
<li>וגירה</li>
<li>והו</li>
<li>מלי</li>
<li>ונאמן</li>
<li>ויכתב</li>
<li>עליה חגה</li>
<li>ושטר</li>
<li>אלאמר אמרך</li>
<li>ושלום</li>
</ol>
                    
                </div>
            
        </section>
    </body>
</html>
