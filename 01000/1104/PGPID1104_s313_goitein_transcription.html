
<html>
    <head>
        <title>Transcription of Legal document: T-S 13J3.2</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.2</h1>

        <p>S. D. Goitein, <a href="https://www.jstor.org/stable/23414416">"Wills and Deathbed Declarations from the Cairo Geniza‎"</a> (in Hebrew), <em>Sefunot‎</em> 8 (Jerusalem, Israel: Yad Izhak Ben Zvi / יד יצחק בן-צבי, 1964), 105-126.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00002/canvas/1">
                    
                    
                    
                        <ol>
<li>מעשה שהיה לפננא (!) אונ עדים כך היה למא כאן יום</li>
<li>אלסבת יט בחדש (!) שנת אתנג חצרנא פי דאר אלחבר נתן</li>
<li>אלפינא אבו אלחסן / אלסכרי /בן חסן מריץ ענדה והו מלקא עלי</li>
<li>פראשה וחסה חאצר ודהנה ואפר והו עארף במא</li>
<li>במא(!) יקול ומא יקאל לה מתל אלנאס אלאצחא אלמתצרפין</li>
<li>פי אלסוק וערף כל ואחד מנא באסמה ושכצה וסאלנאה</li>
<li>ען אלזמאן פאגאב ען דלך כמא יגב ובעד דלך אוצא</li>
<li>במא להומא עליה וקאל אן כנת אכדת מן אלשיך אבו נצר</li>
<li>בסתה דנאניר / סכר / עלי אן אביעה ואורד לה תמנה פגתני אלמניה</li>
<li>והו פי אלדכאן כמא הו לם אתצרף פיה ומעה מן תמנה תלת</li>
<li>יסלם אליה ולסואד אלסכרי ענדי ג דנאניר יופא דלך מן</li>
<li>אלדכאן ועלייה באקי גאליה דינארין תוופא עני וקד</li>
<li>פטרת שבל בן עמתי מן מיראתי בדינארין תדפע</li>
<li>לה תם אלתפת אלי אלחבר ר נתן וקאל אריד תכפנני כפן</li>
<li>מגמל והו אן תקטע / לי / נצפייה בגדאדי וגבה עתאבה</li>
<li>גדידה ועמא[מ]ה ודרג גדיד פהדא אכר זאדי מן</li>
<li>מן (!) מאלי פאן / בקי / בעד גמיע / נואיבי / ומא יופא עני שי פהו מתנה</li>
<li>מעכשיו לכאלתי וגעל אלחבר נאמן פי גמיע (!) יתדרף לה</li>
<li>פיה כשני עדים ואנצרפנא ענה וכאן ופאתה יום אלאחד</li>
<li>גד אלוציה מן מרצה דאך</li>
</ol>
                    
                        <h3>Margins</h3>
                    
                        <p>ולזוגתי עלי ל דינאר מווכר תדפע להא ולי ענד אבו נצר אלצירפי אלכהן שת דרהם</p>
<p>תצרף פימא עליי</p>
                    
                </div>
            
        </section>
    </body>
</html>
