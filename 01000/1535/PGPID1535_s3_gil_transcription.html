
<html>
    <head>
        <title>Transcription of Letter: T-S 10J20.9</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.9</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00009/canvas/1">
                    
                    
                    
                        <ol>
<li>כי לך יי הוחלתי</li>
<li>כתאבי אטאל אללה בקא סידי אלחבר אלמעולה ואדאם תאידה וחראסתה ואתם נעמתה</li>
<li>עליה וענדה מן עכא ען חאל סלאמה ועאפיה למוליהמא דואם הדה אלמנה ושוקי</li>
<li>אלי סידי אלחבר [יתצ]אעף אסאל אלבארי תקדסת אסמאה אן ימן באלאגתמאע מעה</li>
<li>פי אכץ אלמואצע ענדה ברחמתה מע שמל אומתה ווצל כתאבה חרסה</li>
<li>אללה ודרגה אלספתגה וקראתה וכתר שכרי לה [ ]עתה ומא דכר שי מן</li>
<li>אלשוק אלא וענדי אצאעפה ואמתלת מא[ ] אלספתגה ואוצלתהא</li>
<li>אלי מר ור אלחבר ר יצחק נט רח וסאלני איצאלהא אלי סיידי אבי אלפצל משלם ב[ן ]</li>
<li>בן פרח בן טיב //חרסה אלה// ואוצלתהא ואחתג לי פי וקת איצאלהא באן לה דהב בטבריה</li>
<li>והו יומל וצולה אדא וצל דפע אליה אעני אלי ר יצחק ותעוקת מדת[ה] פלמא</li>
<li>כאן פי הדא אלאסבוע והו אנסלאך שהר אדר ערפני מ אלחבר באנה קד קבצהא</li>
<li>והדא אלדי אוגב לי תאכיר גואב סידי אלחבר לאני פזעת באן לא //יקבלהא// פלמא תסלם</li>
<li>וערפני כתבת אליה חרסה אללה ואנא אסאלה חרס אלה מדתה אן יכץ עני סהל[אן ?]</li>
<li>בן עמי באתם אלסלאם ויערפה קבולהא וחצולהא ענד ואלדה ואן יך לס[יידי אלחבר]</li>
</ol>
                    
                        <h3>right margin</h3>
                    
                        <ol>
<li>חאגה ישרפני</li>
<li>בהא ואנא אכצה</li>
<li>באפצל אלסלאם וכדלך מ יוסף</li>
<li>הסופר ]אפצל[ אלסלאם</li>
<li>ושלום כבודו יגדל</li>
<li>ולא יקטעני מן כתאבה</li>
<li>מצמנא במא יע[ ]</li>
<li>פאנני אסר בדלך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00009/canvas/2">
                    
                    
                    
                        <h3>verso
right</h3>
                    
                        <ol>
<li>سيدي الحابر ابي كثير افرائيم بن الغزي</li>
<li>اطال الله بقاه وادام عزه رتاييده</li>
<li>] بن عبيد الله</li>
</ol>
                    
                        <h3>left</h3>
                    
                        <ol>
<li>من محبة ﻻ عدمه الفسطاط</li>
<li>مربعة العطارين</li>
<li>عطية بن [</li>
</ol>
                    
                </div>
            
        </section>
    </body>
</html>
