
<html>
    <head>
        <title>Transcription of Letter: T-S 10J15.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.5</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00005/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולאי ואדאם עזה ותאיידה וסעאדתה וסלאמתה מן</li>
</ol>
<p>טראבלס ליד</p>
<ol>
<li>כלון מן שהר [[תמוז]] //אב// ואלחאל סלאמה ואלחמד ללה רב אלעאלמין וצל</li>
</ol>
<p>כתאבה פי יומי הדא</p>
<ol>
<li>ווקפת מנה עלי מא סררת בה מן חסן סלאמתה ועאפיתה אדאמהמא אללה לה במנה</li>
</ol>
<p>ו[דכר]</p>
<ol>
<li>שרי תיאב ארגישי //בתמן// אלזנגפר או תיאב פרסי ומא יקדר אליום פי הדא</li>
</ol>
<p>אלבלד עלי אלביאץ</p>
<ol>
<li>לא גזל ולא רכיץ לאנקטאע אלקואפל אלדי תצל מן //חלב// ולנא אליום שהרין</li>
</ol>
<p>וכסר מא וצל</p>
<ol>
<li>אחד וכדאלך אלפרסי זאד פי אלשכארה ג דנא וזאיד ונחן מתוקעין וצול בעץ</li>
</ol>
<p>מן אלקאפלה ו[מעהם]</p>
<ol>
<li>מעונה בז וגירה ואחרס פי שרי מא רסמה ותקדים חמלה אלי תניס אול מרכב</li>
</ol>
<p>יקלע מן</p>
<ol>
<li>הונא צליביה וקד אנפדת צחבה מולאי אבו אלסרור פרח בן יצחק אדאם אללה</li>
</ol>
<p>עזה שראב</p>
<ol>
<li>אלריבאס מן שהר ואקלע דפעאת ורגע ואן אתגה מן אלסמאק אלגדיד שי אשתרי</li>
</ol>
<p>מנה</p>
<ol>
<li>ואנפדה ואלסכר ביט דינ ונצף אלקנט נזארייה וקפת עלי מא דכרה מן ופאה</li>
</ol>
<p>אבי עלי חסין</p>
<ol>
<li>בן יונס רחמה אללה וקד וצלני כתאב מן אלרמלה מן צדיק ידכר הדא אלחאל</li>
</ol>
<p>ואנהם מעולון</p>
<ol>
<li>עלי אכראג אלוכיל אלי אלשאם וארגו יכון פי כרוגה כירה ווצולה באלקרב</li>
</ol>
<p>ויתפק אגתמאעי</p>
<ol>
<li>בה הונא קבל טלוענא אלי מצר ואנא אסאל מולאי אדאם אללה עזה ישרח פי</li>
</ol>
<p>גואב כתאבי</p>
<ol>
<li>הדא גמיע מא יחתאג אליה מן מא אלתמסתה מנה ולא יוכרה פעל מנעמא מתפצל</li>
</ol>
<p>אן שא אללה</p>
                    
                        <h3>Right Margin</h3>
                    
                        <ol>
<li>כצצתה באתם</li>
<li>אלסלאם ומן</li>
<li>תשמלה</li>
<li>ענאיתה אתם</li>
<li>אלסלאם ויתפאצל</li>
<li>אן כתב אלי</li>
<li>סידי אבי אל</li>
<li>פרג ישועה</li>
<li>אידה אללה</li>
<li>כתאב</li>
<li>יכצה ענא</li>
<li>באלסלאם</li>
</ol>
                    
                        <h3>Top Margin</h3>
                    
                        <ol>
<li>ויערפה אן מא</li>
<li>ראית מנה</li>
<li>סוא כתאב</li>
<li>ואחד אללה</li>
<li>תעאלי יגעלה</li>
<li>פי חיז אלסלאמה</li>
<li>חסבי אללה</li>
<li>וחדה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00005/canvas/2">
                    
                    
                    
                        <h3>Verso, address, right column</h3>
                    
                        <ol>
<li>[لسيدي وم]وﻻي ابي يحيي نهراي بن نسيم المغربي</li>
<li>اطال الله بقا٥ وادام عز٥ وتاييد٥ وحراسته</li>
</ol>
                    
                </div>
            
                <div data-canvas="https://geniza.princeton.edu/documents/1515/iiif/canvas/1/">
                    
                    
                    
                        <h3>Verso, address, left column</h3>
                    
                        <ol>
<li>من يوسف بن سهل الفسطاط</li>
<li>ان شاء الله</li>
</ol>
                    
                </div>
            
        </section>
    </body>
</html>
