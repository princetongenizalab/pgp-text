
<html>
    <head>
        <title>Hebrew Translation of Letter: T-S 12.218</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.218</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00218/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת שמירתו לך, בי׳׳ט באדר.</span></li>
<li><span lang="he">שלומי טוב ואני בריא, תודה לאל, אך אני מתגעגע אליך, אדוני ורבי, יתמיד אלוהים את גדולתך, יקרב אלוהים את</span></li>
<li><span lang="he">פגישתנו, בחסדו ובטובו. הגיע מכתבך המיוקר, אדוני ורבי, הכולל את דבר שלומך, </span></li>
<li><span lang="he">והודיתי לאלוהים על זאת, וביקשתי ממנו כי יוסיף לך מכל טוב, בחסדו ובטובו. ציינת, אדוני, ייתן לך אלוהים שלום,</span></li>
<li><span lang="he">מה ששלחת הנה, וכבר הגיע בשלום ובשלמות; אבל את מכתבך, אדוני, קיבלתי</span></li>
<li><span lang="he">רק כעבור כמה ימים; ניגשתי אפוא אל האנשים ושאלתים מה עשו בכסף, ואמרו שלא</span></li>
<li><span lang="he">(טיפלו) בו, אלא בני ברהון, וכבר מכרו אותו, והם כבר התיכו אותו. אילו ביקשת ממני שאשגיח עמהם</span></li>
<li><span lang="he">בעת המכירה, היית מפיק ממנו רווח, ואולם הגעתי אליהם בזמן שהיו זקוקים לו; דחקתי אפוא</span></li>
<li><span lang="he">בהם שישלחו אותו, אז אמרו: אבל ציווה עלינו שנמסור אותו לבני ברהון; (אמרתי) שיארזו אותו</span></li>
<li><span lang="he">במשאוי, כשם שהגיע בתוך משאוי, בידי סוחרים נאמנים; והלוא כבר יצאו מכאן אנשי פאס, יאין בעירנו נאמנים</span></li>
<li><span lang="he">מהם; אבל העליתי חרס בידי, ואמרו: ציווה עלינו שנמסור אך ורק לני ברהון. והלוא, אדוני, הם חבורה אחת</span></li>
<li><span lang="he">מעת שהתחתנו אלה באלה, והם עושים יד אחת; לא כל שכן, כאשר הטילו מס מיוחד בעיר, וכבר פירטתי</span></li>
<li><span lang="he">לך את מצב העיר ואת מצב השווקים כאן היום, כי אין שם מי שיקנה סחורה אף בדרהם, ולולא הופיעו</span></li>
<li><span lang="he">(קצת) סוחרים והחיו קצת את השוק, היתה העיר נשארת ריקה, כשם שהשוק היה נעול, כחודשיים.</span></li>
<li><span lang="he">(ואני מקווה), כי כאשר יבטלו את המס המיוחד, אדאג למוכרו …. (ביקשתי לפנות אל מישהו שהיה) עם הזקנים</span></li>
<li><span lang="he">והעדים הנאמנים, אך לא הצלחתי לדבר עמו. בשיירת החג׳ השנייה ייצא …. נושא המכתבים בשיר</span></li>
<li><span lang="he">מא שדרוש לך לדעת. אני, אדוני, אזרז אותם …. (הגיעו), אדוני, ידיעות (על)</span></li>
<li><span lang="he">חסדאי בן חלאבו. הוא הסתבך בקורדובה, והם במצוקה נוראה …. הברברים</span></li>
<li><span lang="he">….. ואילו הסלבי הוא לצד השאם, והעדיפו למות ולא …. (לקבל את מרות) הברברי.</span></li>
<li><span lang="he">…. העיר ארבע עתה(?) …. מסגד על כל מסגד ….</span></li>
<li><span lang="he">צבא, והם במצב ….</span></li>
<li><span lang="he">(ּּב)עיר(?). והמכתב ששלחת ….</span></li>
<li><span lang="he">אלוהים. הניל מועט, לא הביאו ….</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00218/canvas/2">
                    
                    
                    
                        <h3>ע׳׳ב:</h3>
                    
                        <p></p>
<ol>
<li><span lang="he">הסיצילי אינו נמכר כלל. דיבר ….</span></li>
</ol>
                    
                        <h3>למטה:</h3>
                    
                        <p><span lang="he">לאדוני ורבי, אבו אלפרג׳, ייתן לו אלוהים אריכות ימים ביקר, יוסף בן יעקב ראס אלכל, יתמיד אלוהים את גדולתו. מאת אוהבו באמת ומודה על אהבתו, מוסא בן אלמג׳אני. הגיע ב–6 בשואל, שנת 401.</span></p>
                    
                </div>
            
        </section>
    </body>
</html>
