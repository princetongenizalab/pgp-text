
<html>
    <head>
        <title>Transcription of Letter: T-S 12.218</title>
    </head>
    <body style="max-width: 860px; margin: auto">
        <h1>Transcription of Letter: T-S 12.218</h1>

        <p>S. D. Goitein, <a href="https://www.jstor.org/stable/23592923">"Jewish Trade in the Mediterranean at the Beginning of the Eleventh Century (II)‎"</a> (in Hebrew), <em>Tarbiz‎</em> 37, no. 1 (Jerusalem: Mandel Institute for Jewish Studies, 1967), 48-77.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00218/canvas/1">
                    
                    
                    
                        <ol>
<li>כתאבי אליך ישיכי ומולאי אטאל אללה בקאך ואדאם סלאמתך וציאנתך ליא בקי</li>
<li>ס]לאמה ועאפיה לאאלה אלחמד וען שוק למולאי אלשיך אדאם אללה עזה קרב אללה אל</li>
<li>אגתמע (!) בה במנה ופצלה וצל ישיכי ומולאי כתאבך אלעזיז מצמן סלאמתך</li>
<li>וחמדת אללה עלי דלך וסאלתה מזידך מן כל כיר במנה ופצלת ודכרת ימולאי סלמך</li>
<li>אללה מא קד חמלת אלי הונא פקד וצל סאלם מעאפא ולם נקבץ יסידי כתאבך</li>
<li>אלא בעד איאם פוקפת עלי אלקום סאלתהם ען מא עמלו פאלפצה (!) פקאלו אן מא</li>
<li>קאם?] בהא אלי (!) בני ברהון וקד באעוהא והם קד סבכוהא ולו סאלני אלמקאם מעהם</li>
<li>פי אל]ביע לכאן יכון לך פיהא פאיד ולאכן וצלת אליהם וקת חאגתהם אליהא פאכדת</li>
<li>עליהם פלתוגה פקאלו אמא אמרנא אן נסלמו לבני ברהון ישדוהא פי</li>
<li>עדל כמא גאת פי עדל מע תגאר תקאת וקד כרג מן הונא פאסין מא פי בלדנא אותק</li>
<li>מהם פלם נציב פיהם קאלו מא אמרנא אן נדפע אלי אלי בני ברהון והם יסידי עצבה ואחדה</li>
<li>מן וקת אן אתצאהרו וכלמתהם ואחדה ולא סימא ענד כל מגרם פלבלד וקד אשרחת</li>
<li>חאל אל]בלד וחאל אלאסואק הונא אליום לן מא תם מן יחיל דרהם פי חאגה ולולא הל</li>
<li>ג...קארין חרכו אלסוק קליל לבקי אלבלד כאלכמא כאן מגלק אל[י?] קריב שהרין ואל</li>
<li>....י אדא ארתפע אלמגרם עמלת עלי ביעה וא[מא?.....] מע מואיק</li>
<li>....ל מא וצלת אלי אן נכלמה ופי אלמוסם אלתאלת יסי [.........נ]כתב....</li>
<li>מא תחב מערפתה ואנא יסידי נאכד עליכם ב..ם [....וקד . סאל]ת יסידי\ כבר</li>
<li>חסדאי [בן חלא]בו והו וחל פי קרטבה והם פי ציק עטים אלברבר</li>
<li>ובאל.. אלסקלאבי מע השאם פראו אן ימותו ולא ברברי</li>
<li>אלבלד מסגד עלי כל מסגד יסידי</li>
<li>גנד והם פי חיראן</li>
<li>אלבלד פאלכתאב אלדי אנפדת</li>
<li>אללה ואלניל יסידי מא אוצל</li>
</ol>
                    
                        <h3>margin</h3>
                    
                        <p>!!!</p>
<ol>
<li>אבי סעיד סלמה אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00218/canvas/2">
                    
                    
                    
                        <h3>page b</h3>
                    
                        <ol>
<li>כאסד ויום אלדי</li>
<li>וצרה וכאן יסידי כרג אלסקט אלה</li>
<li>אלבלד</li>
<li>אלי סנין וא [...פי אלב]חר ועלי אד אן וצל כתאבי קבל</li>
<li>פי וצול מאלך אליך ענד כל מן כאן לאן אלכל</li>
<li>ן מ[א ל]א יכפי למתלך וכתאבך יסידי לא תכליני מנה [מע אכבארך] אצלחהא</li>
<li>אללה מע עארץ חואיגך ואלסלם עלי</li>
<li>אלפתיאן אלנגיבין חרסהמא אללה</li>
</ol>
                    
                        <h3>the address (with the letters upside down as usual)</h3>
                    
                        <ol>
<li>לשיכי ומולאי אבי אלפרג אטאל אללה בקאה עזיז</li>
<li>יוסף בן יעקב ראס אלכל אדאם אללה עזה</li>
</ol>
                    
                        <h3>left side</h3>
                    
                        <ol>
<li>מן צפי ודה ושאכר מחבתה מו[סי בן</li>
<li>אלמג[אני</li>
</ol>
                    
                        <h3>under the address, the arrival date of the letter is mentioned in Arabic
letters</h3>
                    
                        <ol>
<li>וצל סתה שואל סנה אחדי וארבע מאיה</li>
</ol>
                    
                </div>
            
        </section>
    </body>
</html>
