
<html>
    <head>
        <title>Transcription of Letter: T-S 8J17.23</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.23</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00023/canvas/1">
                    
                    
                    
                        <ol>
<li>ורדת מכאת[בה</li>
<li>תופיקה יסהל אלי כ[</li>
<li>אלשריף כט מולאנא וסידנא [. . . . . . זאד]ה אללה ע[לוא</li>
<li>ונפאדא וכאן דלך גד חג הסכות המקבה יזכנו לחוג</li>
<li>אותו לפני אדוננו בירושלם פלמא וקף אלממלוך עלי</li>
<li>אלאמר אלעאל אמתתלה מן גיר תאכיר ואסתגמעת באבי</li>
<li>אלמכארם ואעלמתה מא גרי פדכר אנה מעאק בסבב</li>
<li>מאיה דרהם עליה דין פי מצר ען תמן קמח ואן דכל אלי</li>
<li>מצר אעתקל בסבבהא וזוגתה אעלם בדלך ועליה איצא</li>
<li>פי אלעסכר דריהמאת ללנאס יתעיש פיהא ואנה מא ביקטע</li>
<li>ענהא עשרין דרהם פי כל שהר מן גיר אגרה אלבית [[ובאלרג]]</li>
<li>ובאלרגם מנה אלחאל אלתי הי פיהא ואנא אסאל תפצל [[מ]]</li>
<li>אלמולא אן יכסר עלי זוגתה ויסאלהא אן תצבר חתי . .</li>
<li>תפרג הדה אלשהרין אלפצל עסי יחצל פיהא שי ארציהא</li>
<li>בה ואופי אלדין אלדי עלי אנהי אלממלוך דלך ושלום'</li>
<li>והדא תאני כתאב כתב ראש חדש מרחשון</li>
</ol>
                    
                </div>
            
        </section>
    </body>
</html>
