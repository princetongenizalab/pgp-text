
<html>
    <head>
        <title>Transcription of Letter: T-S 8.106</title>
    </head>
    <body style="max-width: 860px; margin: auto">
        <h1>Transcription of Letter: T-S 8.106</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-00106/canvas/2">
                    
                    
                    
                        <h3>Recto</h3>
                    
                        <ol>
<li>[ ] דעא[ה</li>
<li>תיאב בלדי והו מן אלמעישה אלדי אתעיש אנא בהא ואכת[ר</li>
<li>צנאע הדה אלצנעה יהוד ומא פיהם מן אלק/ר/איין גירי פמצו</li>
<li>אלצנאע סעו בי אלי מתולי אלאסתעמאל טלב תשפי מן אצחאבי בי</li>
<li>פאכדוני ואסתעמלוני נחו מן סנתין פכנות אקאסי מנהם אלמקאסאת</li>
<li>אכתר מן אלגוים ואנקט{ע}ת ען אלאגתמאע מע אצחבנא ומן</li>
<li>אלוקוף פי אפראחהם ואחזאנ/ה/ם ותדביר אחואלהם ועמארה</li>
<li>מגלסהם ואצלאח שאן צע[פ]יהם ואנקטעת מנהם בלכליה</li>
<li>אלי אן ופק אללה תעלא וכלצני עלי ידי אלשיכין אלפאצלין אבו</li>
<li>אלחסין מנצור אבן יוסף ואבו אלחסן מבארך אבן אסחק ואנא</li>
<li>[[חתח]] תחת סתר אללה וגאההם וקד סאפר אלשיך אבו אלחסן</li>
<li>מבארך מתפגעא גדא וקד עולת עלי אלנקלה אלי אלרמלה כשיה</li>
<li>ממא גרי עלי ויעבידו מצרים את בני ישראל בפרך פאגתמעו</li>
<li>אלגמאעה ומנעוני ען אלמסיר וכתבו כתב אלי אלחצרה מולאיי</li>
<li>אלשיך אבו נצר אלתסתרי טולו אללה עמרה ואדאם אמרה</li>
<li>ערפוה פיהא מא גרי עלי וסאלוה פי אן יסתנגז לי סגל מן</li>
<li>אלחצרה אלטאהרה באן אכון מעפא מן גמיע אלאסתעמאל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00106/canvas/1">
                    
                    
                    
                        <h3>(verso)</h3>
                    
                        <ol>
<li>וכתבו שהאדאתהם פיהא ואנפדוהא מד סנתין ואכתר</li>
<li>ולם יצל להא גואב פלמא כאן //פי// וקתנא הדא גדת פי</li>
<li>אלנקלה פתבטוני וכתבו כתב ערבי ועבראני אלי חצרה</li>
<li>מולאיי אלשיך אלפאצל אבו נצר אדאם אללה עזה יסאלוה</li>
<li>פי מא תקדם בה אלשרח פאן ראית יאסיידי אדאם אללה</li>
<li>עזך אן תוגי נגפי שכרי ודועאיי פי אכתר אלאוקאת</li>
<li>במא אסל אללה אן יסתגיב מני ומן אלגמאעה צאלח אלדעא</li>
<li>באן תוצל אלכתב אלי מולאיי אלשיך ותתכלם עליהא</li>
<li>ותערפה מא שאהדתה מני ודעאיי לה ולקטבתה</li>
<li>פי אכר כל צלוה ופי וקת פתחו ספר אלתורה ומא</li>
<li>אערף אלסגל אלא מן אללה ומנך ותכון סבב גלוסי פי דמשק</li>
<li>ואשהאד מדהב אלקראיין עלי מא הודי אפעל אלי אלאן</li>
<li>ויחצל לך פי הדא אלתואב מן אללה פי שד דינה וחסן</li>
<li>אלתנא מן אלנאס ויודוך כי תיטיב לך פאנא מנתצר</li>
<li>גואב הדא אלכתאב במא אעמל עליה האלהים יכפיל שכרך</li>
<li>וישלם פעולתך וישמע תפלתך וירצה עתירתך ויתן לך</li>
<li>משאלות לבך ויאריך ימיך בעושר וכבוד ומעשים טובים</li>
<li>ויחשוב לך [ ]</li>
</ol>
<p>....</p>
                    
                </div>
            
        </section>
    </body>
</html>
