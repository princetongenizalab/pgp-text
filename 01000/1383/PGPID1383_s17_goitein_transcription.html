
<html>
    <head>
        <title>Transcription of Letter: T-S Misc.28.260</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.260</h1>

        <p>S. D. Goitein, unpublished editions (Nahray‎ b. Nissim archive).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/1383/iiif/canvas/1/">
                    
                    
                    
                        <ol>
<li>כאן תקדם כתאבי אלי מולאי אל חבר אל</li>
<li>גליל גדול הישיבה אטאל אללה בקאה</li>
<li>ואדאם עזה ותאידה וסעאדתה</li>
<li>ונעמתה מהניא לה באל מועד אללה</li>
<li>יעידה עליה ועלי ולדה אחיאה</li>
<li>אללה שנים רבות ואיצא אערף</li>
<li>חצרתה אלמחרוסה שדה שוקי</li>
<li>אליהא ותאספי עלי מא יפוה מן</li>
<li>מלאחצתהא אללה לא יעדמני בקאה</li>
<li>ואן יחרס עליה ולדה וישאהדה פרחה</li>
<li>וקד עלם אללה אני מא אקטע אל</li>
<li>סואל ענה וען ולדה מן כל מן יג[י] מן</li>
<li>מצר פאסמע מנה עלי גמלה אל</li>
<li>סלאמה הו וולדה פאפרח לדלך ואשכר</li>
<li>אללה גלת קדרתה עלי דלך כתיר [[ולי מ..?]]</li>
<li>ופי כל וקת אסאל ענ[ך] עזאץ ואחלפה</li>
<li>באן כל כתאב אן יכתבה אלי חצרתה</li>
<li>אן יקריה סלאמי ויערפה אשתיאקי</li>
<li>ומא אגעלני לא אכון(?) אכתב אלי חצרתה</li>
<li>אלמחרוסה פי כל וקת אלי לא אתקל</li>
<li>עליה ואטלב בדלך אלתכפיף לעלמי</li>
<li>אנה יתכלף אלי אן יטלב מן יכתב לה</li>
<li>גואב ואנא עאלם בחסן נייתה פיי</li>
<li>ומחבתה לי אללה לא יעדמני תפצלה</li>
<li>אל אבדא ואמורנא(?) גאריה</li>
<li>עלי גמלה אלסדאד ודלך בחסן נייה</li>
<li>סיידי אלרייס אלגליל נט(?)</li>
<li>אל (ה?) ודיאנתה ואצהארה ללדין</li>
<li>אללה יגמע כאפה ישראל בבקאה</li>
</ol>
                    
                        <h3>Margin:</h3>
                    
                        <p>יכץ חצרתה / אלמחרוסה / עני באתם / אל סלאם / ועלי ולדה / אחיאה אללה / אל</p>
<p>סלאם / ושלום ואן / כאן מן חאגה / ישרפני בהא</p>
                    
                </div>
            
                <div data-canvas="https://geniza.princeton.edu/documents/1383/iiif/canvas/2/">
                    
                    
                    
                        <h3>Verso:</h3>
                    
                        <p>חצרה מולאי אל חבר אל גליל כתבהא</p>
<p>כגק מ ור נחראי גדול הישיבה מוהוב בן</p>
<p>שצ בן מ נסים זצל אהרן החזן נב</p>
                    
                </div>
            
        </section>
    </body>
</html>
