recto

כתבתי לך לפני כן מכתב, אדוני החבר
הנכבד גדול הישיבה, ייתן לך אלוהים אריכות ימים
ויתמיד את גדולתך ואת עזרתו לך ואת אושרך
ואת חסדו לך, ובו בירכתיך לרגל המועד, אלוהים
יחדשנו עליך ועל בנך, ייתן לו אלוהים חיים,
שנים רבות. עוד אודיע
להדרתך, שומרה אלוהים, את עוז געגועי
אליך ואת צערי על מה שאיננו עוד
לנגד עיניך. אלוהים אל ישלול ממני את חייך
וישמור לך את בנך וְיַרְאֶיךָ את שמחתו;
אלוהים הוא היודע שאני איני פוסק
לשאול עליך ועל בנך אצל כל הבא
מפסטאט, ואני שומע שבריאותכם טובה, אתה ובנך, 
והריני שמח שכך הוא, ואני מרבה להודות
לאלוהים, תתהלל גבורתו, על זאת,
וכל הזמן אני שואל את מי עואץ ומשביעו
כי בכל מכתב שיכתוב אל הדרתך
ימסור לך ממני דרישת שלום ויודיעך את געגועי.
ואשר גרם לי שלא לכתוב אל הדרתך,
שומרה אלוהים, כל הזמן, הוא אך ורק רצוני שלא להטריד
אותך וביקשתי להקל עליך בזאת, ביודעי
שאתה כה עמוס עד שאתה מבקש שמישהו יכתוב בשבילך
את התשובה. ואני יודע את יחסך הטוב אלי
ואת אהבתך אותי, אלוהים אל ייקח ממני את חסדך
ויעניק לי אותו תמיד. העניינים אצלנו מתנהלים
כולם כתקנם, וזאת בזכות היחס הטוב
של אדוני הראשי הנכבד נט' רחמ'; יחסו
הנאה ויראת שמים שלו וציותו לדת.
אלוהים יזכה את כלל ישראל בחייו.

recto, top margin
מסור ממני את מיטב דרישות השלום, ולבנך, ייתן לו אלוהים חיים, דרישות שלום. ושלום. ואם אתה זקוק לקנייה, כבדני בה.
verso
הדרת אדוני החבר הנכבד כג"ק מו"ר נהוראי גדול הישיבה ש"צ, בן מ' נסים זצ"ל. אוהבו מַוְהוּב בן אהרון החזן נ"ע.