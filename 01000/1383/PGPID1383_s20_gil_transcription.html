
<html>
    <head>
        <title>Transcription of Letter: T-S Misc.28.260</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.260</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/1383/iiif/textblock/25859/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">כאן תקדם כתאבי אלי מולאי אלחבר אל&nbsp;</span></li>
<li><span lang="he">גליל גדול הישיבה אטאל אללה בקאה</span></li>
<li><span lang="he">ואדאם עזה ותאידה וסעאדתה&nbsp;</span></li>
<li><span lang="he">ונעמתה מהניא לה באלמועד אללה</span></li>
<li><span lang="he">יעידה עליה ועלי ולדה אחיאה&nbsp;</span></li>
<li><span lang="he">אללה שנים רבות ואיצ'א אערף</span></li>
<li><span lang="he">חצ'רתה אלמחרוסה שדה שוקי&nbsp;</span></li>
<li><span lang="he">אליהא ותאספי עלי מא יפות מן</span></li>
<li><span lang="he">מלאחטתהא אללה לא יעדמני בקאה</span></li>
<li><span lang="he">ואן יחבס עליה ולדה וישאהדה פרחה</span></li>
<li><span lang="he">וקד עלם אללה אני מא אקטע אל</span></li>
<li><span lang="he">סואל ענה וען ולדה מן כל מן יגי מן&nbsp;</span></li>
<li><span lang="he">מצר פאסמע אנה עלי גמלה אל</span></li>
<li><span lang="he">סלאמה הו וולדה פאפרח לדלך ואשכר</span></li>
<li><span lang="he">אללה גלת קדרתה עלי דלך כתיר ⟦ולא⟧&nbsp;</span></li>
<li><span lang="he">ופי כל וקת אסאל מ' עואץ' ואחלפה</span></li>
<li><span lang="he">באן כל כתאב אן יכתבה אלי חצ'רתה</span></li>
<li><span lang="he">אן יקריה סלאמי ויערפה אשתיאקי&nbsp;</span></li>
<li><span lang="he">ומא געלני לא אכון אכתב אלי חצ'רתה</span></li>
<li><span lang="he">אלמחרוסה פי כל וקת אלי אלא אתקל</span></li>
<li><span lang="he">עליה ואטלב בדלך אלתכפיף לעלמי</span></li>
<li><span lang="he">אנה יתכלף אלי אן יטלב מן יכתב לה</span></li>
<li><span lang="he">גואב ואנא עאלם בחסן נייתה פיי</span></li>
<li><span lang="he">ומחבתה לי אללה לא יעדמני תפצ'לה</span></li>
<li><span lang="he">ויגמלני בה אבדא ואמורנא גאריה</span></li>
<li><span lang="he">עלי גמלה אלסדאד ודלך בחסן נייה</span></li>
<li><span lang="he">סיידי אלרייס אלגליל נט' רחמ' נייתה</span></li>
<li><span lang="he">אלגמילה ודיאנתה ואטהארה ללדין</span></li>
<li><span lang="he">אללה יגמל כאפה ישראל בבקאה</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">יכץ חצרחה</span></li>
<li><span lang="he">אלמחרוסה</span></li>
<li><span lang="he">עני באתם</span></li>
<li><span lang="he">אלסלאם&nbsp;</span></li>
<li><span lang="he">ועלי ולדה</span></li>
<li><span lang="he">אחיאה אללה</span></li>
<li><span lang="he">אלסלאם</span></li>
<li><span lang="he">ושלום ומא</span></li>
<li><span lang="he">כאן לה מן חאגה</span></li>
<li><span lang="he">ישרפני בהא</span></li>
</ol>
                    
                </div>
            
                <div data-canvas="https://geniza.princeton.edu/documents/1383/iiif/textblock/25859/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">חצ'רה מולאי אלחבר אלגליל&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מחבהא</span></li>
<li><span lang="he">כגק' מ' ור' נהראי גדול הישיבה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מוהרב בן&nbsp;</span></li>
<li><span lang="he">ש''צ בן מ' נסים זצ''ל&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אהרן החזן נ''ע</span></li>
</ol>
                    
                </div>
            
        </section>
    </body>
</html>
