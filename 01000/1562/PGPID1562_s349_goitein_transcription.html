
<html>
    <head>
        <title>Transcription of Legal document: T-S 10J7.10</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J7.10</h1>

        <p>S. D. Goitein, <a href="https://doi.org/10.2307/1453495">"A Jewish Business Woman of the Eleventh Century,"</a> <em>The Jewish Quarterly Review</em> 57 (n.p.: University of Pennsylvania Press, 1967), 225-242.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00007-00010/canvas/4">
                    
                    
                    
                        <ol>
<li>חצר אלינא אנן חתומי מטה אבו עלא אלפרנס (?) מרור יפת</li>
<li>הזקן ביר מצליח הזקן נע ושהד בין ידינא ואנן במותב תלתה</li>
<li>כחדא וקאל אנני כנת ענד אלחזן אלנזר רצי אללה ענה אלי אן דכלת אלי(ה</li>
<li>אלוחשה אלדלאלה וקאלת לה מא ענדך מצירתי (?) פאנני וקעת מע חסון</li>
<li>וקד עלקת מנה וכתאבנא ענדי [ענד] אלמסלמין ואנא פזעאנה מן אן</li>
<li>ינכרני אלולד וכאנת סאכנה פי דאר בן אלסכרי פי אלטבקה</li>
<li>אלפוקאניה פקאל להא אמצי ולפי מן יכבסך מעה חתי יצח קולך</li>
<li>פולפת אתנין כבסוהא מעה חתי צחחת קולהא וכאנת קד</li>
<li>חבלת באבו סעד אבנהא הדא מן אלזני מע חסון ואעלם</li>
<li>אנהא נזלת פי יום צום כפור אלי כניסה אלעראקיין פלמא</li>
<li>עלם בהא אלנשיא זל אכרגהא מן אלכניסה ואנא אחק</li>
<li>גמיע דלך ואשהד בהאדה אלשהאדה אלצחיחה וחצר איצא</li>
<li>אבו סעיד אלדבאח (מרור) חלפון הכהן ביר יוסף הכהן נע ושהד</li>
<li>בין ידינא וקאל אנני כנת ענד הבה אללה בן אלסכרי רצי אללה</li>
<li>ענה פי אלקאעה מדה זמאן וסנין וכאנת אלוחשה אלדלאלה</li>
<li>תסכן פי אעלא אלדאר ואנהא פי הולאי אלאיאם נזלת אלי אחד</li>
<li>אלסכאן והו אבו נצר אל כהן אלחזאן בן אלכאמכי ואלי אברהים</li>
<li>אלמקדסי אלמערוף בן אלמרהט וקאלת להם אתפצלו</li>
<li>אטלעו מעי אלי אלבית פי חאגה פטלעו אלאתנין מעהא</li>
<li>וגדו חסנן קאעד ענדהא ואן נביד ומשמום</li>
</ol>
                    
                </div>
            
        </section>
    </body>
</html>
