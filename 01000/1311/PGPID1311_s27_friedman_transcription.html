
<html>
    <head>
        <title>Transcription of Legal document: T-S G2.10</title>
    </head>
    <body style="max-width: 860px; margin: auto">
        <h1>Transcription of Legal document: T-S G2.10</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" >
            
                <div data-canvas="https://geniza.princeton.edu/documents/1311/iiif/canvas/1/">
                    
                    
                    
                        <ol>
<li>[אל מרור שלמה בר יהודה ראש יש]יבת גאון יעקב נטר רחמ ואחייה</li>
<li>[ ]אדאם אללה עזה פי יבמה וקע[ת] בין ידי</li>
<li>[אכוין אלכביר] מנ[הם גרצה פ]י אלמאל לא פי אליבמה לאן לה אמראה</li>
<li>[ואולאד לה] מנה[א ואכוה] אלצגיר עזב ליס לה אמראה //זוגה// וגרצה פי</li>
<li>[אלצביה ואלא]מואל וט[לב אלכ]ביר מע וסאיט סו אן יברטלו אלצגיר ד דנניר</li>
<li>[חתא ל]א [י]אכד אלצב[יה פל]ם יואפקהם אלצגיר עלי דלך אלא יקול לאכי[ה]</li>
<li>[אמ]א אן תאכד אלצביה או נאכדהא אנא פתאסף אלכביר עלי אלמאל</li>
<li>[א]ן לא יאכד מנה שי פקאל אנא נאכדהא והו גיר משתהי להא אלא רגבה</li>
<li>[פ]י אלמאל למא עלם אלצגיר אן שהוה אכיה וגרצה פי אלמאל אכתר מן אלצביה</li>
<li>[ס]בק ועשה מאמר ביבמתו קבל תמאם ג שהור אלעדה יפתינא סידנא</li>
<li>הל יתבת לה אלעקד ועלי אנה בתוך שלשה חדשים לקול אלקדמא ואם קדם</li>
<li>קטן זכה או לא יגוז פעלה אלא בעד תמאם ג שהור עדתהא ואן קאל אלכביר</li>
<li>אלאן אנא ניבמהא מע עלמנא אן גרצה פי אלמאל לא פי אלצביה נגוז לה דלך</li>
<li>ונבטל פעל אלצגיר לקולהם מצוה בגדול ליבם ואחרי ואוכד אן עקדהא</li>
<li>בעד תמאם //אל//ג שהור ונמצי פעלה יפתינא סידנא אלרייס אלגליל ואללה</li>
<li>יטול עמרה ויזידה עלמא ופהמא ושכרו מכופל מן השמים</li>
<li>[ג]עה שאלה זו לפנינו לשער הישיבה והתבוננו בה ולפי שהיא</li>
<li>בלשון הגרי צוינו לכתוב תשובתה בלשון הגרי אן כאן אלאמר</li>
<li>עלי מא סאלה אלסאיל בלא תגייר פאליבמה למן סבק ועשה</li>
<li>בה מאמר ושרח דלך אן אלסאיל סאל וקאל אן יבמה וקעת בין</li>
<li>אכוין אלכביר מנהם גרצה פי אלמאל לא פי אליבמה לאן לה זוגה</li>
<li>ואולאד ואלצגיר גרצוה פי אלצביה ואלמאל אד הו עזב וליס לה</li>
<li>זוגה וטלב אלכביר מע וסאיט סו אן יברטל אלצגיר ד דנאניר חתא לא</li>
<li>יאכד אלגואב יגב אן יעלם אלסאיל אן אללה חרם עלינא אשת</li>
<li>אח באסתתנא אן כאן לה ולד והו מא דוון פי משנה תורה</li>
<li>פי כי ישבו אחים פקול אלכתאב יבמה יבוא עליה לא יכלו אמרה</li>
<li>מן אחד ק[ס]מין אמא אן יכון אסם לשכץ מעיין והו אלכביר</li>
<li>אלאכואן או אסם ללגנס אעני מן תקדם מנהם אכד פהו יבמה</li>
<li>[ ] קאלו רבותינו זל מצוה בגדול ליבם לא רצה מהלכין על</li>
<li>[כל האח]ין וקאלו איצא מצוה בגדול ליבם ואם קדם הקטן זכה</li>
</ol>
                    
                </div>
            
        </section>
    </body>
</html>
