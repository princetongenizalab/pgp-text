
<html>
    <head>
        <title>Transcription of Letter: T-S Misc.25.126</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.126</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/1371/iiif/canvas/1/">
                    
                    
                    
                        <h3>TS Misc. Box 25, f. 126, ed. Gil, Palestine, Pt. 2, pp. 746-748 (Doc. #402), C.T., 7-5-86 (P)</h3>
                    
                        <ol>
<li>ואדאם סלאמתה וסעאדתה וציאנתה וולאיתה וחרסאתה</li>
<li>[ו]כפאיתה וחמאיתה מן אלמסתקר לאיאם בקין מן שהר</li>
<li>סיון ען סלאמה ונעמה ושוק אלי חצרתה אלגלילה אשהדנא</li>
<li>אללה איאהא עלי כיר נעלם חצרתה אלגלילה חרס אללה</li>
<li>עזהא מא טרא לנא מן סבוע אד לם ימכן אכפא מא גרא ען</li>
<li>חצרתה ודלך אן ר ברכות אלחבר שצ כאן [ ]ם וקאל</li>
<li>גזארין אלסוקין גמיעא חמאם אלפאר [ו]אלסוק אלכביר</li>
<li>עלי אנה מראעי לכל מן ידבח פיה ואסתמר אלחאל עלי דלך</li>
<li>מדה בעד מא כאן גרא עלי ר ברכות דפעאת אשיא ממא</li>
<li>לם תכפא ען חצרתה וסתר אללה תעאלא תם לזם אלסוק</li>
<li>נעת דלך עלי רסמה פי אלמראעאה ואלאשראך וכא[ן אל]</li>
<li>חזאן בן טרסון חזאן אלכניסיה ידבח מן קבלה תם אצרפה</li>
<li>וחצל הו ידבח באידה וימני פצעב דלך עלי אלגמאעה</li>
<li>לאקאויל אלנאס פכאטבה בעץ אלשיוך עלי דלך ולם</li>
<li>ירגע פגרא יום אלסבת פי אלכניסיה עלי דלך כטאב כתיר</li>
<li>וחצר ר ברכות [ו]לם ינטק בחרף פקלנא אלי אלחבר רבנא</li>
<li>עלי המעולה שצ הדא אלאמר ילזמך לתדברה פקאל</li>
<li>בחצרה אלגמאעה אנא אנזל מע הדא אלחזאן איאם</li>
<li>אדבר וידבח בין ידי ואקדמה פי אלסוק אדברה תם גירה</li>
<li>ורציתם בה פצלו עלי י מן אצחאבנא ליחצרו יום</li>
<li>אלאתנין אמא ענד סידנא אלרייס אבי אלחסן שצ</li>
<li>או אלכניסיה פאגתמענא יום אלאתנין ללכניסיה</li>
<li>לד כלון מן סיון וכאן פיהא גמע כביר ותגארינא פי מא</li>
</ol>
                    
                </div>
            
        </section>
    </body>
</html>
