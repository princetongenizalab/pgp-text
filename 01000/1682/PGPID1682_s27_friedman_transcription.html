
<html>
    <head>
        <title>Transcription of Letter: T-S 12.575</title>
    </head>
    <body style="max-width: 860px; margin: auto">
        <h1>Transcription of Letter: T-S 12.575</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00575/canvas/1">
                    
                    
                    
                        <ol>
<li>בשם רחמ ממלוכתה רחל אלגיורת אלרומיה</li>
<li>תקבל אלארץ בין ידי [סיי]דנא אלדיאן כגק מרנו ורבנו אליהו הדיין תפארת</li>
<li>הדיינים אלהי ישראל יהיה בעזרו ועליו ישא נזרו והי מסתגיתה</li>
<li>באללה תעאלי ובסיידנא פי אן בעלי יוסף מן ברצלונה אכדני מן בלדי</li>
<li>וגאבני אלי אסכנדריה ורזקת מנה בניאת אתנין וכרג ומצא ענדכם</li>
<li>אלי אל [ וא]ליום אנא ובניאתי באלגוע ולולא [[אלקה]] אלגמאעה ברוכים</li>
<li>יהיו ואלא תל[פנא] ואלי מתי נתקל עלי אלגמאעה ולם ינפד לנא שי והדא</li>
<li>כאמס שהר ובניאתה בחוסר כל וכלאני מנקטעה גריבה ובניאתה</li>
<li>יתאמה אלאחיא וקד בלגני אנה ביתזווג מן הו הדא מן בר ישראל</li>
<li>אלדי יסתחל יפרק בינה ובין בניאתה ואנא גיורת גריבה גמיענא</li>
<li>מנקטעין פנשתהי מן אללה ומן מולאי אלדיאן למען השם יגת[ ]</li>
<li>מעי נכוה מתלה אלמשהורה פי סאיר אלבקאע ואלאמצאר ותערף</li>
<li>בדלך סיידנא אלרייס אלנגיד כגק מרינו ורבנו אדוננו נגידנו אברהם</li>
<li>הנגיד הגדול ירבה אלהינו את שררותו ואת יקר תפארת גדולתו ותנעמו</li>
<li>בפצלכם תנפדו וראה ותכלמוה במא יחסן ענדכם ובראיכם אלעאל</li>
<li>אלשריף לעל יגי ירוף עליא לאני גריבה פי מוצע אלא נערפה מתל</li>
<li>אלסנד וי בניאתה אלדי הן קטעה לחם מנקטעין מהמומין ואין לאל</li>
<li>ידם ונחנא פי חסב אללה [ופי] חסבכם ונתנאו פרג אללה ופרגכם ומא</li>
<li>יגי מן ענדכם ומן הי [הדה] אלאמראה אלדי תתזוגה ותדכל עלי צרה ובנתין</li>
<li>וחאשא [א]ללה אן ינעמל הדא וסטכם גמיע אלקהלות תחת אמרכם ותחת</li>
<li>טאעתכם פעסי יכון אלשלום עלי ידיכם ואן קבל מנכם פתדהבו מעה</li>
<li>אנה יכרי לי מוצע //וחד עלי קדר חאלה// נקעד פיה אנא והו ובניאתי לאן</li>
</ol>
<p>//אמא// הי צפה ואנא צפה</p>
                    
                        <h3>(margin)</h3>
                    
                        <ol>
<li>מא קדרת</li>
<li>עליהא</li>
<li>וכרג מן</li>
<li>ענדנא ולם</li>
<li>יכלי לנא שי</li>
<li>פלס ואחד</li>
<li>דפעה לל על</li>
<li>ומא קצרת</li>
<li>מענא אל</li>
<li>גמאעה ברוכים</li>
<li>יהיו אללה</li>
<li>תעאלי לא</li>
<li>יעדמנא</li>
<li>תפצלהם</li>
<li>ותפצלכם</li>
<li>ויכפיל</li>
<li>שכרכם</li>
<li>ושכרם</li>
<li>ומא בי אלא</li>
<li>פרקה אל</li>
<li>בניאת מן</li>
<li>[אב]יהם ורגען</li>
<li>יתאמה אל</li>
<li>אחיא אפעלו</li>
<li>מענא מא</li>
<li>תציבוה בה</li>
<li>אללה תע</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00575/canvas/2">
                    
                    
                    
                        <h3>verso</h3>
                    
                        <ol>
<li>חצרה סיידנא אלמולא אלדיאן מכצוצה באתם סלאם ואלאולאד אלפרוע</li>
<li>אלסאדה אלאגלא אפצל סלאם וגמיע מן ילוד בה קטון וגדול אטיב סלאם</li>
<li>ואחפלה כאתב הדה אלאחרף יהודה המלמד יכדם אלמולא ומסאיל</li>
<li>ענה ומסתוחש מן גי[בה מי] שאמר והיה העולם אן יכתר פי ישראל</li>
<li>מתלך ואן י[הב] לך מא [תתצדק] בה מן אלכיראת מע אלקאצי ואלדאני</li>
<li>ל אלמע[רוף] ה הדה אלרומייה ובניאתהא פס איב</li>
<li>סיידנא פעל אלשר אשריך וטוב לך אשריך בעולם הזה וטוב לך לעולם</li>
<li>הבא וקלב ענה אלש[דאיד אל]ברי אלחכים אלגליל אללה תעאלי יזכינא ענדה</li>
<li>ולד מתלה כק [תחת אבו]תיך יהיו בניך וג כל מא תעמלוה מע זוגתה</li>
<li>מן אלאכיר מא יצי[עה אל]לה ואללה וחק דיני מן חין כרגת אלצבייה מן</li>
</ol>
<p>דארהא</p>
<ol>
<li>ואמהא אלי אל[א]ן רמדת בעיונהא ממא תבכי עלי פרקתהא ומא תודע</li>
<li>אלוליאה //אלא// ענד מתלכם מא ת פיהא ו ה וכל מא יע[מל]</li>
<li>סיידנא מע הדה אלגיורת ובניאתהא מא [יציע]ה לך אלכאלק יתברך</li>
<li>שמו שכרך הרבה מאד ולך תהיה צדקה לפני יי [א]ל[הי]ך / ושלומך</li>
<li>יגדל לעדי עד אמן נצח סלה יט אדר אתקלח ישע יקרב</li>
</ol>
                    
                        <h3>(margin)</h3>
                    
                        <ol>
<li>ותבלג סלאמי</li>
<li>ל</li>
<li>אל</li>
<li>אלואלדה אלהי</li>
<li>ישראל</li>
<li>ירזקהא</li>
<li>אחרית טובה</li>
<li>ואל</li>
</ol>
<ol>
<li>ל א</li>
<li>ולא א</li>
<li>מנכם</li>
<li>ומא הנאני</li>
<li>סיידנא בוצולי</li>
<li>סאלם מן</li>
<li>אלמואצע</li>
<li>אלמקד[סה]</li>
<li>ושלום</li>
</ol>
<ol>
<li>ואני בחליי על ערס דויי ודמעתי על לחיי שמואל בר יעקב זל</li>
<li>מתנפל לפני רגליכם לבלתי תתנו יד לפושעים ואל תתנו</li>
<li>[לבעלה ל]עשות רצונו כי אמו המרשעת פתת אותו</li>
<li>לעשות כדברים האלה כי הוא לא היה בלבו להניח ב[נ]ותיו</li>
<li>ואשתו הנחש השיאהו בעל כרחו וכך היו דבריו לי הנה</li>
<li>הטוב שילך לא ן א נה ואל יאמרו באנו מקדושה</li>
<li>חמורה לקדושה //קלה// [ואל]הים יודע במה אני חושד באם ובבן</li>
<li>ושלום</li>
</ol>
                    
                        <h3>(margin)</h3>
                    
                        <p>&gt;erp/&lt;ושלו&gt; כלב / אני המכונ[ה] / בחליי שמואל</p>
                    
                </div>
            
        </section>
    </body>
</html>
