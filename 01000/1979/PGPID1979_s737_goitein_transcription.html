
<html>
    <head>
        <title>Transcription of Letter: T-S 8J17.11</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00011/canvas/1">
                    
                    
                    
                        <h3>Recto:</h3>
                    
                        <ol>
<li> בשמך רחמנה</li>
<li> אלי חצרה אלסת אלגלילה אלראיסה אלכשרה אלצדקת</li>
<li> אלדי ינהי אלי עלמהא באני קד צעפת פי אלכליל צעף</li>
<li> צעב ולולא דעא בי וצדקתך וכשרותך ואלא כאן אל</li>
<li> אלממלוך כאיב פי גמיע אחואלה אלא אני אעלם מן</li>
<li> כשרותך מא הוא אכתר מן אלוצף ולא תסאלי מא ענדי</li>
<li> מן אלוחשה מן אלצגיר ומנך פאלחק ברוך הוא יק</li>
<li> רב (=יקרב) אלאגתמאע בקרוב ולא ברחוק ואנתי תעלמי</li>
<li> אני מא כרגת אלא מן וקוף אלחאל ומן קלה אלמכסב</li>
<li> ויא מראה לא יכון קלבך אלא טייב עליא לעל אלחק יתעלה</li>
<li> ברוך וברוך שמו ידר לנא באלברכה ובאלרזק שי אן אעוצ[ה]</li>
<li> בה אלעוץ אלדי לו כאן מא עשי שי אן יכון מא יגי בעצ[מא</li>
<li> תס/ת/חקי פאסאל אלחק אן יעוצך באלשלום וא[</li>
<li> יסרך בעד אלסלאם עליך ועלא אלצגיר וע[לא</li>
<li> גלילה ועלא אלשיך מהדב אלליואי וביתה [ו]אולאדה וכל</li>
<li> מן כאן מן אלאהל ואלאקארב ואלאצחב וגמיע מן ילוד</li>
<li> בכם בללה עליכם אדוע (=אדעו) אלי כתיר כתיר פאני מא לי שי אלא</li>
<li> דעאכם ואנפאסכם אלטאהרה ושלום על בני ישראל</li>
<li> יקרב אללה אלאגתמאע קריב ואלף ואלף ואלף לא</li>
<li> אוחש אללה מנכם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00011/canvas/2">
                    
                    
                    
                        <h3>Verso:</h3>
                    
                        <ol>
<li>  יצל אלי אלשיך אלמהדב אלכיאט</li>
</ol>
                    
                </div>
            
        </section>
    </body>
</html>
