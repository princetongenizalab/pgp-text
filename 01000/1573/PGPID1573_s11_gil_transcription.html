
<html>
    <head>
        <title>Transcription of Letter: T-S 10J9.8</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.8</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00008/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי וריסי וגלילי אטאל אללה בקאך ואדאם עזך ונעמאך מסתהל</span></li>
<li><span lang="he">כסלוי(!) ערפך אללה ברכתה וסאיר אוקאתה כל[הא] ואלחאל סלאמה ועאפיה</span></li>
<li><span lang="he">לא אכלי אללה סידי מנחמא ווצל כתאב סידי אבי זכרי אלשיך ואלדה [ס]ל[מה]</span></li>
<li><span lang="he">אללה ידכר פיה אנה אנב[א]ע אלכרז וענד טלועה יבאע בקיתה ומא אשך</span></li>
<li><span lang="he">אנך ענית מעה פי ביעה לא עדמתכם ולא כלות מנכם ורגבתי</span></li>
<li><span lang="he">אלי פצלכם ותמאם גמילכם אלאנגאז וישתרא בתמנה מא ופק אללה</span></li>
<li><span lang="he">ומן סאפר מנכם כאן צחבתה ואן גיר דלך פצחבת מן תראוה</span></li>
<li><span lang="he">בחסן ראיכם אלמופק אן שא אללה פי אול אלזמאן פעלת מנעמא</span></li>
<li><span lang="he">מתפצלא וכתבת הדי אלחרפין עלי סרעה ועלי כאצתך אלשריפה</span></li>
<li><span lang="he">&nbsp;אפצל אלסלם ומן תחוט בה ענאיתך אלסלם ועקב שלום ואלסלאם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00008/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסידי וריסי אבי יחיי נהראי [בן נסי]ם נ'נ' אטאל אללה&nbsp; &nbsp; &nbsp; &nbsp; &nbsp; &nbsp; &nbsp; מן ישראל בן יוסף </span><span lang="he">&nbsp; &nbsp; &nbsp; &nbsp; &nbsp; &nbsp; נ'נ' בן באנוקה&nbsp;</span></li>
<li><span lang="he">בקאה ואדאם עזה ונעמאה וסלאמתה</span></li>
</ol>
                    
                </div>
            
        </section>
    </body>
</html>
