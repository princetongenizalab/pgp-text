ע׳׳א:


אני כותב לך, אדוני וראשי ומכובדי, ייתן לך אלוהים אריכות ימים ויתמיד את גדולתך ואת חסדיך, א׳
בכסלו, יודיעך אלוהים את ברכתו ואת ברכת שאר הזמנים כולם. שלומי טוב ואני בריא,
אל ימנע אלוהים ממך אדוני שלום ובריאות. הגיע מכתב אדוני ורבי אבו זכרי אביך, ייתן לו
אלוהים שלום, והוא כותב בו שמכר את החריזים, וכאשר תעלה, יימכרו הנותרים. אין לי ספק
שאתה טיפלת יחד עמו במכירתם, אל תילקחו ממני, ואל אהיה בלעדיכם. אני זקוק
לחסדכם ולהשלמת טובתכם, לסיום (המכר); ויש לקנות בתמורה מה שיזמן אלוהים,
ואם יסע מישהו מכם יביא זאת עמו, ולא, שלחו עם מי שתמצאו לנכון
על פי הבנתכם הטובה והמוצלחת, ברצון האל, ובהקדם האפשרי. עשה זאת, בטובך
ובחסדך. כתבתי את שתי המילים האלה בחיפזון; אני שולח לך, מכובדי,
את מיטב דרישות השלום, ולכל הנתון להשגחתך, דרישות שלום. ועקב שלום, ודרישות שלום.

ע׳׳ב:
לאדוני וראשי, אבו יחיא נהוראי בן נסים נ׳׳נ, ייתן לו אלוהים אריכות ימים ויתמיד את גדולתו ואת חסדיו לו ואת שלומו; מישראל בן יוסף נ׳׳נ בן באנוקה.