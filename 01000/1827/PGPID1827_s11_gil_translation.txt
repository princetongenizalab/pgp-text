ע׳׳א:


מכתבי, אדוני ורבי ומכובדי, ייתן לך אלוהים אריכות ימים ויתמיד את שלומך ואת אושרך וישלים
את חסדו לך וימנע ממך רעות ופגעים ברחמיו, (נכתב) בא׳ בשבט. אבקש
מאלוהים כי יעשהו עלינו ועל כו ישר׳ המוצלח שבחודשים והמבורך שבהם. כתבתי לפני כן
(4–5) אליך, אדוני, בשיירת החג׳ הראשונה מכתב והודעתיך שהגיעו הפנינים שהואלת בטובך (לשלוח), יעזור לך אלוהים, והיו בהן, בחסד אלוהים ובחסדך, טובה וברכה, תודה לאל. אשר
 
לקמפור, שלחתי אותו לספרד, כי השנה לא נתאפשר לי (למוכרו) כאן. וכבר שלחתי לך, אדוני,
עם כלל מה ששלח אליך אבו עמראן מוסא בן אלמג׳אני, ייתן לו אלוהים שלום, כיס, ובו
120 דינר מנויים. משקלם קי׳׳ח וחצי, ועוד שני קיראטים, ומזה ה׳ רבעי דינרים,
יכתוב אותם אלוהים לשלום ברחמיו. רצוני ממך, אדוני –– הריני מכביד עליך –– אם
הפנינים טובות, ומזדמנת לך כמות, קנה אותן, לפני צאת האנשים למכה, ושלחן בידי
ראשון היוצאים; עשה זאת, שלח אותן ביבשה; אם לא כך, אדוני, השאר (את הכסף) עד אשר תשוב
שיירת החג׳ ממכה, עד שיזמן אלוהים לקנות אותן; ואם, חס ושלום, יהיה
מחסור בפנינים, תקנה לי במחצית כמה שיתאפשר ובמחצית או בגד רי או
מעילים קצרים, ותשלח לי אותם ביבשה, ברצון האל. אתה, אדוני, יש לך שיקול
דעת יותר טוב. רצוני ממך, אדוני, ייתן לך אלוהים שלום, כי תטיל עלי דברים, כי הלוא אני כבר הכבדתי
עליך. עשה אפוא בזאת, אדוני, באופן שאלוהים יגמול לך בחסדו בעולם הזה ובעולם הבא.
הריני שולח לך,
מכובדי, את מיטב דרישות השלום ולרבותי אבו אלפצל הלאל ואבו אלטיב בניאמין, מיטב דרישות ולכל הנתון לדאגתך דרישת שלום

שוליים:
אני דורש ממך שכל דבר שתשיג, תשלח לי אותו בדרך היבשה ….

ע׳׳ב:
לאדוני אבו אלפרג׳, ייתן לו אלוהים אריכות ימים, יוסף בן יעקוב בן עוכל ואבו אלפצל ואבו אלטיב הלאל ובניאמין בני יוסף. מן המודה להם, פרג׳, המשוחרר של ברהון.
