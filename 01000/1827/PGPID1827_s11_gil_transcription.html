
<html>
    <head>
        <title>Transcription of Letter: T-S 8.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8.12</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-00012/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאשיכי וסידי וגלילי אטאל אללה בקאך ואדאם סלאמתך וסעאדתך ואתם</span></li>
<li><span lang="he">נעמתה עליך ודפע אלאסוא ואלמכארה ענך ברחמתה מסתהל שבאט אסל</span></li>
<li><span lang="he">אללה אן יגעלה עלינא ועלי כ'ל' יש'ר' אימן אלאשהר ואברכהא וכונת כתבת</span></li>
<li><span lang="he">אליך יאסידי פי אלמוסם אלאול כתאב וערפתך וצול מא קד אפצלת בה אידך אללה</span></li>
<li><span lang="he">אללולו וכאן פיה יאסידי מן פצל אללה ופצלך כיר וברכה ללה אלחמד ואמא אל</span></li>
<li><span lang="he">כאפור חמלתה ללאנדלס לאן לם יחמלני פיה אלסנה הונא וקד חמלת אליך יאסידי</span></li>
<li><span lang="he">פי גמלה מא חמלה אליך אבי עמראן מוסי בן אלמגאני סלמה אללה סרה פיהא</span></li>
<li><span lang="he">מאיה ועשרין דינר עדד אלוזן ק'י'ח' ונץ וקירטין מנהא ה' דנא' רובאעיה</span></li>
<li><span lang="he">סלמהא אללה ברחמתה ואחב מנך יאסידי קד תחמלת עליך אן כאן</span></li>
<li><span lang="he">&nbsp;אללולו צאלח ואתפק שי תשתריה קבל כרוג אלנאס למכה ותנפד'ה מע</span></li>
<li><span lang="he">&nbsp;אול מן יכרג פאפעל //אחמלה// פי אלבר ואן גיר דלך יאסידי אבקיהא אלי אן ירגע</span></li>
<li><span lang="he">&nbsp;אלמוסם מן מכה חתי יסאהל אללה שראה ואן ועוד באללה וכאן אל[[אלול]]</span></li>
<li><span lang="he">&nbsp;לולו קליל תאבד לי בנץ' כיף מא אמכן ואלנצ' אמא אסתס ראזי או</span></li>
<li><span lang="he">&nbsp;אבדאן מניכאת(?) ויכון תוגיה דלך פי אלבר אן שא אללה ואנת יאסידי אנצ'ר</span></li>
<li><span lang="he">&nbsp;פי מא תראה ואחב מן סידי סלמך אללה יחתמלני פאני קד תקלת&nbsp;</span></li>
<li><span lang="he">&nbsp;[ע]ליך ותפעל יאסידי פי דלך מא אללה יגאזין עליה באלגמיל דניא וכרא עלי</span></li>
<li><span lang="he">&nbsp;כאצת נפסך יאסידי אפצל אלסלאם ועלי סאדאתי אבי אלפצל הלאל ואבי אלטיב</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בניאמין אפצל אלסלאם [ועלי] מן תשמלה ענאיתך אלס[לאם]</span></li>
</ol>
                    
                        <h3>Right margin</h3>
                    
                        <ol>
<li><span lang="he">אלא ושהותי תוגיה מא יחצל מן שי פי אלבר א[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00012/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסידי אבי אלפרג אטאל אללה בקאה &nbsp; &nbsp; &nbsp; &nbsp; &nbsp; &nbsp; מן שאכרהמא פרג</span></li>
<li><span lang="he">יוסף בן יעקוב בן עוכל ואבי אלפצל &nbsp; &nbsp; &nbsp; &nbsp; &nbsp; &nbsp; &nbsp; מולא ברהון</span></li>
<li><span lang="he">ואבי אלטיב הלאל ובניאמין אבני יוסף</span></li>
</ol>
                    
                </div>
            
        </section>
    </body>
</html>
