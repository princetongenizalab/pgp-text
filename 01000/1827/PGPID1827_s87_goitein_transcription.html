
<html>
    <head>
        <title>Transcription of Letter: T-S 8.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8.12</h1>

        <p>S. D. Goitein, <a href="https://www.jstor.org/stable/23592946">"Jewish Trade in the Mediterranean at the Beginning of the Eleventh Century (III)‎"</a> (in Hebrew), <em>Tarbiz‎</em> 37, no. 2 (Jerusalem: Mandel Institute for Jewish Studies, 1968), 158-190.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-00012/canvas/1">
                    
                    
                    
                        <ol>
<li>כתאבי יאשיכי וסידי וגלילי אטאל אללה בקאך ואדאם סלאמתך וסעאדתך ואתם</li>
<li>נעמתה עליך ודפע אלאסוא ואלמכארה ענך ברחמתה מסתהל שבאט אסל</li>
<li>אללה אן יגעלה עלינא ועלי כל ישר אימן אלאשהר ואברכהא וכונת כתבת</li>
<li>אליך יאסידי פי אלמוסם אלאול כתאב וערפתך וצול מא קד אפצלה בה אידך אללה</li>
<li>אללולו וכאן פיה יאסידי מן פצל אללה ופצלך כיר וברכה ללה אלחמד ואמא אל</li>
<li>כאפור חמלתה ללאנדלס לאן לם יחמלני פיה אלסנה הונא וקד חמלת אליך יאסידי</li>
<li>פי גמלה מא חמלה אליך אבי עמראן מוסי בן אלמגאני סלמה אללה סרה פיהא</li>
<li>מאיה ועשרין דינר עדד אלוזן קיח ונץ וקירטין מנהא ה דנא ובאעיה</li>
<li>סלמהא אללה ברחמתה ואחב מנך יאסידי קד תחמלת עליך אן כאן</li>
<li>אללולו צאלך ואתפק שי תשתריה קבל כרוג אלנאס למכה ותנפדה מע</li>
<li>אול מן יכרג פאפעל//אחמלה// פי אלבר ואן גיר דלך יאסידי אבקיהא אלי אן ירגע</li>
<li>אלמוסם מן מכה חתי יסאהל אללה שראה ואן ועוד באללה וכאן אל[[אלול]]</li>
<li>לולו קליל תאכד לי בנץ כיף מא אמכן ואלנצ אמא אסתס ראזי או</li>
<li>אבדאן מניכאת(?) ויכון תוגיה דלך פי אלבר אן שא שללה ואנת יאסידי אנצר</li>
<li>פי מא תראה ואחב מן סידי סלמך אללה יחתמלני פאני קד תקלת</li>
<li>[ע]ליך ותפעל יא סידי פי דלך מא אללה יגאזיך עליה באלגמיל דניא וכרא עלי</li>
<li>כאצת נספך יאסידי אפצל אלסלאם ועלי סאדאתי אבי אלפצל הלאל ואבי אלטיב</li>
<li>בניאמין אפצל אלסלאם[ועלי] מן תשמלה ענאיתך אלס[לאם]</li>
</ol>
                    
                        <h3>margin:</h3>
                    
                        <p>אלא ושהותי תוגיה מא תוציה מן שי פי אלבר א[ן שא אללה]</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00012/canvas/2">
                    
                    
                    
                        <h3>verso:</h3>
                    
                        <ol>
<li>לסידי אבי אלפרג אטאל אללה בקאה מן שאכרהמא פרג</li>
<li>יוסף בן יעקוב בן עוכל ואבי אל פצל מולא ברהון</li>
<li>ואבי אלטיב הלאל ובניאמין אבני יוסף</li>
</ol>
                    
                </div>
            
        </section>
    </body>
</html>
