
<html>
    <head>
        <title>Transcription of Letter: T-S 12.379</title>
    </head>
    <body style="max-width: 860px; margin: auto">
        <h1>Transcription of Letter: T-S 12.379</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/1660/iiif/canvas/1/">
                    
                    
                    
                        <h3>Recto</h3>
                    
                        <ol>
<li>תדכרה למחבך יא מולאי נהראי</li>
<li>לי עלי יד אלכהן מתן עלי משתרי אלצפר (!) אלגוי</li>
<li>דינ' בעד באל צנגה תאכדה לי מנה ועלי מוסי ב[ן]</li>
<li>מרואן דרהמין קד אכדתהא אנא מנך ועלי אבן נחום אל חרירי</li>
<li>ו (?) דרא' וכיל דאר אלכתאן //קבץ בן אבו מסרור // עליה ז דנא' ותלת לה מן קבל</li>
<li>מרדוך ג ויא קיר' וחבה ולה תמן ורק דינ' ונצ' ויסתופי מנה</li>
<li>תמן אללוז מא חאסבה מרדוך ותקבץ מנה אלבקיה תתבתה לי</li>
<li>וכרג עלי מן דראהמה נצ' דרה' נחאס תרכת // בן נצר אלזעים // ענד מרדוך</li>
<li>יבדלה לי מנה תדכרה פיה לילא ינסאה תבדלה וקת קבץ</li>
<li>אלבקיה תתפצל קד אועדנא חאתם בן אל קלמיני ברקעה אלבתיה אל</li>
<li>בארוך עלי יד אלשיך אבו צחק אברהים בן אלאסכנדראני תחרץ</li>
<li>פי קבצהא ותגיבהא לי מעך או תנפדהא ותתפצל תשתרי</li>
<li>לי תוב חפי מן תלתיי וחולה ותחרץ פי תוגיהה קד</li>
<li>אוצית מולאי אבו נצר דאוד פי קבץ באקי תמן אלשש מן אבו</li>
<li>עמראן ואלדי כצני מנה ו ארטאל מביע עלי מא דכר והו אל מצדק</li>
<li>סער כה ו&lt; מנה אל בעץ וסער כה בעצה דפע לי מן אל תן (אלתמן ?)</li>
<li>ו דנא' וסדס ודאנק לעלה ינגז אלבקיה ויעמל פיהא מא</li>
<li>יראה אן טלע מן קבל אנגאזהא ואעצם מן הדא כלה אדא</li>
<li>וצל אבן דגון תחתאל מנה אן כאנת רזמה עטא מעה</li>
<li>ואיש כלץ מנהא תעמלו פיה ומולאי אבו נצר</li>
<li>דאוד באלחוטה פלולא אתכאלי עליכם ונערף אנא מע</li>
<li>חצורכם טפל מא ברחת מן הונא חתי לוצולה וכדלך כבר</li>
<li>יצל מן אבן עמך ומן פתאה תכתב אלי באל גמיע תערף תעלק</li>
</ol>
                    
                        <h3>margin</h3>
                    
                        <ol>
<li>קלבי</li>
<li>ותשוקי אלי</li>
<li>גמיע אכבארך</li>
<li>סאעה בסאעה</li>
<li>פי צחה גסמך</li>
<li>ותחרץ פי</li>
<li>טלועך ולא</li>
<li>חתואנה</li>
<li>עדר</li>
<li>עליך</li>
<li>הדא כתיר ועאדיתי</li>
</ol>
                    
                </div>
            
                <div data-canvas="https://geniza.princeton.edu/documents/1660/iiif/canvas/2/">
                    
                    
                    
                        <h3>Verso</h3>
                    
                        <ol>
<li>אבן אלשייך אלסופר לי ענדה יד כראסה קבצת מנה ד כראריס</li>
<li>בקי לי ענדה י אדא תממהא תדפע לה ד דרא' בקית חקה ותאכדהא</li>
<li>מנה נסים אלמעלם לי ענדה יא כראסה מנהא ה כראריס אכבר</li>
<li>תקטיע מן סתה תגעל ר ישועה יהתם באלגמיע אלי אן ינגז ותזן לה</li>
<li>ענהם מא תראה וכתאב טומאה וטהרה לא תנסאה</li>
<li>אלתוב אלדי וצל לי מן צור תחרץ פי תוגיהה מסרע באני מחתאג</li>
<li>אליה תרכת ענדך ה אע ראגעיה תתפצל תאכד עלי מא ליס (?) עלאמתי</li>
<li>עליהא עלאמה אלכטיב ותדפעהא למרדך ותוציה</li>
<li>יחתפט עליהא אבן אלקאש ליצחק בן אלמגאני ענדה</li>
<li>[[כראסתין]] כראריס בקיה כתאב אלציצית תאכדהם מנה</li>
<li>ותסאלה יאכד לה מן ענד אבו אלברכאת כראסה בכט</li>
<li>אבן הושענא ואוראק מעהא תתפצל ותהתם בהם לא</li>
<li>עדמתך ולא כלות מן תפצלך אבדא ותאכד לזכאר בן</li>
<li>חיים מן אכוה תוב צחיח קטן ותוב מקטוע תודעהם לה ענד</li>
<li>אבן אלאסכנדראני באסמה ותרכת ענדך דינ' ורבאעיין</li>
<li>וזנהם חול דינ' ורב' ולעל יתם לך ביע אלפלפל מע בן (?) אלצפר</li>
<li>תשתרי לי במא יחצל מכאסר .......</li>
</ol>
                    
                </div>
            
        </section>
    </body>
</html>
