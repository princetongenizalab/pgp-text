ע׳׳א


(1–2) תזכיר של אוהבך אדוני, נהוראי. לזכותי על ידי הכהן, מתן לקונה הציפורנים הגוי,
 
שמכרתי במזומנים, קח אותם ממנו בשבילי. לחובת מוסא בן
מרואן, שני דרהמים וכבר לקחתי אותם אני ממך. לחובת בן נחום אלחרירי
ו׳ דרהמים וב׳דאר אלכתאן׳, נתקבלו ק׳׳ב דינרים על ידי הכהן, והוא חייב ז׳ דינרים ושליש; לזכותו מאת
מרדוך ג׳, וי׳׳א קיראטים וחבה; לזכותו התמורה בעד הנייר, דינר וחצי, ועליו לסלק לו
את התמורה בעד השקדים, כפי שהייב אותו מרדוך, ותגבה ממנו את היתרה ותרשום אותה לזכותי.
והוציא עלי מן הדרהמים שלו חצי דרהם נחושת ששילם לאחראי, השארתי אותו אצל מרדוך,
והוא המיר לי אותו, תציין זאת אצלו, כדי שלא ישכחו להמירו כאשר יקבלו
את היתרה. הואילה: הבטחנו לחאתם בן אלקלמוני בתעודה את חבית
פחמת העופרת על ידי האדון אברהים בן האלכסנדרוני, השתדל
לקבל אותה והבא אותה לי עמך, או שלח אותה. והואילה לקנות
לי בגד ׳חפי׳, משני שלישים בקירוב והשתדל לשלוח אותו.
מסרתי לאדוני אבו נצר דאוד, שיקבל את היתרה מתמורת בד הפשתים מאת אבו
עמראן. לחשבוננו הפרטי מזה: ו׳ רטלים שנמכרו, על פי מה שציין, ויש להאמין לו,
המחיר כ׳׳ה וחצי, בעד חלק ממנו, ובעד חלק אחר: כ׳׳ה. שילמו לי מן התמורה:
ו׳ דינרים ושישית ודאנק, אולי הוא ישלים את היתרה, ויעשה בעניין זה כפי שימצא
לנכון, אם יעלה (לפסטאט) לפני שישלים. והכי חשוב מכל אלה: אם
יעיש אבן דג׳ון, היוודע אצלו אם היתה עמו הכריכה של עטא, 
ומה שחררו ממנה; תטפלו בזאת, אתה ואדוני אבו נצר
דאוד מתוך דאגה, כי הלוא לולא חייתי סומך עליכם ויודע שבעת
שאתם נמצאים, אני טפל, לא הייתי זז מפה לפני בואו. ועוד:
אם תגענה ידיעות מבן דודך ומפתוח, כתוב לי את הכול, כי אתה יודע את רוב

שוליים, ימין 
דאגתי, ותפרט לי את כל הנעשה אצלך שעה בשעה, על בריאות גופך, והשתדל לעלות (לפסטאט), ואל תתרשל …. עלון …. כאן הרבה. והמריסי ….
ע׳׳ב:


בן אלשויך הסופר, יש לי אצלו י׳׳ד קונטרסים, קיבלתי ממנו ד׳ קונטרסים,
נותרו לי אצלי י׳: אם גמר אותם, שלם לו ד׳ דרהמים יתרת המגיע לו, וקח אותם
עם נסים. אצל המלמד יש לי י׳׳א קונטרסים, מהם ה׳ קונטרסים גדולים
בשש חלוקות, סדר עם ר׳ ישועה שיטפל בכל אלה עד שיושלמו ושלם לו בעדם מה שתמצא לנכון; ואת ספר טומאה וטהרה אל תשכח.
את הבגד שהגיע בשבילי מצור, השתדל לשלוח בהקדם, כי אני זקוק
לו. השארתי אצלך ק׳׳ה קערות מקומרות(?), הואילה לזרז, בנוגע לאלה שאין
עליהן סימן של הדרשן (שישים את) סימנו, ותמסור אותן למרדוך ותורה לו
שייזהר בהן. ליצחק בן אלמג׳אני יש אצל אבן אלקאש
(מחוק: שני קונטרסים) קונטרסים, בהם ספער הציצית, קח אותם ממנו
ובקש ממנו שייקח בשבילו מאבו אלברכאת קונטרס בכתר ידו של
בן הושענא וגליונות נייר יפד עמם; הואילה לטפל בהם. אל
תילקח ממני ואל אשאר בלי חסדך לעולם. קח בשביל זכאר בן
חיים מאת אחיו בגד כותנה שלם ובגד קצוץ, והפקד אותם בשבילו אצל
בן האלכסנדרוני על שמו. השארתי אצלך דינר ושני ורבעי דינר,
משקלם דינר ורבע בקירוב. אולי תצליח למכור את הפלפל ועמו את הציפורנים
וקנה לי במה שייכנס נעלי עץ.
