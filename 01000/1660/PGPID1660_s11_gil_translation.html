
<html>
    <head>
        <title>Hebrew Translation of Letter: T-S 12.379</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.379</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/1660/iiif/canvas/1/">
                    
                    
                    
                        <h3>ע׳׳א</h3>
                    
                        <p></p>
<ol>
<li><span lang="he">(1–2) תזכיר של אוהבך אדוני, נהוראי. לזכותי על ידי הכהן, מתן לקונה הציפורנים הגוי,</span></li>
<li> </li>
<li><span lang="he">שמכרתי במזומנים, קח אותם ממנו בשבילי. לחובת מוסא בן</span></li>
<li><span lang="he">מרואן, שני דרהמים וכבר לקחתי אותם אני ממך. לחובת בן נחום אלחרירי</span></li>
<li><span lang="he">ו׳ דרהמים וב׳דאר אלכתאן׳, נתקבלו ק׳׳ב דינרים על ידי הכהן, והוא חייב ז׳ דינרים ושליש; לזכותו מאת</span></li>
<li><span lang="he">מרדוך ג׳, וי׳׳א קיראטים וחבה; לזכותו התמורה בעד הנייר, דינר וחצי, ועליו לסלק לו</span></li>
<li><span lang="he">את התמורה בעד השקדים, כפי שהייב אותו מרדוך, ותגבה ממנו את היתרה ותרשום אותה לזכותי.</span></li>
<li><span lang="he">והוציא עלי מן הדרהמים שלו חצי דרהם נחושת ששילם לאחראי, השארתי אותו אצל מרדוך,</span></li>
<li><span lang="he">והוא המיר לי אותו, תציין זאת אצלו, כדי שלא ישכחו להמירו כאשר יקבלו</span></li>
<li><span lang="he">את היתרה. הואילה: הבטחנו לחאתם בן אלקלמוני בתעודה את חבית</span></li>
<li><span lang="he">פחמת העופרת על ידי האדון אברהים בן האלכסנדרוני, השתדל</span></li>
<li><span lang="he">לקבל אותה והבא אותה לי עמך, או שלח אותה. והואילה לקנות</span></li>
<li><span lang="he">לי בגד ׳חפי׳, משני שלישים בקירוב והשתדל לשלוח אותו.</span></li>
<li><span lang="he">מסרתי לאדוני אבו נצר דאוד, שיקבל את היתרה מתמורת בד הפשתים מאת אבו</span></li>
<li><span lang="he">עמראן. לחשבוננו הפרטי מזה: ו׳ רטלים שנמכרו, על פי מה שציין, ויש להאמין לו,</span></li>
<li><span lang="he">המחיר כ׳׳ה וחצי, בעד חלק ממנו, ובעד חלק אחר: כ׳׳ה. שילמו לי מן התמורה:</span></li>
<li><span lang="he">ו׳ דינרים ושישית ודאנק, אולי הוא ישלים את היתרה, ויעשה בעניין זה כפי שימצא</span></li>
<li><span lang="he">לנכון, אם יעלה (לפסטאט) לפני שישלים. והכי חשוב מכל אלה: אם</span></li>
<li><span lang="he">יעיש אבן דג׳ון, היוודע אצלו אם היתה עמו הכריכה של עטא, </span></li>
<li><span lang="he">ומה שחררו ממנה; תטפלו בזאת, אתה ואדוני אבו נצר</span></li>
<li><span lang="he">דאוד מתוך דאגה, כי הלוא לולא חייתי סומך עליכם ויודע שבעת</span></li>
<li><span lang="he">שאתם נמצאים, אני טפל, לא הייתי זז מפה לפני בואו. ועוד:</span></li>
<li><span lang="he">אם תגענה ידיעות מבן דודך ומפתוח, כתוב לי את הכול, כי אתה יודע את רוב</span></li>
</ol>
                    
                        <h3>שוליים, ימין </h3>
                    
                        <p><span lang="he">דאגתי, ותפרט לי את כל הנעשה אצלך שעה בשעה, על בריאות גופך, והשתדל לעלות (לפסטאט), ואל תתרשל …. עלון …. כאן הרבה. והמריסי ….</span></p>
                    
                </div>
            
                <div data-canvas="https://geniza.princeton.edu/documents/1660/iiif/canvas/2/">
                    
                    
                    
                        <h3>ע׳׳ב:</h3>
                    
                        <p></p>
<ol>
<li><span lang="he">בן אלשויך הסופר, יש לי אצלו י׳׳ד קונטרסים, קיבלתי ממנו ד׳ קונטרסים,</span></li>
<li><span lang="he">נותרו לי אצלי י׳: אם גמר אותם, שלם לו ד׳ דרהמים יתרת המגיע לו, וקח אותם</span></li>
<li><span lang="he">עם נסים. אצל המלמד יש לי י׳׳א קונטרסים, מהם ה׳ קונטרסים גדולים</span></li>
<li><span lang="he">בשש חלוקות, סדר עם ר׳ ישועה שיטפל בכל אלה עד שיושלמו ושלם לו בעדם מה שתמצא לנכון; ואת ספר טומאה וטהרה אל תשכח.</span></li>
<li><span lang="he">את הבגד שהגיע בשבילי מצור, השתדל לשלוח בהקדם, כי אני זקוק</span></li>
<li><span lang="he">לו. השארתי אצלך ק׳׳ה קערות מקומרות(?), הואילה לזרז, בנוגע לאלה שאין</span></li>
<li><span lang="he">עליהן סימן של הדרשן (שישים את) סימנו, ותמסור אותן למרדוך ותורה לו</span></li>
<li><span lang="he">שייזהר בהן. ליצחק בן אלמג׳אני יש אצל אבן אלקאש</span></li>
<li><span lang="he">(מחוק: שני קונטרסים) קונטרסים, בהם ספער הציצית, קח אותם ממנו</span></li>
<li><span lang="he">ובקש ממנו שייקח בשבילו מאבו אלברכאת קונטרס בכתר ידו של</span></li>
<li><span lang="he">בן הושענא וגליונות נייר יפד עמם; הואילה לטפל בהם. אל</span></li>
<li><span lang="he">תילקח ממני ואל אשאר בלי חסדך לעולם. קח בשביל זכאר בן</span></li>
<li><span lang="he">חיים מאת אחיו בגד כותנה שלם ובגד קצוץ, והפקד אותם בשבילו אצל</span></li>
<li><span lang="he">בן האלכסנדרוני על שמו. השארתי אצלך דינר ושני ורבעי דינר,</span></li>
<li><span lang="he">משקלם דינר ורבע בקירוב. אולי תצליח למכור את הפלפל ועמו את הציפורנים</span></li>
<li><span lang="he">וקנה לי במה שייכנס נעלי עץ.</span></li>
</ol>
                    
                </div>
            
        </section>
    </body>
</html>
