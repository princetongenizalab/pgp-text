
<html>
    <head>
        <title>Transcription of Legal document: T-S 13J3.19</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.19</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00019/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">למא כאן פי אלעשר אלאול מחדש שבט שנת אלפא וחמש מאה ותמניסרי שנין&nbsp;</span></li>
<li><span lang="he">לשטרות בפסטאט מצרים דעל נילוס נהרא מותבה כן הוה חצר אלינא אנו&nbsp;</span></li>
<li><span lang="he">חתומי מטה אבו אלפכר בן אלשיך אבו אלפתוח אללוי אלשמאע סט ואבו אלבהא&nbsp;</span></li>
<li><span lang="he">בן אלשיך כלף הזקן [נע] וקאלא לנא אעלמו אן נחן קד אסתכרנא אללה סבחאנה&nbsp;&nbsp;</span></li>
<li><span lang="he">ועקדנא ביננא שרכה פי מאל מבלגה אלף דרהמא ואחדה ומאיה דרהמא&nbsp;</span></li>
<li><span lang="he">ורק גיאדא נקד מצר מן דלך לאבו אלפכר אלמדכור אלף דרהמא&nbsp;</span></li>
<li><span lang="he">ולאבו אלבהא אלמדכור מאיה דרהמא ואחדה ורק גיאדא נקד מצר&nbsp;</span></li>
<li><span lang="he">ווקע אלאתפאק ביננא אן נתרכין פי אלמבלג אלמדכור ונביע ונשתרי&nbsp;</span></li>
<li><span lang="he">ונאכד ונעטי פי חואיג אלעטר מן מצר אלי אלקאהרה ומן אלקאהרה</span></li>
<li><span lang="he">אלי מצר מדה סתה אשהר מתואליה אולהא מסתהל חדש שבט&nbsp;</span></li>
<li><span lang="he">שנת אלפא וחמש מאה ותמניסרי שנין לשטרות אלמואפק לגמאדי&nbsp;</span></li>
<li><span lang="he">אלאכר סנה תלת וסת מאיה לתאריך אלערב ומהמא פתח אלכאלק&nbsp;</span></li>
<li><span lang="he">סבחאנה לנא בה מן אלפאידה פי אלמדה אלמדכורה כאן דלך ביננא&nbsp;</span></li>
<li><span lang="he">נצפין באלסויה ואן חדת ואלעיאד באללה כסארה או אנכסאר ענד&nbsp;</span></li>
<li><span lang="he">אלמעאמל[ין כאנת] [ביננא] נצפין באלסויה וקד אלתזם כל ואחד מנא&nbsp;</span></li>
<li><span lang="he">[......................&nbsp; אגתנאב] אלכיאנה ומראקבה אללה&nbsp;</span></li>
<li><span lang="he">[.............................] אלמדכוראן קנין שלם&nbsp;</span></li>
<li><span lang="he">[בכלי הכשר לקנות בו מעכשיו רצונ]ם בלי אונס כלל בביטול&nbsp;</span></li>
<li><span lang="he">[כל מודעין ותנאין על כל מה דכתיב ומפרש ל]עלא ומא דה[וה]&nbsp;</span></li>
<li><span lang="he">[קדמנא&nbsp; כתבנא וחתמנא עליה למיהוי לזכו ולראי]ה..[........]</span></li>
</ol>
                    
                </div>
            
        </section>
    </body>
</html>
