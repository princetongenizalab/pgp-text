
<html>
    <head>
        <title>Transcription of Letter: T-S 13J24.4</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.4</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00004/canvas/1">
                    
                    
                    
                        <p>שבת....</p>
<p>הנה אל ישועתי וכולי</p>
<ol>
<li>אלגמאעה אלכרימה אלמקימין במצר</li>
<li>[י]ברכם צורם ויהיה בעזרם יוצרם אנס</li>
<li>יעלמו באן לא תסאלו מא גרי עלינא בסבב</li>
<li>תגליק אלגואלי ואנתם ראיתם מא חצל</li>
<li>לכם מן אלגראמה ואלתשנטט ואלקרץ</li>
<li>בסבב תגליק אלגואלי ותאכר עליכם בעד</li>
<li>כל חסאב מאיה וכמסין דרהם ואן נחן</li>
<li>אלזמנא אלמולא אלאגל אלח ר אברהים</li>
<li>היב ואלמולא אלאגל אלח נצראללה היב</li>
<li>ואלמולא אלאגל אלח יוסף היב ואלמולא</li>
<li>אלאגל אלח הבה אללה היב ואלמולא אלאגל</li>
<li>אלח מוסי היב באלמאיה וכמסין וכתבנא</li>
<li>עליהם הגה בהא אנהם יעטוהא מן</li>
<li>אלמזונות פאי מן קאלו לה עלי גבאיתהא</li>
<li>יגבי ולא ימתנע ואי מן תאבא ען</li>
<li>גבאיתהא יכון תחת אלחרם לא יכלמה</li>
<li>אחי ולא יעאמלו ולא יסאקפה אלי חין</li>
<li>יג.ב. ואי מן גבא [י]גתהד פיהא לאן</li>
<li>אלצרורה דאעיה אלי דלך ואי מן גבא</li>
<li>לא יוצלהא אלא לאחד מן אלכמסה</li>
<li>אלמדכורה ואלחדר תם אלחדר מן אל</li>
<li>מכאלפה ואלחק תע יכון פי עזרכם ויעמר</li>
<li>דיארכם ויחוי אולאדכם ויכתר רזקכם</li>
<li>ואן אלגמאעה חאסבו אלח מוסי שצ</li>
<li>ומא בקי פי גהתה שי פלא סביל לאחד</li>
<li>יתחדת פיה ואי מן יתחדת פי ערצה</li>
<li>אכדנא מנה אלחק ואלחק תע יגעל</li>
<li>אלעאקבה לשלום ושלום</li>
</ol>
                    
                        <h3>on the margin</h3>
                    
                        <p>ואלבוא[קי] / אלדי / באקי[ה] / על. אל / נאס [מן] אלגואלי / יזנו באל /</p>
<p>מרוה / לאלגבאה / אל.... / ויגרמו / אלפצה / ומא.... / להם שי / וכדלך</p>
<p>אל / גבאיה... / ...... / אן כנא / ענדכם / דכרו לאן / מא גבאו /</p>
<p>מנהא... / כמס / מן ב.../ יליה נד[ר] / יזנו.../ כל נדר[ר] / והדא אל /</p>
<p>פצל מא / יאכר נדר /</p>
                    
                </div>
            
        </section>
    </body>
</html>
