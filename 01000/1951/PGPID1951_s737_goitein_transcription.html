
<html>
    <head>
        <title>Transcription of Letter: T-S 8J16.10</title>
    </head>
    <body style="max-width: 860px; margin: auto">
        <h1>Transcription of Letter: T-S 8J16.10</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00010/canvas/1">
                    
                    
                    
                        <ol>
<li>כתאבי אטאל אללה בקאך ואדאם סלאמתך וסעאדתך ונעמתך</li>
<li>נעלמך אני קד וצלת אלי אסכנדריה ואגתמעת מע יעקוב</li>
<li>וערפני כבר אהלך ואנהם טאיעין ומא להם נפקה</li>
<li>ועליהם אלכרא אלצאחב אלדאר וקד קאל לי יעקוב אבן</li>
<li>עמך ואסתחלפני ומא זאל ימשי מעי אלבאב אלסדרה</li>
<li>והו יוציני ויסתחלפני אן נכאתבך פי שיי תנפדה להם</li>
<li>ובאללה אן כליתהם מן שיי תנפדה להם ואנמא זוגתך</li>
<li>קד אנפדת וראהא וגאת אלי ענדי וקלת לה עלי אלתוב</li>
<li>אלק קאלת הו רהן פי נצף דינ' פי אלכרא וחלפת</li>
<li>לי אן מעי שיי לא אפתכתה וקד קלת להא כודי</li>
<li>י' דרהם וגיבה חלפת בסלימן אנה רהן ולו כאן</li>
<li>ענדי מא נביע ונפתכה לפעלת ובחק אלכובז</li>
<li>יאכי אן פעלת הדה אלפעל הם אהלך ואל ימכנך</li>
<li>פיהם אלא אלגמיל ובאללה עליך ובחק מא תעתקד</li>
<li>מן דין ישראל אמא אנפד להם צחבת אלעדק</li>
<li>אל איש מא סהל עליך לאנהם מנתדבין אלי</li>
<li>אללה ואלי מוגיי אלי אסכנדריה ואחסבה אנה צדקה</li>
<li>ואנמא אלג' אלדרהם (התחיל את המכתב ואחר כך הפך את העמוד והחל כותב את</li>
</ol>
<p>המכתב מחדש)</p>
<ol>
<li>אלדי וזנת עלי אלכמאר אנפד לי בהא מא תכן ענדך</li>
<li>אמא זיתון ואן כאן באכתר מנה וזנת אלבאקי אל</li>
<li>א פי אסכנדריה אן שא אללה</li>
</ol>
                    
                        <h3>margin</h3>
                    
                        <p>ואלסלאם עליך ויעקוב אבן עמך יכצך באלסלאם ומן תעמלה ענאיתך</p>
<p>אלסלאם ואן וגדת זיתון אן טייב אשתרי לי מנה ל דרהם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00016-00010/canvas/2">
                    
                    
                    
                        <h3>page b</h3>
                    
                        <ol>
<li>[[ומא נחתאג נוציך]] פי אמר אלזיתון</li>
</ol>
<ol>
<li>ולא תפרט לי פיה ואן לם תגד זיתון</li>
<li>אן טייב ולא אשתרי לי בהא מא חסין עמך</li>
<li>ועמאר יקריך אלסלאם</li>
</ol>
                    
                        <h3>the address</h3>
                    
                        <p>סידי אלשיך אבו יעקוב מחבה פרחיה בר'</p>
<p>יוסף // סבאג // אטאל אללה בקאה ואדאם יוסף נבע</p>
<p>עזה</p>
                    
                </div>
            
        </section>
    </body>
</html>
