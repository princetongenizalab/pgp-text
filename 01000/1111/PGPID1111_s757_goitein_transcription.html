
<html>
    <head>
        <title>Transcription of Legal document: T-S 13J3.27</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.27</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00027/canvas/1">
                    
                    
                    
                        <p>פירוק שותפות בין מנגא אלעטאר בן אבו סעד לבין אבו אלכיר בן אבו אלרצי</p>
<ol>
<li>שהדותא דהות באנפנא אנן שהדיא דחתימי לתתא אנה למא כאן פי</li>
<li>אלעשר אלאוסט מחדש תמוז שנת אלפא וחמש מאה ועשרין ותשע שנין</li>
<li>לשטרות בפסטאט מצרים דעל נילוס נהרא מותבה רשותיה דאדונינו</li>
<li>נגידינו אברהם הרב המובהק הפטיש החזק נר המערבי דגל הרבנים</li>
<li>יחיד הדור ופלאו הנגיד הגדול ירום הודו ויגדל כבודו חצר אלינא אלשיך</li>
<li>מנגא אלעטאר בן אלשיך אבו סעד אלעטאר הזקן היקר נע וקאל לנא</li>
<li>אקנו מני ואשהדו עליי בגמיע אלאלפאט אלמחכמה ואלמעאני אלמאכדה</li>
<li>ובכל לישאני דזכואתא ואכתבו ואכתמו ליכן דלך חגה וותאק אנני קד</li>
<li>אברית אבו אלכיר בן אלשיך אבו אלרצי אלנקאד הלוי הזקן היקר נע מן</li>
<li>גמיע אלחקוק ואלדעאוי ואלאימאן ואלחרמות ואלגלגולים וסאיר אלמחאכמאת</li>
<li>מימות עולם ועד עכשיו ולם יבק לי ענדה לא חק ולא טלב לא ען שרכה</li>
<li>ולא ען דין ולא ען ודאעה ולא ען מעאמלה ולא ען קראץ וסאמחת בכל חק</li>
<li>יתעיין לי קבלה מסאמחה באתה מאציה מפרוטה עד מאה דינר מא עדי</li>
<li>אלמסטור אלדי לי עליה בארבעה עשרה דינר מקצט דינר פי כל שהר כמא</li>
<li>ישהד בדלך אלמסטור אלמדכור ואנני קד רצית בקימה אלחואיג אלתי כאנו</li>
<li>פי אלדכאן אלשרכה ביננא יומיד ואכדתהם חסב מא קוומו עלי ורצית בדלך רצא</li>
<li>תאמא וליס לי ארגע פי דלך לא בוגה ולא עלי חאל ואנני קד קבלת עלי נפסי אלדיון אלתי</li>
<li>עלי אלדכאן אלמדכורה אלתי מבלגהם תמאן מאיה דרהם ומתי טהר זאיד ען דלך</li>
<li>כאן עלי אלנצף ועלי אבו אלכיר אלנצף ואן מתי אכדנא ממא לנא ענד אלמעאמלין</li>
<li>[[ורא תסעה מאיה דרהם]] //שיא כאן ביננא נצפין באלסויה// ונחן גמיענא מ/ת/סאעדין פי גבאיתה ואלסתעה</li>
<li>קמאקם אלדי ברא הם ללשיך מנגא ומהמא עדם מנהם כאן עלי אלשיך בו</li>
<li>אלכיר נצף דלך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00003-00027/canvas/2">
                    
                    
                    
                        <h3>verso</h3>
                    
                        <ol>
<li>נקול נחן אלשהוד אלואצעין כטוטנא אכר הדא אלמסטור אנה למא כאן יום אלכמיס אלראבע</li>
<li>ואלעשרין מחדש תמוז שנת [[אל]]ארבעת אלפים ותשע מאות שמונה ושבעים לבריית העולם</li>
<li>//בפסטאט מצרים// חצרת אלינא חיא בנת מכארם הס (הסופר) בן פתוח זוגה מר ור טוביה אלרומי הסופר היק נע</li>
<li>אלתי געלהא זוגהא וציה חין תופי עלי בנאתה אלאתנתין אלתי אסם אחדהן לאה ותסמא</li>
<li>תנא ואלאכרי שרה ותסמא סת אלכל ואקנינא מנהא //חסב מא תצמנתה// ושהדנא עליהא //וציתה// בגמיע אלאלפאט</li>
<li>אלמחכמה ואלמעאני אלמאכדה אנהא קד וצלת לספרי תורות ומצאחף אלהלכות אלדי כאנ[ת</li>
<li>מודועה לזוגהא אלמדכור //[[חסב מא תצמנתה וציה זוגהא]]// ענד [[מ]] כב גד קד מר ור אברהם הרופא הנכבד הכהן החכ</li>
<li>והנבון תפארת הכהנים בר כב גד קד מר ור שמחה הכהן הנכבד הזקן היקר סגן הכהנים</li>
<li>//[[חסבמא]]// ואנהא קד אברתה מן גמיע אלחקוק ואלדעאוי ואלמחאכמאת ואלמעאמלאת ואלאימאן ואל</li>
<li>חרמות ואלגלגולים מימות עולם ועד עכשיו בראה באתה מאציה קאטעה תאבתה לא אמר</li>
<li>יעלהא ולא שרט יפסכהא בראה קבץ ואסתיפא לה ולורתתה מן בעדה מנהא ומן [[ורתתהא מן]] //בנאתהא//</li>
<li>[[בעדהא]] //אלתי הי וציה עליהם ומן ורתתהם// ולם יבק להא ולא לבנאתהא ענדה לא חק ולא טלב ולא ימין ולא חרם ולא גלגול ולא</li>
<li>דעוי פי שיא ממא יקע עליה אסם וחרף //והגא// לא ען ודאעה ולא ען גירהא משוה פרוטה [[עד]]</li>
<li>ואלי מאיתין דינארא //דהבא// מצרייה ואנהא קד צמנת דרך בנאתהא אלמדכור[[ין]] //תין// באעלאה פימא [</li>
<li>אן יתקי מן טלבהם למר אברי אלמדכור מן גהה //מא// תרכה אביהם אלמדכור צמנת</li>
<li>דרכהם פי דלך משור פ....ה נ.י מאתין דינארא אלתי וקע עליהא [[אל</li>
<li>[[ו..ד]] אל..... פי אלאברי אלמדכור וופא אלקנין מופא עלי גמיע מא</li>
<li>...ון תנא אל...ר פי צחה מן עקלהא וכנל' קנין שלם בכלי וכנל'</li>
<li>...</li>
</ol>
                    
                </div>
            
        </section>
    </body>
</html>
