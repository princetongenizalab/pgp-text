
<html>
    <head>
        <title>Transcription of Legal document: T-S 13J3.27</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.27</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00027/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">שהדותא דהות באנפנא אנן שהדיא דחתימי לתתא אנה למא כאן פי </span></li>
<li><span lang="he">אלעשר אלאוסט מחדש תמוז שנת אלפא וחמש מאה ועשרין ותשע שנין</span></li>
<li><span lang="he">לשטרות בפסטאט מצרים דעל נילוס נהרא מותבה רשותיה דאדונינו</span></li>
<li><span lang="he">נגידינו אברהם הרב המובהק הפטיש החזק נר המערבי דגל הרבנים</span></li>
<li><span lang="he">יחיד הדור ופלאו הנגיד הגדול ירום הודו ויגדל כבודו חצר אלינא אלשיך</span></li>
<li><span lang="he">מנגא אלעטאר בן אלשיך אבו סעד אלעטאר הזקן היקר נע וקאל לנא </span></li>
<li><span lang="he">אקנו מני ואשהדו עליי בגמיע אלאלפאט אלמחכמה ואלמעאני אלמאכדה</span></li>
<li><span lang="he">ובכל לישאני דזכואתא ואכתבו ואכתמו ליכן דלך חגה וותאק אנני קד </span></li>
<li><span lang="he">אברית אבו אלכיר בן אלשיך אבו אלרצי אלנקאד הלוי הזקן היקר נע מן</span></li>
<li><span lang="he">גמיע אלחקוק ואלדעאוי ואלאימאן ואלחרמות ואלגלגולים וסאיר אלמחאכמאת</span></li>
<li><span lang="he">מימות עולם ועד עכשיו ולם יבק לי ענדה לא חק ולא טלב לא ען שרכה</span></li>
<li><span lang="he">ולא ען דין ולא ען ודאעה ולא ען מעאמלה ולא ען קראץ וסאמחת בכל חק</span></li>
<li><span lang="he">יתעיין לי קבלה מסאמחה באתה מאציה מפרוטה עד מאה דינר מא עדי</span></li>
<li><span lang="he">אלמסטור אלדי לי עליה בארבעה עשרה דינר מקצט דינר פי כל שהר כמא</span></li>
<li><span lang="he">ישהד בדלך אלמסטור אלמדכור ואנני קד רצית בקימה אלחואיג אלתי כאנו</span></li>
<li><span lang="he">פי אלדכאן אלשרכה ביננא יומיד ואכדתהם חסב מא קוומו עלי ורצית בדלך רצא </span></li>
<li><span lang="he">תאמא וליס לי ארגע פי דלך לא בוגה ולא עלי חאל ואנני קד קבלת עלי נפסי אלדיון אלתי </span></li>
<li><span lang="he">עלי אלדכאן אלמדכורה אלתי מבלגהם תמאן מאיה דרהם ומתי טהר זאיד ען דלך</span></li>
<li><span lang="he">כאן עלי אלנצף ועלי אבו אלכיר אלנצף ואן מתי אכדנא ממא לנא ענד אלמעאמלין </span></li>
<li><span lang="he">[[ורא תסעה מאיה דרהם]] //שיא כאן ביננא נצפין באלסויה// ונחן גמיענא מ/ת/סאעדין פי גבאיתה ואלסתעה </span></li>
<li><span lang="he">קמאקם אלדי ברא הם ללשיך מנגא ומהמא עדם מנהם כאן עלי אלשיך בו</span></li>
<li><span lang="he">אלכיר נצף דלך</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00003-00027/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">נקול נחן אלשהוד אלואצעין כטוטנא אכר הדא אלמסטור אנה למא כאן יום אלכמיס אלראבע </span></li>
<li><span lang="he">ואלעשרין מחדש תמוז שנת [[אל]]ארבעת אלפים ותשע מאות שמונה ושבעים לבריית העולם </span></li>
<li><span lang="he">//בפסטאט מצרים// חצרת אלינא חיא בנת מכארם הס בן פתוח זוגה מר ור טוביה אלרומי הסופר היק נע </span></li>
<li><span lang="he">אלתי געלהא זוגהא וציה חין תופי עלי בנאתה אלאתנתין אלתי אסם אחדהן לאה ותסמא </span></li>
<li><span lang="he">תנא ואלאכרי שרה ותסמא סת אלכל ואקנינא מנהא //חסב מא תצמנתה וציתה// ושהדנא עליהא בגמיע אלאלפאט </span></li>
<li><span lang="he">אלמחכמה ואלמעאני אלמאכדה אנהא קד וצלת אלספרי תורות ומצאחף אלהלכות אלדי כאנ[ת] </span></li>
<li><span lang="he">מודועה לזוגהא אלמדכור //[[חסב מא תצמנתה וציה זוגהא]]// ענד [[מ]] כב גד קד מר ור אברהם הרופא הנכבד הכהן החכ </span></li>
<li><span lang="he">והנבון תפארת הכהנים בר כב גד קד מר ור שמחה הכהן הנכבד הזקן היקר סגן הכהנים </span></li>
<li><span lang="he">//[[חסב מא]]// ואנהא קד אברתה מן גמיע אלחקוק ואלדעאוי ואלמחאכמאת ואלמעאמלאת ואלאימאן ואל </span></li>
<li><span lang="he">חרמות ואלגלגולים מימות עולם ועד עכשיו בראה באתה מאציה קאטעה תאבתה לא אמר </span></li>
<li><span lang="he">יעלהא ולא שרט יפסכהא בראה קבץ ואסתופא לה ולורתתה מן בעדה מנהא ומן [[ורתתהא מן]] //בנאתהא// </span></li>
<li><span lang="he">[[בעדהא]] //אלתי הי וציה עליהם ומן ורתתהם// ולם יבק להא ולא לבנאתהא ענדה לא חק ולא טלב ולא ימין ולא חרם ולא גלגול ולא </span></li>
<li><span lang="he">דעוי פי שיא ממא יקע עליה אסם וחרף //והגא// לא ען ודאעה ולא ען גירהא משוה פרוטה [[עד]] </span></li>
<li><span lang="he">ואלי מאיתין דינארא //דהבא// מצרייה ואנהא קד צמנת דרך בנאתהא אלמדכור[[ין]] //תין// באעלאה פימא[.] </span></li>
<li><span lang="he">אן יתקי מן טלבהם למר אברי אלמדכור מן גהה //מא// תרכה אביהם אלמדכור צמנת </span></li>
<li><span lang="he">דרכהם פי דלך משוה פרוטה ואלי מאתין דינארא אלתי וקע עליהא [[אל...]]</span></li>
<li><span lang="he">[[ו..ד]] אל..... פי אלאברי אלמדכור וופא אלקנין מופא עלי גמיע מא</span></li>
<li><span lang="he">...ון תנא אל...ר פי צחה מן עקלהא וכולי קנין שלם בכלי וכולי</span></li>
</ol>
                    
                </div>
            
        </section>
    </body>
</html>
