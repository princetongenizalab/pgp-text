
<html>
    <head>
        <title>Transcription of Letter: T-S 8J15.18</title>
    </head>
    <body style="max-width: 860px; margin: auto">
        <h1>Transcription of Letter: T-S 8J15.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00015-00018/canvas/1">
                    
                    
                    
                        <ol>
<li>]לולד מ חרסה אללה</li>
<li>כתאבי אליך יא ולדי אטאל אללה בקאך ואדאם</li>
<li>סלאמתך ועאפיתך מן אלקדס מסתהל שבט</li>
<li>ען שוק שדיד וען צעובה אחואל ואלחמד ללה</li>
<li>עלי כל חאל. ומא אחסן אצף לך יא ולדי מא אנא</li>
<li>עליה מן אלאחואל אלצעבה ואן מן וקת תופי לי אל</li>
<li>צבי אנא מטרוח עלי אלפראש ואני ני[ כל] אלוקת</li>
<li>מא כרגת מן באב אלדאר אלא פי הדא אלוק[ת ואצ]עב</li>
<li>מא עליי אן עליי דין אלדי אנפקתה עלי אלצ[בי] נחו</li>
<li>דינארין אלא שי ומא לי מנהא שי בידי ואנא עלי</li>
<li>אן אביע אלכסא אלדי וגהת אליי ואיש מא כאן ענדי</li>
<li>לאגרמה פי אלדין פלא תכליני מן שי תוגהה אליי</li>
<li>לאני פי אחואל צעבה ופי ציקה עטימה ומא לי</li>
<li>חילה לשי מן אלאשיא ולא אחד יפתקדני בשי</li>
<li>וקד בקית . . ל . . מן כל אלגהאת ועסי תחמל עלי</li>
<li>נפסך ותגי אליי לאני מא בקי פיי בקייה ולעל אלמות</li>
<li>אקרב מן הדא. ולא תקטע עני כתבכם לאן</li>
<li>לי מדה מא סמעת לכם כבר ולא ראית לכם גואב</li>
<li>פלא תכליני מן כל דלך אן שא אללה ואלסלאם עליכם</li>
</ol>
                    
                </div>
            
        </section>
    </body>
</html>
