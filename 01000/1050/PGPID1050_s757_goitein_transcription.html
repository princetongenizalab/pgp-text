
<html>
    <head>
        <title>Transcription of Letter: T-S 13J22.29</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.29</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00029/canvas/1">
                    
                    
                    
                        <ol>
<li>בש</li>
<li>כתאבי אליך יאכי וסידי ואלעזיז עלי אטאל</li>
<li>אללה בקאך ואדאם עזך וסעאדתך ונעמתך</li>
<li>ושוק אליך שדיד גמע אללה ביננא עלי אסר</li>
<li>חאל ואלדי אעלמך בה אן קד וצלת אלעשרה</li>
<li>דראהם וסלמתהא ללואלדה והי דאעיה</li>
<li>לך ולמולאי אבו סעיד מא אסאל אללה</li>
<li>יתקבלה פיכם לאן לולא אנתם להא מע</li>
<li>אללה תעאלי במא תדכרוהא בה כל וקת</li>
<li>פי מא תעוד בה עלי חאלהא וחאל מן</li>
<li>ילוד בה //כאנת האלכה// אללה תעאלי יחייכם להא ולנא</li>
<li>ויגמע ביננא עלי אפצל אלאחואל וקד וצל</li>
<li>לי אלכיאר שובר ואלצמג לא עדמתכם</li>
<li>גמיע וקד אנפדת למולאי אבו סעיד אלקליל</li>
<li>אצול אלקפאר אלדי כאן טלבה תעלמני בוצולה</li>
<li>וכנת טלבת עוצהם אלחואיג אלדי הי בקירט</li>
<li>קירט ולעלי אנפד חאגה תביעהא אלי</li>
<li>ותשתרי לי בהא אלחויגאת אלמכתובה לך</li>
<li>אן שא אללה וואלדתך וכואתך יכצוך אפצל</li>
<li>אלסלם ואגלה ויכצו מולאי אבו סעיד</li>
<li>אלסלאם אלגזיל עני וענהם וסת נעים</li>
<li>אפצל אלסלם ומן תחוטה ענאיתכם</li>
<li>אלסלם וקאל לי עואץ אנכם קלתו לה //מא// אן</li>
<li>וצל לכם מן זמאן כתאב מן ענדי וישהד</li>
<li>אללה עלי מא מנה וקת אלא אנפד לכם</li>
<li>כתב כתיר מע מא אן מא ענדי פיהא</li>
<li>אכתר מן אלסואל ענכם וען אחואלכם</li>
<li>לא גיר פמא לכם מני נפע לא הדיה</li>
<li>ולא רסאלה פאן תאכרת אלכתב ענכם</li>
<li>ולא רסאלה פאן תאכרת אלכתב ענכם הן]]הדא מנכם תפצל</li>
</ol>
<ol>
<li>פלא יבאלא ל[[הן]]הדא מנכם תפצל</li>
<li>ומחבה אללה תעאלי לא יעדמני פצלכם</li>
<li>ומחבתכם אבדא ושלומכם יגדל נצח סלה</li>
</ol>
                    
                        <h3>עמוד ב'</h3>
                    
                        <ol>
<li>לאכי וסידי ואלעזיז עלי אטאל אכוה וק.... פי</li>
<li>סרור פרחיה בר מנשה נע יפת בן מנשה נע</li>
<li>בן אלקטאיף אטאל אללה בקאה אמאנה מודאה</li>
</ol>
                    
                </div>
            
        </section>
    </body>
</html>
