
<html>
    <head>
        <title>Transcription of Letter: T-S AS 147.2</title>
    </head>
    <body style="max-width: 860px; margin: auto">
        <h1>Transcription of Letter: T-S AS 147.2</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00147-00002/canvas/1">
                    
                    
                    
                        <h3>a</h3>
                    
                        <ol>
<li>כתאבי יאסידי ומולאי אטאל אללה בקאך ואדאם עזך ותאדיך מן אלקודס לג</li>
</ol>
<p>כלון מן</p>
<ol>
<li>אייר וחאלי סלאמה ועאפיה ושוק שדיד אללה יקרב אלאגתמאע פי אכץ אלמוציע</li>
</ol>
<p>ווצל</p>
<ol>
<li>כתאבך יאסידי ומולאי וסוררת במא דכרת פיה אנא וגמיע אלאצדקא מן משיך</li>
<li>וחרצך פי אשלום בין סאדתי אלחבירים אבקאהום אללה וחק//אבי// אנך אוהיב</li>
</ol>
<p>שלום ורודף</p>
<ol>
<li>שלום זאדך אללה מן כל כיר ואוקף לך זכות אבות ומעשיך הטובים בעולם הזה</li>
<li>ולעולם הבא ואנא קד ערפת צמיר מולאי אלחבר אבו זכרי אבקאה אללה ואבקא</li>
<li>ולדוה ופרחוה מנה ואבקא סידי אכיה ורזקוה בנים זכרים אדא כאנו יפעלו</li>
<li>אלגמיל מע כל אחד מן יערפוה ומן לא יערפוה יטלובו אלמתובה פכיף מע מן</li>
</ol>
<p>קד חצל</p>
<ol>
<li>פיה תורה ועליה שם קדושה ובני תורה יכרמו בעץ לבעץ ואן גרא בינהום פי</li>
</ol>
<p>בעץ</p>
<ol>
<li>אלאוקאת חקד או כלאם פהדא יכון פיה מנפעה אמא שפקה בעץ עלי בעץ או</li>
<li>יכון בינהם מן יצריב ויטלוב אלשר פללה אלחמד אלדי קד אשתמעת כלמתהום</li>
<li>אדאם אללה דאליך ותבת בינהום אשלום וכדאליך ר יהושוע אלחבר אבקאה אללה</li>
</ol>
<p>גומלה</p>
<ol>
<li>כיר אכתם אללה לה באלכיר וגעל אחריתו אחרית טובה ואבקא ואלדוה מולאי</li>
</ol>
<p>אלשיך ר</p>
<ol>
<li>דוסה ואוראה מנה אלכתרה ואסאלך יאמולאי תנוב עני ענד כל ואחד וואחד</li>
</ol>
<p>ותעלמהום</p>
<ol>
<li>סרורי וסרור כל צדיק בדאליך וענד וצול כתאבך צלית עלי כל ואחד וואחד</li>
</ol>
<p>יום ראש חודש</p>
<ol>
<li>פי אלכניס אללה יסתגיב מני צאליח מא אדעוה לך יאסידי ולהום ואמא מא</li>
</ol>
<p>דכרת פי</p>
<ol>
<li>סבב אלמאל אלדי כאן ענד בן כוריש רחמוה אללה פקד כאן וצל בעצה אצון</li>
</ol>
<p>תמנין דינ</p>
<ol>
<li>לטאיפתין ארגו יכון סידנא אלנשיא אדאם אללה עולאה קד פעל פי הדא שי</li>
</ol>
<p>[חס]ן ק[ד]</p>
<ol>
<li>אותיב עליה וקד כאן תקדמת אלכותב פי סבב אוגרת אלדור ולם יגיני מנך</li>
</ol>
<p>גואב</p>
<ol>
<li>ויקולו לי אצחבנא אכתוב אליה פי סבב דאליך אסאלך יאסידי תעמל פי סבבהא</li>
</ol>
<p>שי</p>
<ol>
<li>יתיבך אללה עליה ויגיני כתאבך סורעה ויכון כותבך אלי כט עבראני ואן</li>
</ol>
<p>יכון לך חאגה</p>
<ol>
<li>או לצדיק תסרני בהא ואעלמך באני אמלכת ולדי אצגיר אבו נצר פי אלעסח</li>
</ol>
<p>וכאן לה</p>
<ol>
<li>מאלך חסן אללה יבלגך לסית אלאהל ולאוכראה ויפרחך בהום וירזקך בין זכר</li>
</ol>
<p>לחיא</p>
<ol>
<li>ולקיאמא ואל יכרית שם אבותיך והשמועות עמנו קשות בעבור בבל וסביבותיה</li>
<li>האים יושיבינו בטח ושקט ושאנן ויסתירינו בסתר כנפיו ואסאלך אן יכון</li>
</ol>
<p>תגדד שי</p>
<ol>
<li>תערפני וכיף אלסיער וסיער אלדראהם ענדכום כיף היא ותכוץ סאדתי אלחבירים</li>
</ol>
<p>מני ומן</p>
<ol>
<li>ולדי באתם אסלאם קראת עליך יאסידי אתם אסלאם ועלי מן ענדך אתם אסלאם</li>
</ol>
<p>ועלי סית אלאהל</p>
<ol>
<li>אסלאם ועלי אלפראנסה אתם אסלאם וגמיע אלאצדקא אלסלאם וולדי יכוצך ויכוץ</li>
</ol>
<p>מן ענדך</p>
<ol>
<li>אצאנהום אללה באתם אסלאם ומן ענדי יכוצו מן ענדך באתם אסלאם ושלמומ</li>
</ol>
<p>ירבה לעד</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00147-00002/canvas/2">
                    
                    
                    
                        <h3>Verso</h3>
                    
                        <ol>
<li>لسيدي وموﻻي ابي الحسن علون الفرناس بن يعيش محبه ﻻعدمه</li>
<li>اطال الله بقاه وادام عزه وتاييده بالفسطاط</li>
<li>الحسن بن طاهر عمر بن يوسف وولده</li>
</ol>
                    
                </div>
            
        </section>
    </body>
</html>
