
<html>
    <head>
        <title>Transcription of Letter: T-S 10J10.30</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.30</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00030/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולאי אלשיך ואדאם עזה ותאידה</li>
<li>וסלאמתה ונעמתה מן צור לג כלת מן אב ען סלאמה פי</li>
<li>אלגסם ושגל קלב לא יעלם עלמה גיר אללה עז וגל מן</li>
<li>כול וגה ואכתרהם מן מחנתי מע בן אלואסטי אללה יטלבה</li>
<li>מן מא ולא בוגהה וקד הלכת מעה יאמולאי כול יום</li>
<li>יטלבני בטלב ואכד מן אלוכאלה כג דינ תמן שכאיר כתאן</li>
<li>אללה יכפי אמרה וקד תרכת אלמנא צפר אלדי באל[ ]</li>
<li>פי תניס פזעת עליהא מן אלגזא וקד רכדני רכודא ען</li>
<li>אללה יכפי אמרה ולמא כאן פי יומי האדא מצית מע</li>
<li>אפראים נכרגו אלשכארתין אלדי לך נביעהא מא וגדת</li>
<li>אלי ואחדה אכרגתהא בעתהא סער ז ארטאל בדי לכן</li>
<li>כאן כתאן רכי גאני בן אלואסטי ללכאתב קאל לה אכתבהא</li>
<li>כאנת עלי אלואסטי קלת לה אנך לא תכתבהא אלי באסם</li>
<li>צאחבהא ואדא בינוה שי קאל אנא נאכד פיהא רבח</li>
<li>ד די וקאם לנא שי יקלע אלרוח בחצרה גמאעה מן</li>
<li>אצחבנא ואנא נבחת עלא אלאכרה ונביעהא לאן בקי</li>
<li>לי מנה ג שכארא מן אלעדה לם נגדהא ואלקום פי חאל</li>
<li>אן עטים וארגאל וכראג וקד אכדת לך ה אתואב</li>
<li>גייד מסתעמלה ודי ונצף ואנא לעל נאכד לך עדל</li>
<li>פרסי או שי נשדהא פיהא ומא נטיק יאמולאי נשרח</li>
<li>לך מא עלא קלבי ממא בלגני מן אלסער במצר וקד</li>
<li>תרכת אלאטפאל בלא שי וקד כתבת אליך ארגו אנך</li>
<li>אשתרית להם</li>
</ol>
                    
                        <h3>Right Margin</h3>
                    
                        <ol>
<li>אלדי כתבת אליך פיה וקד כתבת אלי סידי אבי אלסרור ישתרי להם שי פתתערף</li>
<li>לי אן כאן אכד להם שי ותכתב אלי ולי יאמולאי מן ינם אן דכלת צור</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00030/canvas/2">
                    
                    
                    
                        <h3>Verso</h3>
                    
                        <ol>
<li>מא ראית כתאב מן אדמי ואנא תחת חאל מא יעלם עלמה</li>
<li>אלי אללה עז וגל פתבאדר אלי בכתאבך משרוח תפרג עני</li>
<li>ולא תתואנא לי פי שרא אלקמח ללאטפאל ותרוג כתאבך</li>
<li>וכתאבך (!) מולאי אבי נצר בן סגיר אלי אלוכיל בדפע</li>
<li>אלדי אלי ואלי בקית מנעאקה עליך ותערפני סער</li>
<li>אלבצאיע ענדכם מתל פעסי וביאץ ארגישי וחריר</li>
<li>וצקט ואש יבאע ענדכם ולא תוכר כתאבך עני עלא</li>
<li>כול חאל בגמיע מא כתבת אליך פיה מתפצל ואכבאר</li>
<li>מראכב אלגרב ואן יכון לך חאגה תכחב אלי בהא קראת</li>
<li>עליך אלסלאם וגמיע מן תחוטה ענאיתך אלסלאם ותכתב</li>
<li>אלי באב דאר אלמא פי כול כתאב</li>
</ol>
                    
                        <h3>Upside-Down</h3>
                    
                        <ol>
<li>למולאי אלשיך אבי יחיי נהראי בן נסים מן נסים בן כלפון אלפסטאט</li>
<li>אטאל אללה בקאה ואדאם עזה ותאיידה אן שא אללה</li>
<li>נגא אלאנצארי וולדה חסין עלי בן מחמד וולדה חסין</li>
</ol>
                    
                </div>
            
        </section>
    </body>
</html>
