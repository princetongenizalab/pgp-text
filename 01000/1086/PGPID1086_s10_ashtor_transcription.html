
<html>
    <head>
        <title>Transcription of Letter: T-S 13J26.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J26.7</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00026-00007/canvas/1">
                    
                    
                    
                        <ol>
<li>של]ום שלום</li>
<li>אלי חצרת אלולד</li>
<li>ואלצאחב אלסדי[ד</li>
<li>ומן חסן אלתופיק לא אכלא[ה ויגמענא</li>
<li>נחן ואיאה פי מסתקר רחמתה</li>
<li>תו אנס ויחיט בעלם אלשיך עבד</li>
<li>אללטיף אני פי כיר ועאפיא ואני כתיר</li>
<li>שוק לראיתכם כתיר אללה יגמענא</li>
<li>פי כיר ועאפיה ומן חין פארקנאכם</li>
<li>ונזלת אלמרכב ומא עוומת לבעד</li>
<li>עשאת אללאכיר ומא חצל לנא שר</li>
<li>מן אלמרכב וטלענא מן אלמרכב</li>
<li>אלי סמנוד יום אלאחד ואלחאל ואקף</li>
<li>לאכן אמשא מן מצר וכל יום נעמל</li>
<li>בתלאתה ארבע אנצאף ואלכל מחצלי[ן</li>
<li>מעי ולא תחמל הם לא דין ולא גירה</li>
<li>ואני באעמל פורים פי גוגר ואני</li>
<li>ראיח מע ואחד אפרנגי והו צבי</li>
<li>אלמעלם יוסף ואני מא אעמל פסח</li>
<li>אלא ענדכם בעד אלסלאם אלתאם</li>
<li>עליך ועלא ואלדתך ועלא גוזתך</li>
<li>ועלי סתיתה ואבנהא מוסי יל ואבוה</li>
<li>ואלסת /ס/עאדאת ואלגאר אלחסן רבי</li>
<li>יוסף וגוזתה אלרביסה ואלמעלם</li>
<li>שמואל וולדה אלשיך מוסי וואלדתה</li>
<li>וכל מן פי ביתהא וכל מן פי אלחארה</li>
<li>אללה תע יגמענא ויגמעהם עלינא</li>
<li>קריב גיר בעיד אמן ושלום</li>
</ol>
                    
                </div>
            
        </section>
    </body>
</html>
