
<html>
    <head>
        <title>Transcription of Letter: T-S 12.300</title>
    </head>
    <body style="max-width: 860px; margin: auto">
        <h1>Transcription of Letter: T-S 12.300</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00300/canvas/1">
                    
                    
                    
                        <ol>
<li>קד כאנת כותבי צדרת אלי סיידי אלחבר [אלמעולה]</li>
<li>אטאל אללה בקאה ואדאם עזה ע[דה ולם]</li>
<li>יצל לאחדהא גואב וארגו אן יכון [ל]כ[יר]</li>
<li>סאלתה תערפי אכבאר אלשייך אבי</li>
<li>אלפרג אלמוצלי איידה אללה לאני כונת [ענדה]</li>
<li>ווקפתה עלי אשיא ווקפתה איצא אן</li>
<li>תכון כותבה מותצלה עלי ידה חרסה אללה</li>
<li>ולם יצל מנה גואב וערפתה איצא</li>
<li>סואל אלרייסא אדאם אללה עלאהם ען</li>
<li>אכבארה וען אלרייס \\וען אכב&lt;א&gt;ר\\ ר דניאל אלנאסי</li>
<li>איידה אללה וכיף גרת אמורה ולם יגי מנה</li>
<li>פי דאלך הם איצא גואב וצועב עלינא</li>
<li>דאלך גדא לאן מא כדא גרת אלעאדה</li>
<li>מנה בל קד כאן הו חרסה אללה</li>
<li>יערפנא כל מא יגרי עלי מר אלזמאן</li>
<li>פאנא אסאלה אן לא יגיר מא גרת בה</li>
<li>עאדתה ואן יגיבני ען אלכותב אלמתקדמה</li>
<li>וען כתאבי הדא ולא יוכל&lt;י&gt;ני מן כותבה</li>
<li>פי כל וקת לאני אסר בדאלך כצצתה</li>
</ol>
                    
                        <h3>(right margin)</h3>
                    
                        <ol>
<li>באתם אלסלאם ואלרייס</li>
<li>אב ואלרייס אכיה יכוצוה באלסלאם:</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00300/canvas/2">
                    
                    
                    
                        <h3>verso</h3>
                    
                        <ol>
<li>ויסאלוני כל וקת ען אכבארה פאן כאן לה חאגה</li>
<li>או כתאב אליהם פאנפדה דרג כתאבי לאן אב</li>
<li>חרסה \\אללה\\ לה מדה מקים פי אלקודס פי עמרה</li>
<li>לציק דארה לאנה כאן גאנב דארה</li>
<li>כראבה אשתרהא והו פי עמארתהא</li>
<li>אללה ימליה שהואתה דוניא ואוכרי:</li>
<li>ויבקי סיידי אלחבר אלמועלה (!) וחסבי אללה וחדה</li>
</ol>
                    
                        <h3>upside down</h3>
                    
                        <ol>
<li>الى الحابار الموعﻻ ابي كثير افرائيم من صديقه ولد الشليشي</li>
<li>بن محفوظ الغزي يصل الفسطاط دكان</li>
<li>اطال الله بقاه وادام عزه وتاييده العطار مربعة العطارين</li>
<li>الحسين بن عبد الرحمن عامر بن الحسين</li>
</ol>
                    
                </div>
            
        </section>
    </body>
</html>
