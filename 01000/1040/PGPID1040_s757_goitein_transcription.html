
<html>
    <head>
        <title>Transcription of Literary text: T-S 13J22.19</title>
    </head>
    <body style="max-width: 860px; margin: auto">
        <h1>Transcription of Literary text: T-S 13J22.19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00019/canvas/1">
                    
                    
                    
                        <ol>
<li>יא בני אוציך בתקוי אללה פי אלגיב ואלשהאדה</li>
<li>וכלמה אלחק פי אלרצא ואלגצב ואלקצד פי אלגנא</li>
<li>ואלפקר ואלעדל פי אלצדיק ואלעדו ואלעמל פי</li>
<li>אלנשאט ואלכסל ואלרצא ען אללה פי אלשדה ואלרצא</li>
<li>יא בני מן אבצר עיב נפסה שגל ען עיב</li>
<li>גירה ומן רצי בקסם אללה לם יחזן עלי מא</li>
<li>] ומן סל סיף בגי קתל בה ומן חפר לאכיה</li>
<li>אלמומן בירא וקע פיהא ומן התך אכיה כשף</li>
<li>עו.את ביתה ומן נסי כטיתה אסתעטם</li>
<li>כטיה גירה ומן אעגב בראיה צל ומא ...</li>
<li>.. ומן תכבר על (צ"ל: עלי) אלנאס דל ומן כאלט</li>
<li>אלאנדאל אחתקר ומן דכל מדכל אלסו אתהם</li>
<li>ומן גאלס אלעלמא וקר ומן מזח אתכף בה</li>
<li>ומן אכתר מן שי ערף בה ומן כתר כלאמה (?)</li>
<li>כתר כטאוה ומן כתר כטאוה קל חיאוה</li>
<li>ומן קל חיאוה קל ורעה ומן קל ורעה</li>
<li>מאת קלבה ומן מאת קלבה דכל אלנאר</li>
<li>יא בני אלאדב כיר מיזאן וחסן אלכלק כיר</li>
<li>קרין יא בני אלעאקבה עשרה אגזא</li>
<li>תסעה מנהא פי אלצמת אלא ען דכר אללה</li>
<li>תעאלי ואחד פי תרך מגאלס אלספהא יא בני</li>
<li>זינה אלפקר אלצבר וזינה אלגנא אלשכר יא</li>
<li>בני לא כרם אעז מן אלתקוא ולא מעקל</li>
<li>אחרז מן אלורע ולא שפיע אנגח מן אלתובה</li>
<li>ולא לבאס אגמל מן אלעאפיה אלחרץ [[מפתא]]</li>
<li>מפתאח מפתאח אלמקת ומטיה אלנצב</li>
<li>אלתדכיר קבל אלעמל יומנך אלנדם ביס</li>
<li>אלזאד ללמעאד אלעדואן עלי אלגני טובא</li>
<li>למן אכלץ ללה עלמה [[ועלמה]] ועמלה</li>
<li>וחבה ובגצה וא.ה .תו..ה וכלאמה</li>
<li>וצמתה נקולה נפעלה</li>
</ol>
                    
                </div>
            
        </section>
    </body>
</html>
