
<html>
    <head>
        <title>Transcription of Legal document: T-S 13J2.17</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00017/canvas/1">
                    
                    
                    
                        <ol>
<li>חצרת בין ידינא אנן שהדי דחתמות ידנא לתחתא הלאלה בת נתן נע בעד צח</li>
<li>ענדנא מערפתהא באסמהא ושכצהא וקאלת לנא אשהדו עליי וקנו מני מן</li>
<li>אלאן מימות עולם ועד עכשו בצחה מני מן גיר קהר ולא גבר ולא סהו ולא</li>
<li>גלט ולא עלה בי ולא מרץ אנני קד אבראתה מן סאיר אלדעאוי //למ ששון רגלי ביר יפת נע// ואלמטאלבאת</li>
<li>ומן סאיר אלעלק ואלתבעאת אלתי תתגה לי עליה או לאולאדי אלתלתה אלדין הם</li>
<li>כלף וברכאת וזיד באן ואלעיאד באללה יטאלבוה לששון דנן רגלי בשי //סאיר// מן אל</li>
<li>מטאלבאת אלתי תכון מן קבלי פי חיאתי או בעד ופאתי ומן אלעלק ואלתבעאת</li>
<li>ולם יבק לי עלי רגלי מ ששון דנן שי גיר מא פי כתובתי מן מוכר ונדוניא</li>
<li>פקט אבראה קאטעה כאמלה חאסמא נאגזה פאצלה בראה לא רגעה</li>
<li>לי פיהא ולא עליהא ולא חגה תבטלהא ולא עלה יעלהא ואיצא מן אלדאר</li>
<li>אלתי בהא סכני אלדי קד געל סכנאי בהא בכתאב הו בידי משהוד עליה</li>
<li>פיה מדה כמס סנין וגיר //מן// דלך מן סאיר מא יתעאמלו בה אלנאס ומן דהב</li>
<li>ופצה ונחאס וקצדיר ורצאץ ומן וראתה מן סאיר מא ירתוה אלנאס</li>
<li>מן אסתחקאק אלורתה וכתבת לה הדא אלאברי לה ולוראתה מן בעדה</li>
<li>מני אנא הלאלה ומן וראתי בעדי וגעלת הדא אלאברי בידה כאוכד</li>
<li>ואתקן חכם אלאבארי אלדי סטרוה רבותינו זל וקד אבטלת מן אלאן כל</li>
<li>מודע וכל תאויל געלתה או געלה לי גירי ליפסך בה שי מן הדא אלכתאב</li>
<li>ליכון בידה [[ובידה]] וביד וראתה בעדה עליי ועלי וראתי בעדי ולם יבק עליו</li>
<li>לא שבועה לא חרם סתם ופירוש ואפילו גילגול שבועה וכדלך איצא //בין בדיני ישראל ובין//</li>
<li>//בנימוסי אומות העולם// קאל לנא מ ששון ביר יפת הנדיב זקן הקהל נע אשהדו עליי וקנו מני מעכשו</li>
<li>באבטאל כל מודע וכל תאויל באנני קד אבראת אולאד הלאלה זוגתי דא אל</li>
<li>מדכורין לעילא מן סאיר אלדעאוי ואלמטאלבאת ואלעלק ואלתבעאת מן סאיר</li>
<li>מא יתגה לי עליהם מן קבל ואלדתהם וקנינא מן ששון דנן ומן הלאלה</li>
<li>דא במנא דכשר למקניא ביה וכאן דלך בעיר סמבוטיה בירח אדר</li>
<li>שנת אתכז וסלמנא דלך למ ששון דנן למהוי בידיה לזכו ולראיה</li>
<li>תלי בין שטי: ל[מ ששון ר]גלי ביר יפת נע: סאיר: בין בדיני ישראל ובין בנימוסי</li>
<li>א[ומות הע]ול[ם וקיים ודין ק]יומיהון כדחזי שלמה בר עדיה סט</li>
<li>]ד נע: אתקיים שטרא דנן במותב תלתא</li>
<li>]ה ביה כתיבין ל[עילא ] שלמה ביר</li>
<li>]תי לה[ול ע]דיה נע</li>
<li>א]שרנוהי</li>
</ol>
                    
                </div>
            
        </section>
    </body>
</html>
