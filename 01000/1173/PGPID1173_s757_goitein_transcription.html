
<html>
    <head>
        <title>Transcription of Legal document: T-S 13J6.24</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.24</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00006-00024/canvas/1">
                    
                    
                    
                        <ol>
<li>נ[חן] אלשהו[ד אלמ]סמון אספל [ ]חצר אלינא</li>
<li>קרא אללון זוגה מרואן נע //... ....// וקאלת לנא והי פי</li>
<li>צחה עקלהא ובדנהא וגואז אמרהא אשהדו</li>
<li>עלי במא אנא מעתרפא בה בחצרתכם טאיעא</li>
<li>גיר כארה (!) ולא מגבורה ולא מקהורה ואקנו</li>
<li>מני מן אלאן ואכתבו ואכתמו בכל לשון שלזכות</li>
<li>ואעטו לר שלמה בר דוד בן שמעון נע' לתכון</li>
<li>בידה חגה וותאק לליום ומא בעדה באן קד</li>
<li>אעטיתה ד אמות קרקע חלקי שבארץ ישר'</li>
<li>ואגבן הרשיתו ארכתיו שד/ר/תיו אפטרופא</li>
<li>לתבוע ר צמח בר שמואל ..... ליסתכרג</li>
<li>מנה //מא// יכצני מן מיראת עמי סהל [</li>
<li>וקד דפע לי ר צמח אלמדכור ה.... לח דינ'</li>
<li>ותבקא ענדה באקי מא כצה מן הדא אל[</li>
<li>מ[ ] אלמדכור פלדלך אקמת ר שלמה</li>
<li>בר דוד בר שמעון וכאלה ליקבץ מנה באקי</li>
<li>דלך וקד געלת מן אלאן טלבה כטלבי ואמרת</li>
<li>אמרי ופעלה פעליי ואי.. ..... אלואצל אליה</li>
<li>ואצל אלי וליס לי אעתראצה מן שי ממא</li>
<li>יפעלה וכל המתענה מן הדין קבלית עלי בין</li>
<li>לזכו בין לחובה [ו]אטלקת לה איצא מחאכמת/י/</li>
<li>בין בדיני ישר' בין בד[י]ני אל... ולה אן יחלף</li>
<li>ויחרם ויצאלח ויפעל מא שא ומא ישא וליס</li>
<li>לי אן אקול לה לתקוני שדרתיך ולא לעוותי</li>
<li>ודרך הדה אלוכאלה קבלת עלי ועלי ורתתי בעדי ל[מ</li>
<li>שלמה ולורתתה בעדה וכאתקן ואחכם ואתם</li>
<li>ו..א. מא רסמוה אלחכ זל פי כתב אלוכאלאת לא</li>
<li>כאלאסנאדאת ולא כאלמצאדיר ואקנינא נמי [מן</li>
<li>אלשהוד מן קרא אללון</li>
</ol>
                    
                </div>
            
        </section>
    </body>
</html>
