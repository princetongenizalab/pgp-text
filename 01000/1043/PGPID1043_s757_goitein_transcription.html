
<html>
    <head>
        <title>Transcription of Letter: T-S 13J22.22</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.22</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00022/canvas/1">
                    
                    
                    
                        <h3>recto</h3>
                    
                        <ol>
<li>בשמ' רחמ ואלדה מסלם</li>
<li>אלולד אלעזיז אלשיך עוץ אני קד</li>
<li>נפדת לך כתאב מן אגל אלקטארה</li>
<li>אללה אללה מהמא גאבך אלשיך</li>
<li>מעאפא תנפד תערפני סרעה</li>
<li>מן כל בד אלי קד נפדת אלחמל ומא</li>
<li>קדרת אגי צחבתה פמהמא גרי</li>
<li>תנפד \ת\ערפני ואן כאן תם אחד ישתרי</li>
<li>מאיה גרה נביד ויגי ידוקהא ויחמלהא</li>
<li>במאיתין וכמסין או ו\ב\ארבעין פכליה</li>
<li>יגי יאכדהא אלי מן יום אן רחת</li>
<li>מא ביענא בדרהם ואחד ותסלם</li>
<li>עלי אל \\שיך\\ אבו סדיד ועלי אהל ביתה</li>
<li>ועלי אלסגאר (!) ותבצר כיף תכון</li>
<li>ותכלי ענך אלאשתגאל באלגיזה</li>
<li>ואלאמוראת אלהדיאניה פאנא</li>
<li>אעלם אנך מא תפלח אנת כנת</li>
<li>קד סבקת יעקב ואדא אנת</li>
<li>מחארף והוא אכד אלתזכיה ואל</li>
<li>גואב סרעה מן כל בד וסבב</li>
<li>בכבר אלקטארה ואלגמיע יסלמו</li>
<li>עליכם ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00022/canvas/2">
                    
                    
                    
                        <h3>verso, top margin</h3>
                    
                        <ol>
<li>יסלם לעוץ ולד מסלם</li>
</ol>
                    
                        <h3>verso, bottom margin</h3>
                    
                        <ol>
<li>ואדא גא אחד מן אלרכאצין</li>
<li>סירה אלי אלשיך אבו סדיד</li>
<li>דראהם מן אגל אלקטארה</li>
</ol>
                    
                </div>
            
        </section>
    </body>
</html>
