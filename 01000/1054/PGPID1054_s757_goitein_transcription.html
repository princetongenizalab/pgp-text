
<html>
    <head>
        <title>Transcription of Letter: T-S 13J22.32</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.32</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00032/canvas/1">
                    
                    
                    
                        <ol>
<li>בש רח</li>
<li>אטאל אללה בקא מולאי אלשיך אלגליל</li>
<li>ואדאם עזה ונעמאה וכבת אעדאה</li>
<li>אעלמה אן וצלת אלי אלאסכנדריה</li>
<li>וגדת אשגאל כתירה וצלתני מן אל</li>
<li>גרב פי כדמה אלנאס לא לפאידה</li>
<li>פמא תפקית אסתריח תם וגדת</li>
<li>אכי וצל ומעה קליל אכסיה פאש[תקי</li>
<li>ינצר מצר וטלע בהא צחבה ברכאת</li>
<li>ומולאי יעלם אן מא תם פי אלצפין</li>
<li>מן ישתרי בדרהם' מא יסוא דינ'</li>
<li>אלא בצבר בחסן אלמעאמלה והד[א</li>
<li>] אלדי הו אכי מא //ימכנה// יגלס במצר</li>
<li>עליהא וקד כתבת לשיך אבו אלפרג</li>
<li>בן קסאסה יתפצל עלי יקף עלי</li>
<li>ביעהא ויתבתהא באסמה אמא</li>
<li>ע בן אלגבאב או ע אבו אלמעאלי מן</li>
<li>חסן ענדכם פאדא אנבאעת כרג</li>
<li>מנהא גמיע מונהא ולואזמהא</li>
<li>ועמאלתהא וינצר מא יבקא צאפי</li>
<li>מן גמיע דלך יאכד כט אלוכיל</li>
<li>בדלך וינחדר אכי ואנא אעוץ לאכי</li>
<li>אמנהא ההנא ויכון וקת אסתחקאק</li>
<li>] נפצל אלשיך אבו אלפרג</li>
</ol>
                    
                        <h3>Margin</h3>
                    
                        <ol>
<li>אחיאה אללה</li>
<li>יגביה ומא אעלם</li>
<li>הל יסהל עליה דלך</li>
<li>[[יפעל]] אסלא פאן לם</li>
<li>יפעל פיתפצל</li>
<li>מולאי יתכלף לי</li>
<li>דלך ויביעהא</li>
<li>ויקלדני</li>
<li>באסמה</li>
<li>בדלך אלמנה</li>
<li>ויכתב יעלמני מא</li>
<li>צפא לה פיהא בעד</li>
<li>אלשי חתי אקום</li>
<li>לה אנא בהא ההנא</li>
<li>לא עדמתה ולא</li>
<li>כלות מנה</li>
</ol>
                    
                        <h3>עמוד ב'</h3>
                    
                        <ol>
<li>ואיצא שי אן אכר צחבה ברכאת</li>
<li>] ינה פאן באעהא ברכאת</li>
<li>באסמה אלי וקת אן תסתחק יטלע יגבי</li>
<li>מנהם הדי מוטב ואן לא פקד סאלת אל</li>
<li>אבו אלעלא אלחלבי יקף מא ברכאת פי</li>
<li>ביעהא ותתבת באסמה פקד גהדת</li>
<li>וחרצת אן אטלע אכון אנא אתולא</li>
<li>]ת אשתרי מא תפצלה</li>
<li>וחמייתה ועצביתה אן לם יפעל [אבו אל</li>
<li>פרג יתכלף הו דלך ואן פעל פהו עלי</li>
<li>כל חאל משכור ואן אשתרי אלשיך אבו אל</li>
<li>חסן עלאל מן אכי או מן ברכאת שי לא</li>
<li>יזן ל[ ] יפה לי אלמא ענדה ואנא</li>
<li>אק[ ] ברכאת מן ענדי וקד כנת</li>
<li>אנפדת אעלמתה אן וגדת תמן אל......</li>
<li>מלא ואתשראהא יו וכסר וילזמה [</li>
<li>אמא אלמ..ראת ואלסבאעיאת וגדת</li>
<li>שראהא טו דינ' גיר אלמאן ואללואקס וגדת</li>
<li>כצר עליה לכן מא יהמני הו רחלי</li>
<li>כצצתה באפצל אלס'</li>
</ol>
                    
                        <h3>בהפוך אותיות</h3>
                    
                        <ol>
<li>מולאי אלשיך אבו אלאפראח מכלוף בן מוסי</li>
<li>ערוס בן יוסף נע' נע</li>
<li>אטאל אללה בקאה</li>
</ol>
                    
                </div>
            
        </section>
    </body>
</html>
