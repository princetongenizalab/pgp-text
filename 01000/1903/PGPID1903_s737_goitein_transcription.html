
<html>
    <head>
        <title>Transcription of Letter: T-S 8J13.8</title>
    </head>
    <body style="max-width: 860px; margin: auto">
        <h1>Transcription of Letter: T-S 8J13.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00013-00008/canvas/1">
                    
                    
                    
                        <h3>recto</h3>
                    
                        <ol>
<li>אכותי ואחבאב[י אל]אדימין אלפאצלין אלעזיזין אלאתירין שרף אל</li>
<li>אכיאר ותאג אלאבראר שרף אללה קדרהם ועטם פטרהם ולא אכלא מכאנהם ופ</li>
<li>עלי גלאלה נסבהם ופי מתל דלך עב יסתסר ול אל יצאלח ויבהג נטיר קו גיל יגיל אבי</li>
<li>צדיק וג' ואיצא קו בן חכם ישמח אב וג' ואיצא נחו מא קאל פרי צדיק עץ&nbsp;חיים וג' </li>
<li>ואליה נסאל ונדע ונסתרגב ירום פצלה עליה ואחסאנה לדיכם ורבנא תעאלי&nbsp;סמיע אל </li>
<li>דעא כרים גליל ואלדי א ב כתאבי אליכם ען סלאמתכם ועאפיתככם וד מא&nbsp;ענכם </li>
<li>מא אנתם פיה מן אלפצל ואלרבח (או: ואלכיר) ואלאחסאן מע כאפה אלנאס&nbsp; רחת לדלך גאיא ואנאר </li>
<li>בצרי ואשד עלי אלנפס נורה פחמדת אללה ושכרתה עלי דלך ועליה כתבת אליכם&nbsp;הדא אל </li>
<li>ביאן אן תכון לי הנאך מן אנצארי ותקפו פי חטי כעאדתכם אלחסנה כמא&nbsp;יחבסכם אללה </li>
<li>וידע אלברכה פי מא כסבתם ופי גמיע מא תבסטו בה ידיכם במנה ופצלה וכונת</li>
<li>כתבת כתאב אלי גמאעתכם צאנהא אללה אן ירפד לי מאלהם במא אלהמהם אללה</li>
<li>תעאלי פאכתשית לא ילחקהם גפלה פי כתאבי ויהמלו פיה פעלקת אליכם הדה&nbsp;אלסטור </li>
<li>אן תכונו מקאמי ותקציו אלי אלצובה ואעלמו אני מנתטר אליכם גאיא אללה&nbsp;תעאלי </li>
<li>ינטר אליכם בעין רחמתה ולא יכליכם מן תופיקה ואחסאנה לא תנסאוני אללה&nbsp;תע לא </li>
<li>ינסאכם מן רח וסקייאכם וסקייא בניכם אלדי כסבתם לאנפוסכם אלדכר אלטייב</li>
<li>ותבתם אלפראיץ אלשרעייא אלואגבאת אלעקלייא נטר קו והמשכילים יזהירו</li>
<li>רקיע ומצדיקי הרבים וג' (ככוכבים לעולם ועד) ומא כפי ענכם שכר גדול&nbsp;המעשה יתר מן העושה כענין </li>
<li>דכת והיה מעשה הצדקה שלום ועבודת הצדקה השקט ובטח וג' ופי עלמכם כתיר</li>
<li>ואזייד מן דא ואין אני כמזהיר אלא כמזכיר ואלאתכאל באללה תע בסבבכם&nbsp;ועליה</li>
</ol>
                    
                        <h3>margin</h3>
                    
                        <ol>
<li>נתוכל&nbsp;</li>
<li>ובה נסתעין&nbsp;</li>
<li>ומא נוציוכם&nbsp;</li>
<li>לא תגפלו&nbsp;</li>
<li>עני ולא&nbsp;</li>
<li>תהמלו וכאצה&nbsp;</li>
<li>פי מתל הדה אל&nbsp;</li>
<li>מצוה אלדי&nbsp;</li>
<li>נתינת צדקה&nbsp;</li>
<li>ב&nbsp;</li>
<li>פיה מתן&nbsp;</li>
<li>בסתר יכפה&nbsp;</li>
<li>אף וג'&nbsp;</li>
<li>ולא&nbsp;</li>
<li>תחתאגו&nbsp;</li>
<li>ו ואלדי&nbsp;</li>
<li>יצח יכון&nbsp;</li>
<li>תנפידה מע&nbsp;</li>
<li>יעקב&nbsp;</li>
<li>&nbsp;</li>
<li>ישמרם&nbsp;</li>
<li>לא לו&nbsp;</li>
<li>]צל סלאם אללה&nbsp;</li>
<li>עליכם אל א אל&nbsp;</li>
<li>ושלומכם&nbsp;</li>
<li>בניכם&nbsp;</li>
<li>ושלום&nbsp;</li>
<li>בן&nbsp;</li>
<li>יגדל לעד למן&nbsp;</li>
<li>ען הדא&nbsp;</li>
<li>ת לכל עדר&nbsp;</li>
<li>פי דלך ושלום</li>
</ol>
                    
                </div>
            
        </section>
    </body>
</html>
