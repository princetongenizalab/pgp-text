
<html>
    <head>
        <title>Transcription of Letter: T-S 10J5.21</title>
    </head>
    <body style="max-width: 860px; margin: auto">
        <h1>Transcription of Letter: T-S 10J5.21</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00005-00021/canvas/1">
                    
                    
                    
                        <ol>
<li>בשמ רחמ</li>
<li>כאן כתאבי צדר נחו חצרה מולאי אלש[יך אלאגל כג]ק מר ור עולה הלוי הפרנס אטאל אללה בקאה</li>
<li>ואדאם תאיידה ונעמאה מקתרן בכתב עדה אלי הדרת הנגידות יכון כסאה לעד ואלי חצרה</li>
<li>מולאי אלשיך אלאגל אבי אלרצי נט רח ועטף דלך כתאב אלחצרה אלסאמיה אלמתיביה יגדל כבודה</li>
<li>לעד ו[אנפד]ת גמיע דאלך צחבה אלנגאב אלואצל בכתאב חצרה מולאי הפרנס שצ ווצלני אלאן כתאב</li>
<li>חצרתה וראיתה כאליא מן דכר וצול אלכתב אלמקדם דכרהא ושגל דלך קלבי ואסל תפצלה</li>
<li>כשף חאלהא מן אלנגאב אן כאן מא אוצלהא ואעלאמי דלך ואמא אלתלמוד פמעדום בעסקלאן</li>
<li>ואמא מצאחף אלמקרא פקד כנת דכרת לחצרתה אן בעונות הרבים אביע מעטם מא כאן מנהא</li>
<li>ענד אצחאבנא ואן אלדי [[וגדתת]] וגדת מנה ארבעה מצאחף תשתמל עלי עשרים וארבעה</li>
<li>ספרים ענד מרה ארמלה יקאל להא בנת בן צגיר והי מצאחפ מלאח כאנת ליכן קד תשעת</li>
<li>תגליפהא ואיצא מצחף אלתורה קד אנדרס מנה בעץ דפאתה אנדראס יסיר וכדלך איצא</li>
<li>מצחף ארבעת ספרי נביאים הראשונים פיה אוראק יסיר פי אכרה ואולה קד תשעתת ואמא ארבעת</li>
<li>ספרי נביאים האחרונים ואלכתובים פליס פיהמא תשעית אלא פי אלתגליף וקד דכרת אן דפע</li>
<li>להא פיהם אתנא עשר דינאר פאן כאנת הדה אלמצאחף תצלה פיצל כתאבה לתנפד</li>
</ol>
                    
                        <h3>(right margin)</h3>
                    
                        <ol>
<li>ואמא רב אלצנת קד חצל כמא רסמת</li>
<li>חצרתה והו תלתה ארטאל באלשאמי</li>
<li>ואלדי אתתם בה נחצלה אלשיך</li>
<li>אבו אסחק אברהים שצ שריך</li>
<li>מולאי אלשיך אבו אלכיר נט רח</li>
</ol>
                    
                        <h3>(upper margin)</h3>
                    
                        <ol>
<li>ואמא אלעסל פהו יחצל איצא</li>
<li>ואמא אלספתגה פקד אוצלת וקבלת</li>
<li>ואלאהתמאם ואקע באפתכאך אלמרה</li>
<li>אלמטלובה יתיר אלהינו אסרה ואסירי</li>
<li>עמו ישראל ויעצים שלום כבודו</li>
<li>לעד נצח סלה כגק מר ור</li>
<li>ישועה החבר המעולה בחבורה</li>
<li>נט רח מעצים לכבודו</li>
<li>שלום</li>
<li>ואמא גמיע מא כאן וצל מן גהתה</li>
<li>מן אלכתב פקד אעלמתה</li>
<li>אצדרתהא אלי הדרת הגאונות</li>
<li>יכון כסאה לעד</li>
<li>ישע רב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00005-00021/canvas/2">
                    
                    
                    
                        <h3>(verso)</h3>
                    
                        <ol>
<li>יגיע ליקר כגק מר ור עולה הלוי הזקן הנכב[ד מאוהבו מודה ח]סדו</li>
<li>ושנות חיים ושלום יוסיפו לו בן כגק מר ור יו[סף י] נתן הכהן בן מבורך</li>
<li>נע ישע רב</li>
</ol>
                    
                </div>
            
        </section>
    </body>
</html>
