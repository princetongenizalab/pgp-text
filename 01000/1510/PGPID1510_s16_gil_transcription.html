
<html>
    <head>
        <title>Transcription of Letter: T-S 10J15.12</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.12</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00012/canvas/1">
                    
                    
                    
                        <h3>Recto</h3>
                    
                        <ol>
<li>[כת]אבי יאסידי ומולאי אלעזיז עלי אטאל אללה בקאך ואדאם נעמאך מן אלקדס עמ[רה]</li>
<li>אללה לד בקין מן אדר שיני ערפך אללה ברכתה ומא יליה מן אלשהור ואלחאל סלאמה</li>
<li>ועאפיה ושוק אליך קרב אללה אלאגתמאע בך עלי כיר ואעלמך לנא נחו ג שהור</li>
<li>מא קרינא לך כתאב ונחן מן דלך תחת קלק עטים ושגל סר לאן מא גרת</li>
<li>עאדתך בדלך ואלאן אללה אללה לא תקטע כתבך ענא ואנת תעלם קלובנא</li>
<li>ואחואלנא ובאללה עליך ובחק הדא אלמוצע אלשריף לא תקטע כתבך ענא</li>
<li>לתפרג ענא בהא ונחן פי כל נעמה מא עדמנא אלא אלנטר אליך אללה</li>
<li>יעגל בדלך ואלטפלה פי עאפיה ואלאטפאל פי עאפיה יכצוך אלסלם קראת</li>
<li>עלי כאצה נפסך אלשריפה אפצל אלסלם וכל מן פי אלדאר דאעיין לך</li>
<li>יכצוך אלסלם ואלכבירה דאעיה לך כתיר תכצך אלסלם אללה יתקבל</li>
<li>מנא פיך צאלח אלדעא ואנא ישראל אכצך אלסלם ואנא דאעי לך</li>
<li>אללה יתקבל מני פיך צאלח אלדעא ויגמע ביננא עלי כיר ואלבלד</li>
<li>ראכי ואמטאר עטימה אללה יזכיך ויקרב מגיך אלינא</li>
</ol>
                    
                        <h3>Right Margin</h3>
                    
                        <ol>
<li>בליבא חדיא</li>
<li>וכיסא מליא</li>
<li>ושלומך ירבה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00012/canvas/2">
                    
                    
                    
                        <h3>Verso - address</h3>
                    
                        <ol>
<li>لسيدي ومولاي ابي يوسف . . . . . بن سموال اندلسي</li>
<li>اطال الله بقاه وادام تاييده ونعماه وسعادته</li>
<li>من اسراىيل بن ناتان . . . . ان شا [الله</li>
</ol>
                    
                        <h3>(Gil's transcription):</h3>
                    
                        <ol>
<li>לסידי ומולאי אבי [ ] אסמעיל בן אסחק אלאנדלסי</li>
<li>אטאל אללה בקאה ואדאם תאיידה ונעמאה וסעאדתה</li>
<li>ען אסראיל בן נאתאן אלפסטאט אן שא אללה</li>
</ol>
                    
                </div>
            
        </section>
    </body>
</html>
