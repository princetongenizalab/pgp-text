
<html>
    <head>
        <title>Transcription of Letter: T-S 10J9.33</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.33</h1>

        <p>Mark Cohen, unpublished editions‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00033/canvas/1">
                    
                    
                    
                        <ol>
<li>בשמ רחמ</li>
<li>צבח אללה אדוננו באסעד צבאח ויגיעו שנים רבות ויראהו תורת רבנא משה</li>
<li>וחופתו ויעשה לו נס כשם שעשה לאבותנו אתצל בי עתב חצרתהא פי</li>
<li>מעני אלד[ינא]ר לא געל אללה פיהא ברכה ואלדי א[סא]להא(?) אנני אסתדעית</li>
<li>חצ[..........] ואלדפעה אלתאני ביע אלכסוה אלדי טהרת ולם אשתרי</li>
<li>מנהא שי . . . הם וגלסת יומא ו . . . פה אלדפאתר ולם אעלם</li>
<li>בביעהם והם פי קלבי אנהם יסוו סבעין תמנין דינר סתין אקל שי</li>
<li>פאביעת לם יחצרהא טביב ולא יהודי ולא גוי סוי כמס אנפס</li>
<li>כתביין תש[א]רכו ואשתרוהא ברבע תמנהא פבלגת נחו תלתין דינר</li>
<li>ולמא בלגני עז עליי וסעית אטלב חצרתהא אעלמהא בדלך קיל</li>
<li>לי הי במצר נזלת למצר לם אגדהא פקלת ללקאצי אלדי עלי אלמוארית</li>
<li>יא מולאי קד כנת אשתהי לו כנת חצרת אלביע פכנת אזיד פי</li>
<li>תמנהא ען הדא ואל . . אן כאנת תקבל זיאדה פעליי עש[ר]ה</li>
<li>דנאניר זיאדה ועולת אנהא אן רגעת זאד פי ת[......]אכתר</li>
<li>...................................]אל[...] אל..... איצא</li>
</ol>
                    
                </div>
            
        </section>
    </body>
</html>
