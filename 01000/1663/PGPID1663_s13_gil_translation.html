
<html>
    <head>
        <title>Hebrew Translation of Letter: T-S 12.388</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.388</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00388/canvas/1">
                    
                    
                    
                        <h3>recto</h3>
                    
                        <ol>
<li>(אני כותב לך) אדוני ורבי, ייתן לך אלוהים אריכות ימים ויחמיר את חסדיו לך ויהיה לך ועמך מגן ושומר,</li>
<li>מהבית, ביום ב', ה' בתמוז, יחתום אותו אלוהים עליך במיטב חותמו ויודיעך</li>
<li>את ברכת החודשים הבאים אחריו. שלומי טוב, בזכות חייך, תודה לאל לבדו. הגיע מכתבך, וקראתי</li>
<li>בו דברים משמחים על שלומך הטוב ועל בריאותך, יתמידם לך אלוהים ברחמיו. כתבת על מה שהואלת</li>
<li>לכתוב אל הברדאני בעניין קניית החיטים; ואני (גם כן) מבקש ממנו שיכתוב ויקנה,</li>
<li>ואם תגענה יהיה זה בזכות אלוהים ובזכותך. כבר הזמנתי שיעשו את המחצלות, ואני נוסע הלוך ושוב בכל יום, והן</li>
<li>תיכנסנה. אשר לזפת הים, ארזתי אותה בסלים קטנים. הגיע הארגז עם בן אלעג'ילי, אבל לא יכולתי</li>
<li>לקנות כלום אחרי צאת הכוהן, וממש היום הגיעה 'כנזירה' וכה</li>
<li>אדם ששמו בן בנאנה ששלחתי אותו בפעם הראשונה, והגיעו עמו מכתבים</li>
<li>מהאונייה. וידוע בוודאות שעברו לים הפתוח, על פי המכתבים ועל פי אנשי ה'כנזירה' : אבן אלאסכנדר, אבן</li>
<li>אלבר, הקאצי אבו טאלב, מפצל; וה'קארב' של בן מדכור וה'קארב' של אלתראג'מה ואלג'ילאני. וה'כנזירה' נכנסה</li>
<li>על אוניית אדוני הווזיר וה'קארב' של אלגזאל נמצא בסוסת ברקה</li>
<li>ובכרסה אלקאצי (נמצאות אוניות) צדקה אבן אלצפראוי, אבן רחמון, אבן אלעודי ; ובראס תיני:</li>
<li>העוזר של בן שבלון ואבו אלזפאת. ובשקת אלוער מערבית לטברק: אללבי, אלמרצי, בן</li>
<li>שכיה, ה'קארב' השני של בן מדכור, בן שכני, ערוס אלשאם, ה'קארב' של האמיר, וה'קארב' של אבן אבי אל</li>
<li>הנד הם במאלחה, זאת לידיעתך. אלוהים יעזור להם. הגיע אליך, ומסור לו 200(?),</li>
<li>אדם אדוני נצרך ביותר, חי אלוהים, אמור לו בעניינו (?): קח בשבילו את החשבון </li>
</ol>
                    
                        <h3>recto, right margin</h3>
                    
                        <ol>
<li>ושלח לו את היתרה במהירות; כתבת על מות רבי חניה דודו (אחי אמו) של אדוני הרופא,</li>
<li>עליו השלום, ותיבדל אתה לחיים ארוכים; וכמו כן חתנו(?) של אדוני החבר, עליו השלום. </li>
</ol>
                    
                        <h3>verso, top margin</h3>
                    
                        <ol>
<li>ואיני יכול כלל לתאר לך כמה אנחנו מודאגים, אני וכל אנשינו, ממה שעבר על בית הכנסת של הירושלמים; אין מה לעשות.</li>
<li>ואיני יודע מה לומר על זאת אלא: ברוך דיין האמת. קבל ממני את מיטב דרישות השלום, ולאדוני הכוהן דרישת שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00388/canvas/2">
                    
                    
                    
                        <h3>verso</h3>
                    
                        <ol>
<li>אבו אלחג'אג' מוסר לכולכם דרישות שלום, והוא תובע מכם למכור את העוררת כפי שיעניק </li>
<li>אלוהים, אל תשהה אותם. חי אלוהים, אדוני משליך יהבו בקשר למכירת העורות על אלוהים ועל חסדך.</li>
<li>ותמכור את האריג המחוספס, ותקנה לו 'תליס' חיטים מאצלך, אבל אל תתעסק בזה עד</li>
<li>שתמכור בשבילו משהו; חי אלוהים! אתה מוכרח לקנות לו את 'תליס' החיטים, ואתה חייב להודיע במכתבך שקנית.</li>
<li>ואני אוהבך יוסף בן פרח נ"ע, שולח לך את מיטב דרישות השלום. הגיע הנה יעקב, ואמר</li>
<li>שקנה חיטים והן בפוה; היתה לו פרשה קשה עם אבן אלנקב (?) ואחותו</li>
<li>ברה וחדה (?); חי אלוהים, נדהמתי, כי הוא נעל את חנותו. אם יבוא לפסטאט הואילה לשכנע אותו.</li>
<li>הפליג מכאן 'כיטי', והפליגו בו אנשי סיציליה כדי להשיג את האונייה. שלחתי עמם</li>
<li>מכתבים; שלחתי את המכתבים של מוסא לאדוני ורבי אבו אלפצל דודו, אחי אמו. כתבת, אדוני, שתשלח</li>
<li>את מכתבי אדוני ורבי אבו אלפצל, עם סרגל, אקווה שהוא יגיע; חי אלוהים, אדוני, לבי יוצא לקראתו.</li>
<li>הואילה לעשות עמדי חסד והודיעני את הנעשה אצל מוסא, ואם הוא יושב בחנות עם אדוני הרב, ומה </li>
</ol>
                    
                        <h3>verso, right margin</h3>
                    
                        <p>מצב פרנסתו, והודע לו ששאלתי עליו, אלוהים ישימו במחוז השלום; והואילה לנחמו בשמי על אדוני הרופא, (בשורה 12 בחלק הראשי:) אלוהים ישימו במחוז השלום. ושלם.</p>
                    
                        <h3>verso, top margin</h3>
                    
                        <p>אתה מוכרח למסור לבני בבת עיני, אבו אלסרור, דרישות שלום; חי אלוהים, אכן אני מתגעגע .... </p>
<p> </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו; ממרדוך בן מוסא נ"ע. </p>
<p> </p>
                    
                </div>
            
        </section>
    </body>
</html>
