
<html>
    <head>
        <title>Transcription of Letter: T-S 12.388</title>
    </head>
    <body style="max-width: 860px; margin: auto">
        <h1>Transcription of Letter: T-S 12.388</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00388/canvas/1">
                    
                    
                    
                        <ol>
<li>סידי ומולאי אטאל אללה בקאה ואדאם נעמתה וכאן לה ומעה ולי וחאפץ מן אל</li>
<li>מסתקר יום אל ב' לה' כלון מן שהר תמוז כתמה אללה עליך באחסן כאתמה</li>
</ol>
<p>וערפך</p>
<ol>
<li>ברכת מא יליה מן אל אשהר ען חאל סלאמה בבקיאך (!) ואלחמד ללה והדה וצל</li>
</ol>
<p>כתבך (!) ווקפת</p>
<ol>
<li>מנה עלא מא סרני מן חסן סלאמתך ועאפיתך אדמהא (!) אללה לך ברחמתה דכרת</li>
</ol>
<p>מא תפצלת</p>
<ol>
<li>ביה (!) ומא כתבת ביה (!) אלראס ברדאני פי שרי אלקמח ואנא אסלה אן יכתב</li>
</ol>
<p>ויאכד פמא</p>
<ol>
<li>נחסב וצולה אלי מן אללה ומנך וקד אסתעמלת אל חצר ואנא כל יום סיר ורגע</li>
</ol>
<p>והו</p>
<ol>
<li>תחצל ואמא אל קפר פקד שרחה פי אלקפיאף וקד וצל אצפט מע בן אל עגילי ולם</li>
</ol>
<p>נקדר</p>
<ol>
<li>נשתרי מן בעד כרוג אל כהן שי פלמא אן כאן פי יומנא וצלת כנזירה ופיהא</li>
<li>אנסן יקאל לה בן בנאיה אלדי כאן רדלה אל מרה אל אלא וצלת מעה כתב מן</li>
<li>אל מרכב ואלדי צח תעדיתה מן אל כתב ומן אהל אלכנזירה אבן לסכנדר ואבן</li>
<li>לבד ואל קאצי בהטלב ומפצל וקרב בן מדכור וקארב אתרגמה ולגלאני ודכלת</li>
<li>אל כנזירה עלא מרכב מולאי אלוזיר וקארב אל גזל פי סוהת ברקה ופי</li>
<li>כרסת אל קאצי צדקה אבן אצפדי (?) ואבן רחמון ואבן אל עודי בפי ראס תיני</li>
<li>צבי בן שבלון ואבן אזפה ופי שקה אל וער גרבי טברק אלכי ואל מרצי ובן</li>
<li>שביה קארב בן מדכור אלתאני ובן שבני ועבאס אנשם וקרב אלפיר וקרב אבן</li>
</ol>
<p>אבו אל</p>
<ol>
<li>קשד (?) פי אלמלחה אעלמתך דלך אללה יסהל עליהא וקד וצל אליך יחסלמה</li>
</ol>
<p>מרואן</p>
<ol>
<li>ורגל ומולאי פאללה תאללה פי באבה תכד לה אל חסב</li>
</ol>
                    
                        <h3>(margin)</h3>
                    
                        <ol>
<li>ותנפץ לה אל בקיה מסרע ודכרת מות רבי חניא כאל מולאי אל טביב</li>
<li>אללה ירחמה וינסי פי אגלך וכדלך צהר מולאי אלחאבר אללה ירחמה</li>
</ol>
                    
                        <h3>(above)</h3>
                    
                        <ol>
<li>ומא נחסן נצף לך מא ורד עלא קלבי וקלב כל אצחאבנא מא גרא עלא כניסת</li>
</ol>
<p>אשמון לא חילה</p>
<ol>
<li>ומא נדרי מא נקלה (!) פי דלך אלי (!) ברוך דיין האמת תכתץ מני באתם</li>
</ol>
<p>אסלם ומולאי אלכהן אל סלאם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00388/canvas/2">
                    
                    
                    
                        <h3>verso</h3>
                    
                        <ol>
<li>ואבו אלחמאג יבלגכם אגמעין אפצל אסלם ויאכד עליכם פי ביע אלנטע בקדם</li>
<li>אללה ורזקה ולא תיכרהא תאללה ומולאי מעולה עלא אללה ותפצלך פי ביע אל</li>
</ol>
<p>נטע</p>
<ol>
<li>ותביע אל תוב אל כשן ותשתרי לה תלים קמח מן ענדך ולא תתכל ביה חתא</li>
<li>תביע לה שי תללאה לא יכון בד מן שרי הדא אתלים אל קמח ולא יצל כתבך אלי</li>
</ol>
<p>בשריה</p>
<ol>
<li>ואנא מחבך יוסף בן פרח (!) נע נכצך באתם אסלם וקד וצל יעקב להנא ודכר</li>
</ol>
<p>אנה</p>
<ol>
<li>אשתרא אל קמח והו בפוה וקד גרא עליה אמר אן צעב מן אבן אנקב ואכתה</li>
<li>כרה והדה ובקית ואללה חיר לאנה גלק דכנה פאן דכל למצר תפצל תאכד עליה</li>
<li>וקד אקלע מן הנא כיטי (?) אקלעו פיה סקלין ילחקו אל מרכב וקד כתבת מעהם</li>
<li>כתב וגהת כתב מוסי למולאי אשיך אבי אל פצל כאלך ודכרת ימולאי אנך תוגה</li>
<li>כתב מולאי אשיך אבי אל פצל מע [ה]רגל ארגו וצולה ואנא ואללה מעלק אל</li>
</ol>
<p>קלב אליה</p>
<ol>
<li>פתפצל תמן עלי תערפני אחול מוסי ואן כאן גלס פי אדכן מע מולאי אר</li>
<li>אללה יגעלה פי חיז אסלמה ושלום</li>
</ol>
                    
                        <h3>(margin)</h3>
                    
                        <ol>
<li>חאלה פי מעאשרתה ותצרפה סאלי ענה</li>
<li>אללה יגעלה פי חיז אסלמא ותפצל תעזיה</li>
<li>עלי מולאי אטביב באסמי</li>
</ol>
                    
                        <h3>(above)</h3>
                    
                        <ol>
<li>לא יכון בד ותבלג ולדי וקרת עיני אבו אל אסלם וקד תוחשת מנה</li>
</ol>
                    
                        <h3>(bottom of the page, upside down)</h3>
                    
                        <ol>
<li>לסידי ומולאי אבו יחיי נהראי בן נסים נע מן מרדוך בן מוסי נע</li>
<li>אטאל אללה בקאה ואדאם סלאמתה</li>
</ol>
                    
                </div>
            
        </section>
    </body>
</html>
