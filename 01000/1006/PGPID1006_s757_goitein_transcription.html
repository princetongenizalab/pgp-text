
<html>
    <head>
        <title>Transcription of Legal document: T-S 13J2.2</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00002/canvas/1">
                    
                    
                    
                        <ol>
<li>בחמשה בשבה דהוא עשרין ושיתה יומין בירח תמוז דשנת</li>
<li>[אלף] וארבע מאה וחמש שנין למנינא דרגיליננא ביה בפסטאט //בבית דין הקבוע בפסטאט מצרים מפי//</li>
<li>מצרים דעל נילוס נהרא מותבה גלסנא לננטר פי צלאח חאל צדקה</li>
<li>היתום בן משלם בן הבה וחצר מן כאן לה [[עלי]] ביד ואלדה [[מאל]] //בצאיע//</li>
<li>פהו אשתרי באלמאל בצאע מן טראבלס ואוצלהא למצר ובאעהא</li>
<li>פי דור אלוכלא וקבץ בעץ (!) תמנהא ותופי ובקי אלבעץ פי דור אלוכלא</li>
<li>פלמא וצל מר ור שמואל בן אהרן //נע// אלמאלך קבץ מא כאן ברסמה מן</li>
<li>דור אלוכלא וכאן איצא קד וכל מן קבל הדא וכיל והו יוסף בן צדקה</li>
<li>ופאצל נסים בן משלם היתום פי אלנצף ממא כאלף ואלדה חית וקד</li>
<li>כאן בלג אלסן אלי אלתצרף פי אלמטלטלין ואוקף אלנצ` ממא כלפה אללה</li>
<li>אלדי יחץ צדקה היתום הקטן אלי אן יכבר ויבלג מן אלסן מא יצח מנה</li>
<li>אלתצרף פי אלמטלטלין פלמא חצר אלאן מר ור שמואל בן אהרן נע אבדל</li>
<li>מן נפסה אן יתרך מן מאלה אלדי יסתחקה מן אלנצף אלתרכה אלדי אוקף</li>
<li>לצדקה היתום ויאכד נצ` מא יחצה מן אלמאל אלמוקף ויברי צדקה מן גמיע [</li>
<li>פראינא נחן אלכאתמין כטוטנא פי הדא [מא יסתחקה] אלכתאב מן הדא צלאח לליתום</li>
<li>לאן אן תרך הדא אלמאל אלי זמאן יכבר צדקה הקטן לא יומן עליה ויבקא</li>
<li>אליתום מטלוב [[..]] בגמיעה עלי אלכמאל ואמצינא הדא אלצלח וראינאה</li>
<li>ראי צאיב לליתום ואסכם כל מן תבת כטה פי אלכתאב עלי הדא אלצלח</li>
<li>ואמצינאה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00002-00002/canvas/2">
                    
                    
                    
                        <h3>verso</h3>
                    
                        <ol>
<li>שהדותא קבץ בעד כתבה אלמעשה אלדי כאן אקרר בין יוסף בן צדקה</li>
<li>אלוכיל ובין נסים היתום בן משלם מן דלך מא צאר ענד מר ארח הזקן בן</li>
<li>אלעזר מא קבצה מן אבו רגא צאחב בן שלום סבעה וכמסין דנ` (?) ומא צאר</li>
<li>[ענד] אלשיך אבו</li>
<li>מן גהה בן אלעגל ד ותמן ומן אלסת</li>
<li>בנת אלרייס ד דנאניר ומן אלטחאן יב ותלתיי ורבע ומן מעאלי בן שמואל</li>
<li>דנאניר ורבע ומן אלחזאן דינארין</li>
</ol>
                    
                </div>
            
        </section>
    </body>
</html>
