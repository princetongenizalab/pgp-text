
<html>
    <head>
        <title>Transcription of Letter: Moss. II,162.1 + T-S 10J13.8</title>
    </head>
    <body style="max-width: 860px; margin: auto">
        <h1>Transcription of Letter: Moss. II,162.1 + T-S 10J13.8</h1>

        <p>S. D. Goitein, <a href="https://www.jstor.org/stable/23591018">"Documents on Abraham Maimonides and his Pietist Circle‎"</a> (in Hebrew), <em>Tarbiz / תרביץ‎</em> 33, no. 2 (Jerusalem: Mandel Institute for Jewish Studies / המכון למדעי היהדות ע"ש מנדל, 1963), 181-197.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00008/canvas/1">
                    
                    
                    
                        <ol>
<li>ואלעמל אעני בה מגלס סידנא ר אב(רהם)</li>
<li>י)חיד הדור ואלגמאעה אלמשתג'לין ואלמתהגד(ין)</li>
<li>אלצאימין אלקאימין ופקהם אללה תע ולאזמת</li>
<li>אהל אלדניא ותעוצת יא מסכין ען אלציאם ואלק(יאם)</li>
<li>באלאנהמאך עלי אצנאף אלטעאם ותרכת כ(דמה)</li>
<li>אלמולי ר אברהם אלדי יגב עלי כל אחד (חתי)</li>
<li>מן אלבלאד אלבעאד ואנא אסאל מן אלבארי גל</li>
<li>תנאה אן ידברך וידברנא במא פיה אלמצלחה</li>
<li>ואנא אשתהי מן תפצלך וחק אלצחבה לא תרגע</li>
<li>תדכרני וקד חצל לי צר מנכם אתנינכם אנת</li>
<li>במצר ודאך באלשאם פאסל אללה אן יעין בפצלה</li>
<li>בסודם אל תבוא נפשי וכו'ל פמא חצל לכם מן</li>
<li>הדא אלמעני אלא חלול השם אלדי יגב עליכם</li>
<li>אלאסתגפאר מנה בקיה אעמארכם פאלראי ענדי</li>
<li>לך באן תמסך מא מעך ותשתגל פי תורת האלהים</li>
<li>יומם ולילה ותלאזם מגלס אלריס ואלאצחאב פי</li>
<li>אלעמל ואלעלם ותשתגל פי שי מן אמור אלדניא</li>
<li>ולא תגעל זהדך עון עלי אצחאבך ואקתדי</li>
<li>במא קאלה אלסיד שלמה אחוז בזה וגם מזה</li>
<li>אל תנח ידיך ואעין אלדך הזקן עלי מא</li>
<li>הוה (!) בצדדה פקד וצלני מן אלמולי אלריס</li>
</ol>
                    
                        <h3>margin</h3>
                    
                        <p>כתאב והו משתהי / לי קצד זיארה אלבלאד / ואנה ערץ לי באחואלך / כלאם גמלי</p>
<p>// סוף דבר הכל נשמע / את האלהים וכו'ל / ואשתהי תוצל סלאמי / וכדמתי אלי</p>
<p>אלמולי / אלאגל ואלדך ר / עמרם שצ / ואבו אלפרג ואבו / נצר ושלום / (...)</p>
<p>אבנר</p>
                    
                </div>
            
        </section>
    </body>
</html>
