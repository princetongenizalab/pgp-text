
<html>
    <head>
        <title>Transcription of Letter: T-S 8J17.25</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.25</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00025/canvas/1">
                    
                    
                    
                        <ol>
<li>אלממלוך אלאצגר יפת בר</li>
<li>חלפון זצל</li>
<li>יקבל אלארץ אמאם מגלס הדרת יקרת צפירת</li>
<li>תפארת מרינו ורבינו אליהו הדיין הגדול</li>
<li>המעוז המגדול בר כבוד מרינו ורבינו זכריה</li>
<li>ראש הקהל וינהי אנה משתאק לנטר טלעתהא</li>
<li>אלסעידה ומתרשף קצא חאגה תכון ללמולא</li>
<li>ומסתעדר מן אלמולא מן גהת אלערצי אלצוף</li>
<li>אלדי אוצאה עליה לאני אפתקדת אלסוק דפוע</li>
<li>עדידה מן גהתה ומן גהת אלברנוס איצא ולם</li>
<li>נגד מא יואפק אלמולא פאנא אן שא אללה מא נגפל</li>
<li>ען חאגה אלמולא אלי אן חצל אליה פישתהי אלממלוך</li>
<li>מן אנעאם אלמולא אן יוקף הדרת אדונינו אברהם הנגיד</li>
<li>עלי הדה אלפתוה ובעד אן ישרפהא בכטה אלעאל</li>
<li>תנעם עלי ממלוכך בארסאלהא אליה מע מן</li>
<li>תוגה ודלך חסב אלאדלאל עלי תפצל אלמולא ושלום</li>
<li>מא כאן ללמולא מן חאגה יכלק ממלוכה</li>
</ol>
                    
                        <h3>margin</h3>
                    
                        <p>ויכמל אלמולא תפצלה באן יכץ עני מרינו ורבינו יחיאל הדיין הגדול</p>
<p>באתם סלאם ושלום</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00025/canvas/2">
                    
                    
                    
                        <h3>page b</h3>
                    
                        <ol>
<li>הדרת יקרת צפירת תפארת מרינו ורבינו</li>
<li>אליהו הדיין הגדול המעין המגדול בר כבוד גדו</li>
<li>קדושת מרינו ורבי זכריה ראש הקהל זצל</li>
</ol>
<p>ط الى محروسة مصر يسلم للمولى الديان الشيخ ابو الفرج</p>
                    
                </div>
            
        </section>
    </body>
</html>
