recto

כתבתי, ייתן לך אלוהים, אדוני ורבי הנכבד, אריכות ימים ויתמיד את עזרתו לך ואת חסדו ואת אושרך, בה' בסיון
שהוא ערב עצרת, יודיעך אלוהים, אדוני, כמוהו ויחדש אותו עליך שנים רבות ויעניק לנו את אורך חייך
וישמור את חייך למען כולנו. שלומי טוב, ואני מאושר על ידי אורך חייך, אדוני, תודה לאל לבדו,
אחרי בוא מכתביך, אדוני, האחד מהם בידי מעאפר והשני בידי סעיד. קראתי בהם ונודע לי 
ששלום לך, אדוני, יתמיד לך אלוהים את השלום. קראתי את מכתב אלשפאר. ברצון האל אקח ממנו את השארית
מהחשבון הישן אחרי החג ואביאנו עמי, כבר הודעתיך, אדוני, שהטענתי את כל חפציך
ומשאוי לסיציליה ולמהדייה אחרי טורח רב מאוד. בעת שהפליגו האוניות הסיציליות, 
השליכו בערך ק' משואים, י"ו מהם שלך אדוני, יתמיד אלוהים את כבודך; מהם מאוניית אבן דַיְסוּר ח'
ומאוניית האמיר עלי ח'. כמו כן השליכו גם האוניות אשר למהדייה, אלא שלא השליכו
האוניות אשר למהדייה דבר מן השייך לך אדוני, כי המשואים למהדייה ששייכים לך אדוני, כולם נמצאים בבטני
האוניות, אין מהם על הסיפונים. חי אלוהים אדוני, כל כך טרחתי בי"ו המשואים האלה, אשר 
הורידום מאוניות סיציליה, שאילו היו ק' משואים, לא הייתי טורח אף מחצית הטרחה הזאת 
שטרחתי בי"ו המשואים האלה, זאת משום שהאוניות היו צרות (מהכיל), וכל מי שהלכתי אליו במפרץ לא
לקח אותם ממני; אך כבר שלחתי אותם למהדייה; מהם באוניית חסין אללכי החדשה, אשר יש לך בה אדוני
ל' משואים (הוספתי) י' משואים, ובאוניית יחיא אבן אלסאחלי אלאספאקצי ו' משואים. כבר כתבתי
אל אברהים בן סמחון, יעזור לו אלוהים, בעניין י' המשואים אשר באוניית אללכי; כמו כן כתבתי
ליחיא בן דודי (מצד האם), יעזרהו אלוהים, בעניין ו' המשואים אשר באוניית אבן אלסאחלי ופירטתי
להם כל דבר. סך כל מה ששלחתי אל אבו צחק בן סמחון, יעזרהו אלוהים, מ"ג
משואים וליחיא בן דודי (מצד האם), יעזרהו אלוהים, שלחתי מ"ו משואים, אלוהים יכתוב אותם לשלום
ברחמיו, סך כל מה ששלחתי למהדייה הוא פ"ט משואים במשלוח לבן עַלי
והשאר לסיציליה, נ"ז משואים, מהם באוניית אבן דַיְסוּר ל"ב משואים ובאוניית האמיר
עלי כ"ה משואים. כבר הודעתי זאת לאדוני אבו יוסף יעקוב בן אסמעיל. לא הספקתי
לבקש מהם שיחזירו את דמי ההובלה, כי השליכו את מרבית המשואים תחת המגדלור בעת הפלגתן של
מרבית האוניות למהדייה. ספינה השיגה את יעקוב בן אסמעיל, יתמיד אלוהים
את כבודו…אתם. מאלוהים אבקש שיהיה טוב. לא אצליח לתאר לך… 
(את התנהגות) אבן דיסור, שהיתה מגונה, אל ייתן לו אלוהים גמול טוב…

recto, right margin

…ואילו האונייה של ע…
בלילה שבו אני כותב את מכתבי זה אליך.
ואוניית חסון תפליג אחריה
ברצון האל, יכתוב הכול
לשלום ברחמיו.
לפני כן חילקתי את המכתבים
בין ה' אוניות
למהדייה ובין ג'
לסיציליה. כתבתי
אל יחיא בן דודי (מצד האם), יעזרהו
אלוהים ואל אבו צחק
וזירזתי אותם בעניין
המכירה של הסחורות ומשלוח 
הכיס באונייה 
הראשונה. הרוח
מזרחית מאז יום
שישי עד עת
כתיבתי את מכתבי זה; אבקש 
מאלוהים ירומם…
ויעזור…
לעבור (לים הפתוח) …
ואשר לך 
מאוניות סיציליה 
י"ו משואים…

verso

להדרת אדוני ורבי אבו אלפרג' יוסף בן יעקוב נ"נ בן עַוְכָל, 
עבדו אפרים 
בן אסמעיל נ"נ אלגַ'וְהַרִי;
יתמיד אלוהים את כבודו ואת אושרו ואת הגנתו; 
פסטאט, למעונו, 
ברצון האל. 
