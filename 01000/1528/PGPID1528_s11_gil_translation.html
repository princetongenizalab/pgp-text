
<html>
    <head>
        <title>Hebrew Translation of Letter: T-S 10J19.19</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J19.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00019-00019/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתבתי, ייתן לך אלוהים, אדוני ורבי הנכבד, אריכות ימים ויתמיד את עזרתו לך ואת חסדו ואת אושרך, בה' בסיון</span></li>
<li><span lang="he">שהוא ערב עצרת, יודיעך אלוהים, אדוני, כמוהו ויחדש אותו עליך שנים רבות ויעניק לנו את אורך חייך</span></li>
<li><span lang="he">וישמור את חייך למען כולנו. שלומי טוב, ואני מאושר על ידי אורך חייך, אדוני, תודה לאל לבדו,</span></li>
<li><span lang="he">אחרי בוא מכתביך, אדוני, האחד מהם בידי מעאפר והשני בידי סעיד. קראתי בהם ונודע לי </span></li>
<li><span lang="he">ששלום לך, אדוני, יתמיד לך אלוהים את השלום. קראתי את מכתב אלשפאר. ברצון האל אקח ממנו את השארית</span></li>
<li><span lang="he">מהחשבון הישן אחרי החג ואביאנו עמי, כבר הודעתיך, אדוני, שהטענתי את כל חפציך</span></li>
<li><span lang="he">ומשאוי לסיציליה ולמהדייה אחרי טורח רב מאוד. בעת שהפליגו האוניות הסיציליות, </span></li>
<li><span lang="he">השליכו בערך ק' משואים, י"ו מהם שלך אדוני, יתמיד אלוהים את כבודך; מהם מאוניית אבן דַיְסוּר ח'</span></li>
<li><span lang="he">ומאוניית האמיר עלי ח'. כמו כן השליכו גם האוניות אשר למהדייה, אלא שלא השליכו</span></li>
<li><span lang="he">האוניות אשר למהדייה דבר מן השייך לך אדוני, כי המשואים למהדייה ששייכים לך אדוני, כולם נמצאים בבטני</span></li>
<li><span lang="he">האוניות, אין מהם על הסיפונים. חי אלוהים אדוני, כל כך טרחתי בי"ו המשואים האלה, אשר </span></li>
<li><span lang="he">הורידום מאוניות סיציליה, שאילו היו ק' משואים, לא הייתי טורח אף מחצית הטרחה הזאת </span></li>
<li><span lang="he">שטרחתי בי"ו המשואים האלה, זאת משום שהאוניות היו צרות (מהכיל), וכל מי שהלכתי אליו במפרץ לא</span></li>
<li><span lang="he">לקח אותם ממני; אך כבר שלחתי אותם למהדייה; מהם באוניית חסין אללכי החדשה, אשר יש לך בה אדוני</span></li>
<li><span lang="he">ל' משואים (הוספתי) י' משואים, ובאוניית יחיא אבן אלסאחלי אלאספאקצי ו' משואים. כבר כתבתי</span></li>
<li><span lang="he">אל אברהים בן סמחון, יעזור לו אלוהים, בעניין י' המשואים אשר באוניית אללכי; כמו כן כתבתי</span></li>
<li><span lang="he">ליחיא בן דודי (מצד האם), יעזרהו אלוהים, בעניין ו' המשואים אשר באוניית אבן אלסאחלי ופירטתי</span></li>
<li><span lang="he">להם כל דבר. סך כל מה ששלחתי אל אבו צחק בן סמחון, יעזרהו אלוהים, מ"ג</span></li>
<li><span lang="he">משואים וליחיא בן דודי (מצד האם), יעזרהו אלוהים, שלחתי מ"ו משואים, אלוהים יכתוב אותם לשלום</span></li>
<li><span lang="he">ברחמיו, סך כל מה ששלחתי למהדייה הוא פ"ט משואים במשלוח לבן עַלי</span></li>
<li><span lang="he">והשאר לסיציליה, נ"ז משואים, מהם באוניית אבן דַיְסוּר ל"ב משואים ובאוניית האמיר</span></li>
<li><span lang="he">עלי כ"ה משואים. כבר הודעתי זאת לאדוני אבו יוסף יעקוב בן אסמעיל. לא הספקתי</span></li>
<li><span lang="he">לבקש מהם שיחזירו את דמי ההובלה, כי השליכו את מרבית המשואים תחת המגדלור בעת הפלגתן של</span></li>
<li><span lang="he">מרבית האוניות למהדייה. ספינה השיגה את יעקוב בן אסמעיל, יתמיד אלוהים</span></li>
<li><span lang="he">את כבודו…אתם. מאלוהים אבקש שיהיה טוב. לא אצליח לתאר לך… </span></li>
<li><span lang="he">(את התנהגות) אבן דיסור, שהיתה מגונה, אל ייתן לו אלוהים גמול טוב…</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">&hellip;ואילו האונייה של ע&hellip;</span></li>
<li><span lang="he">בלילה שבו אני כותב את מכתבי זה אליך.</span></li>
<li><span lang="he">ואוניית חסון תפליג אחריה</span></li>
<li><span lang="he">ברצון האל, יכתוב הכול</span></li>
<li><span lang="he">לשלום ברחמיו.</span></li>
<li><span lang="he">לפני כן חילקתי את המכתבים</span></li>
<li><span lang="he">בין ה' אוניות</span></li>
<li><span lang="he">למהדייה ובין ג'</span></li>
<li><span lang="he">לסיציליה. כתבתי</span></li>
<li><span lang="he">אל יחיא בן דודי (מצד האם), יעזרהו</span></li>
<li><span lang="he">אלוהים ואל אבו צחק</span></li>
<li><span lang="he">וזירזתי אותם בעניין</span></li>
<li><span lang="he">המכירה של הסחורות ומשלוח&nbsp;</span></li>
<li><span lang="he">הכיס באונייה&nbsp;</span></li>
<li><span lang="he">הראשונה. הרוח</span></li>
<li><span lang="he">מזרחית מאז יום</span></li>
<li><span lang="he">שישי עד עת</span></li>
<li><span lang="he">כתיבתי את מכתבי זה; אבקש&nbsp;</span></li>
<li><span lang="he">מאלוהים ירומם&hellip;</span></li>
<li><span lang="he">ויעזור&hellip;</span></li>
<li><span lang="he">לעבור (לים הפתוח) &hellip;</span></li>
<li><span lang="he">ואשר לך&nbsp;</span></li>
<li><span lang="he">מאוניות סיציליה&nbsp;</span></li>
<li><span lang="he">י"ו משואים&hellip;</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00019-00019/canvas/2">
                    
                    
                    
                        <h3>verso</h3>
                    
                        <ol>
<li><span lang="he">להדרת אדוני ורבי אבו אלפרג' יוסף בן יעקוב נ"נ בן עַוְכָל,&nbsp;</span></li>
<li><span lang="he">עבדו אפרים&nbsp;</span></li>
<li><span lang="he">בן אסמעיל נ"נ אלגַ'וְהַרִי;</span></li>
<li><span lang="he">יתמיד אלוהים את כבודו ואת אושרו ואת הגנתו;&nbsp;</span></li>
<li><span lang="he">פסטאט, למעונו,&nbsp;</span></li>
<li><span lang="he">ברצון האל. </span></li>
</ol>
                    
                </div>
            
        </section>
    </body>
</html>
