
<html>
    <head>
        <title>Transcription of Letter: T-S 10J19.19</title>
    </head>
    <body style="max-width: 860px; margin: auto">
        <h1>Transcription of Letter: T-S 10J19.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00019-00019/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתבת אטאל אללה בקא מולאי אלשיך אלאגל ואדאם תאידה ונעמתה וסעאדתה לה' כלת מן סי[ין] </span></li>
<li><span lang="he">והו ער'צ'ה עצרת דרך אללה מולאי אמתאלה ואעאדה עליה סנין אן כתירה ומננא בבקריה </span></li>
<li><span lang="he">וחבס חיאתה עלינא כלנא ען חאל סלאמה ונעמה בבקא מולאי ואלחמד ללה וחדה </span></li>
<li><span lang="he">בעד וצול כתב מול[אי] אחדהם ביד מעאפר ואלתאני ביד סעיד ווקפת מנהא עלי עלם </span></li>
<li><span lang="he">סלאמת מולאי אדאמ[הא אלל]ה לה ווקפת עלי כתאב אלשפאר ואנא אן שא אללה נאכד מנה בקיה </span></li>
<li><span lang="he">אלחסאב אלקדים [בעד אל]עיד ונגיבה מעי וכנת ערפת מולאי אני אוצקת גמלת מ[תאעה</span></li>
<li><span lang="he">ועדל אלי סקליה וללמהדיה בעד תעב אן עצ'ים פענד [אק]לאע אלמראכב אלסקלי[ה</span></li>
<li><span lang="he">רמאת נחו ק' עדל מנהא למולאי אדאם אללה עזה י''ו עדל [מנ]הא מרכב אבן דיסור ח' </span></li>
<li><span lang="he">ומרכב אלאמיר על[י] ח' וכדלך רמו מראכב אלמהדיה איצא ולאכן לם ירמיו </span></li>
<li><span lang="he">מראכב אלמהדיה שי מן מאל מולאי לאן אעדאל אלמהדיה אלדי למולאי כלהא פי בטון </span></li>
<li><span lang="he">אלמראכב ליס עלי צ'הורהא שי וובאללה יאמולאי אני קאסית פי האדה אלי'ו' עדל אלתי</span></li>
<li><span lang="he">אנזלו מן מראכב סקליה ממא לו כאנת ק עדל למא תעבת פיהא נ''צ אלתעבה</span></li>
<li><span lang="he">אלדי תעבת פי האדה אלי'ו' עדל לאן צ'אקת אלמראכב וכל מן נמצ'י באלכליג ליס</span></li>
<li><span lang="he">יאכדהא מני וקד חמלתהא אלי אלמהדיה מנהא פי מרכב חסין אללכי אלגדיד אלדי למולאי </span></li>
<li><span lang="he">פיה ל עדל י' אעדאל ופי מרכב יחיי אבן אלסאחלי אלאספאקצי ו' אעדאל וקד כאתבת</span></li>
<li><span lang="he">אברהים בן סמחון אידה אללה פי באב אלי' אעדאל אלדי פי מרכב אללכי וכדלך כתבת </span></li>
<li><span lang="he">יחיי אבן כאלי אידה אללה פי באב אלו' אעדאל אלדי פי מרכב אבן אלסלחלי ובינתה </span></li>
<li><span lang="he">להם גמיעא יכן גמלת מא חמלתה אלי אבי צחק בן סמחון אידה אללה מ''ג</span></li>
<li><span lang="he">עדל ואלדי חמלתה אלי יחיי אבן כאלי אידה אללה מ''ו עדל כתב אללה עליהא אלסלם </span></li>
<li><span lang="he">ברחמתה תכן גמלה מא חמלתה אלי אלמהדיה פ''ט עדל באלקטעה לבן עלי</span></li>
<li><span lang="he">ואלדי בקי אלי סקליה נ''ז עדל מנהא פי מרכב אבן דיסור ל''ב עדל ופי מרכב אלאמ[יר]</span></li>
<li><span lang="he">עלי כ''ה עדל וקד ערפת סידי אבי יוסף יעקוב בן אסמאעיל בדלך ולם נלחק </span></li>
<li><span lang="he">נסתרד מנהם סלפה לאן רמו אכתר אלאעדאל תחת אלמנארה והו מקלעין </span></li>
<li><span lang="he">אכתר [מראכב אל]מהדיה קארב לחקת יעקוב אבן אסמאעיל אדאם אללה </span></li>
<li><span lang="he">ע[זה                           ] מעהם אסל מן אללה אלכירה ומא אחסן אצף לך </span></li>
<li><span lang="he">אבן די]סור בה מן אלקביח פלא אחסן אללה גז[אה</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">אמא מרכב ע[&nbsp;</span></li>
<li><span lang="he">לילת כתאבי האדא אליך&nbsp;</span></li>
<li><span lang="he">ומרכב חסון יקלע בעדה&nbsp;</span></li>
<li><span lang="he">אן שא אללה יכתב עלי&nbsp;</span></li>
<li><span lang="he">אלגמיע אלסלאמה ברחמ[תה&nbsp;</span></li>
<li><span lang="he">וקד אפרקת אלכתב&nbsp;</span></li>
<li><span lang="he">פי ה' מראכב אלי אל&nbsp;</span></li>
<li><span lang="he">מהדיה ופי ג' אלי&nbsp;</span></li>
<li><span lang="he">סקליה וקר כתבת</span></li>
<li><span lang="he">אלי יחיי אבן כאלי אידה</span></li>
<li><span lang="he">אללה ואלי אבי צחק</span></li>
<li><span lang="he">ואכדת עליהם פי&nbsp;</span></li>
<li><span lang="he">אלביע וואג ואנפאד&nbsp;</span></li>
<li><span lang="he">אלצרה פי אול אל&nbsp;&nbsp;</span></li>
<li><span lang="he">מראכב ואלריח&nbsp;</span></li>
<li><span lang="he">שרקי מן יום אל&nbsp;</span></li>
<li><span lang="he">גמעה אלי [וקת&nbsp;</span></li>
<li><span lang="he">כתאבי האדא [אסל&nbsp;</span></li>
<li><span lang="he">מן אללה ירומם [&nbsp;</span></li>
<li><span lang="he">ויעין עלי ש[&nbsp;</span></li>
<li><span lang="he">בתעריה אלר[</span></li>
<li><span lang="he">ואלדין [ &nbsp; &nbsp; &nbsp; &nbsp; ] לך מן&nbsp;</span></li>
<li><span lang="he">מראכב סקליה&nbsp;</span></li>
<li><span lang="he">י''ו עדל [ </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00019-00019/canvas/2">
                    
                    
                    
                        <h3>verso</h3>
                    
                        <ol>
<li><span lang="he">חצ'רה מולאי אלשיך אבי אלפרג' יוסף בן יעקוב נ''נ בן עוכל&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">עב[דה] אפרים&nbsp;</span></li>
<li><span lang="he">בן אסמאעיל נ''נ&nbsp;</span></li>
<li><span lang="he">אדאם אללה עזה ונעמאה וציאנתה&nbsp;</span></li>
<li><span lang="he">אלגוהרי במצר מגלסה&nbsp;</span></li>
<li><span lang="he">אן שא אללה </span></li>
</ol>
                    
                </div>
            
        </section>
    </body>
</html>
