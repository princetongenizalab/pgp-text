
<html>
    <head>
        <title>Transcription of Letter: T-S 13J8.23</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.23</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00023/canvas/1">
                    
                    
                    
                        <p>מכתב גיסו של אבו אלברכאת שלמה בר אליה הדיין, שבו הוא מתלונן על יחסו הרע</p>
<p>אל אשתו הצעירה אם גזאל, שהיתה גם בת אחות אמו.</p>
<ol>
<li>[חירה] אלמולא אלגמילה</li>
<li>וצרבה להא פי כל גמעה ולאכן פיך ענה בך ודלילה</li>
<li>אנך תקול לם תפעל תסרח להא ראס יא עאקל לו כאנת</li>
<li>פי כיר כאנת תכון בלא תסריח ראס ודלך אנהא</li>
<li>לו כאנת פי כיר כאן יכון גסמהא מעטר וראסהא</li>
<li>ממשוטה ועינהא מכוחלה (צ"ל: מכחולה) ואמא מן קול אלמולא</li>
<li>אנהא וקחה הי מנך ואליך ואבנת כאלתך ויהודי</li>
<li>ידכר לבר ישראל וקאחה מא יערף אלמולא אן</li>
<li>לפצת וקח עז פנים ממזר בן נדה וחאשא באל (?)</li>
<li>מולא מן הדא אלפעל ואמא מן קול אלמולא אנהא</li>
<li>לם תעמל שגל פאמך מא תערף שגלהא כאן שי</li>
<li>מכבי ענהא וכיף יתם מן כדמת אלדאר שגל</li>
<li>אדא געלתוהא ברסם אלכדמה לאגל אנך ערפת</li>
<li>אנהא וחידה גריבה יתימה צגירה מא להא</li>
<li>סנד תסתנד אליה אלי (צ'ל: אלא) אלי אללה יחן (צ"ל: יחסן) עונהא ויגבר</li>
</ol>
<p>יתמהא</p>
<ol>
<li>למא ערף אלמולא אן קלובנא טיבה בקעאדהא</li>
<li>ענדכם ופרקתנא מנהא פנחן מתכלין עלי נכות</li>
<li>אלמולא ועלי מרותה ועלי דינה ועלי קראתה ועלי</li>
<li>אצלה אלשריף ובדלך נחן מתפקין גמיע עלי מרותך</li>
<li>ונעלם אנך מא תציעהא ותגבר קלבהא בסיאסתך</li>
<li>וחסן תדבירך אללה יחסן אליך ויצלח דניאך ואכרתך</li>
<li>וחק אלתורה (?) (לפי מוצקין: אלשריעה) טלב אכי (או אבי) ידכל אלי ענדכם</li>
</ol>
<p>אנמא הו</p>
<ol>
<li>כאף מן אלכלאם ומן קאל וקיל בין אלמצריין ואלגרבא</li>
<li>ומע הדא אפעל חסן אפעאלך מעהא חסנה תנסאק</li>
<li>אליך וחצרתך מכצוצה באפצל אלסלאם ותסלם עלי</li>
<li>אלואלד אלעזיז אללה לא יכשפנא מנה ולא מן דעאה</li>
<li>ותסלם עלי אלחכים אלעזיז אלשיך אלסדיד אטאל אללה</li>
<li>בקאה ותסלם עלי הגבירה אלפאצלה סת ריחאן</li>
<li>ועלי אלכרימה אכרמהא אללה ועלי סת אלכיר ועלי</li>
<li>אלשיך סמחון אלסלאם ותסלם עלי סת גזאל ותערפהא</li>
<li>אן ממלוכך תואלד לה גלאם ואסמה הלאל</li>
<li>[אללה יוריהא אולאדהא] קריב ותקרא עליהא מן הונא</li>
<li>הדא אלאחרף יא סת גזאל [אחזבדי ?] בתרבית</li>
<li>אמיך ואכוך [ואבוך (?) ] ובלדי ישאהדני ענדיך גלאם</li>
<li>אלאמר אלדי כנתי תעמליה מע אבוך וגדיך ועמיך</li>
<li>אעמליה מע אלדיין מולאך אלכביר ומע זוגיך</li>
<li>ומע כאלתיך והו אן כל יום בכרה ובאלעשי תבוסי</li>
<li>[אידיהם .....</li>
</ol>
                    
                </div>
            
        </section>
    </body>
</html>
