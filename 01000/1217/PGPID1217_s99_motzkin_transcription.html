
<html>
    <head>
        <title>Transcription of Letter: T-S 13J8.23</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.23</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00023/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">           חירה אלמולא אלגמילה</span></li>
<li><span lang="he">וצ'רבה להא פי כל ג'מעה ולאכן פיך ענה בך ודלילה</span></li>
<li><span lang="he">אנך תקול לם תפעל תסרח להא ראס יא עאקל לו כאנת</span></li>
<li><span lang="he">פי כיר כאנת תכון בלא תסרית ראס ודלך אנהא</span></li>
<li>
<p>לו כאנת פי כיר כאן יכון ג'סמהא מעשר וראסהא</p>
</li>
<li>
<p>ממשוטה ועינהא מכוחלה ואמא מן קול אלמולא</p>
</li>
<li>
<p>אנהא וקחה הי מנך ואליך ואבנת כאלתך ויהודי</p>
</li>
<li>
<p>ידכר לבר ישראל וקאחה מא יערף אלמולא אן</p>
</li>
<li>
<p>לפצ'ת וקח עז פנים ממזר בן נדה וחאשא אללה פצ'ל</p>
</li>
<li>
<p>אלמולא מן הדא אלפעל ואמא מן קול אלמולא אנהא</p>
</li>
<li>
<p>לם תעמל שג'ל פאמך מא תערף שג'להא כאן שי</p>
</li>
<li>
<p>מכבי ענהא וכיף יתם מן כדמת אלדאר שג'ל</p>
</li>
<li>
<p>אדא ג'עלתוהא ברסם אלכדמה לאג'ל אנך ערפת</p>
</li>
<li>
<p>אנהא וחידה גריבה יתימה צג'ירה מא להא</p>
</li>
<li>
<p>סנד תסתנד אליה אלי   אלי אללה הו עונהא ויג'בר יתמהא</p>
</li>
<li>
<p>למא ערף אלמולא אן קלובנא טיבה בקעאדהא</p>
</li>
<li>
<p>ענדכם ופרקתנא מנהא פנחן מתכלין עלי נכות</p>
</li>
<li>
<p>אלמולא ועלי מרותה ועלי דינה ועלי קראתה ועלי</p>
</li>
<li>
<p>אצלה אלשריף ובדלך נחן מתפקין ג'מיע עלי מרותך</p>
</li>
<li>
<p>ונעלם אנך מא תצ'יעהא ותגבר קלבהא בסיאסתך</p>
</li>
<li>
<p>וחסן תדבירך אללה יחסן אליך ויצלח דניאך ואכרתך</p>
</li>
<li>
<p>וחק אלש'...ה טלב ידכל אלי ענדכם אנמא הו</p>
</li>
<li>
<p>כאף מן אלכלאם ומן קאל וקיל בין אלמצרין ואלג'רבא</p>
</li>
<li>
<p>ומע הדא אפעל חסן אםעאלך מעהא חסנה תנסאק</p>
</li>
<li>
<p>אליך וחצ'רתך מכצוצה באפצ'ל אלסלאם ותסלם עלי</p>
</li>
<li>
<p>אלואלד אלעזיז אללה לא יכל'א'נא מנה ולא מן דעאה</p>
</li>
<li>
<p>ותסלם עלי אלחכים אלעזיז אלשיך אלסדיד אטאל אללה</p>
</li>
<li>
<p>בקאה ותסלם עלי הגבירה אלפאצ'לה סת ריחאן</p>
</li>
<li>
<p>ועלי אלכרימה אכרמהא אללה ועלי סת אלכיר ועלי</p>
</li>
<li>
<p>אלשיך סמחון אלסלאם ותסלם עלי סת ג'זאל ותערפהא</p>
</li>
<li>
<p>אן ממלוכך תואלד לה ג'לאם ואסמה הלאל</p>
</li>
<li>
<p>אללה יוריהא אולאדהא קריב ותקרא עליהא מן הונא</p>
</li>
<li>
<p>הדה אלאחרף יא סת גזאל //אתזכרי// בתרבית</p>
</li>
<li>
<p>אמוך ואבוך //אכוך//  ובלדי ישאהדני ענדיך ג'לאם</p>
</li>
<li>
<p>אלאמר אלדי כנתי תעמליה מע אבוך וגדיך ועמיך</p>
</li>
<li>
<p>אעמליה מע אלדיין מולאך אלכביר ומע זוג'יך</p>
</li>
<li>
<p>ומע כאלתיך והו אן כל יום בכרה ובאלעשי תבוסי</p>
</li>
<li>
<p>[אידיהם …]</p>
</li>
</ol>
                    
                </div>
            
        </section>
    </body>
</html>
