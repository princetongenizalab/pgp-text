
<html>
    <head>
        <title>Transcription of Letter: T-S Ar.48.270</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.48.270</h1>

        <p>S. D. Goitein, <em>The Yemenites – History, Communal Organization, Spiritual Life‎</em> (in Hebrew) (Jerusalem: Ben-Zvi Institute for the Study of the Jewish Communities in the East, 1983).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00048-00270/canvas/2">
                    
                    
                    
                        <ol>
<li>עלקת למולאי אכי הדה אלאחרף מכ[תובה ]</li>
<li>לסרעה מסיר חאמלהא אעלמה פיהא תב[ת ? תע]</li>
<li>מגדהא אנני בחמד אללה ופצלה וצלת עידאב עלי</li>
<li>גמלה אלסלאמה ואלעאפיה יודו לא ח ונפ לב א</li>
<li>וקד כאן תקדם מני אלי מולאי עדה כתב אעלמה</li>
<li>בדלך וקד עלם אלכאלק כיף מקאמי בעידאב ושדה</li>
<li>שוקי לנטר מולאי אכי חפטה אללה ואלתקרב אליה</li>
<li>ונדמי למא יפותני מן אלתנסם בטיב ראיחת[ה]</li>
<li>ממא אסאל אלבארי קרב אלאגתמאע קריב גיר</li>
<li>בעיד אנה עלי דלך קדיר ברחמתה אן שא אללה</li>
<li>ולכן תעוקי פי עידאב אמר צרורי ולשדה</li>
<li>אכידה לעטם אלכרא ועדם אלדהב מצאף אלי</li>
<li>שדאיד קאסיתהא פי הדה אלספרה ומא כרג</li>
<li>מני ותמחק מן כסארה וציעאן פי אלבחר וגיר</li>
<li>דלך ומא פעל מעי פי אלבצאיע פי דכולי</li>
<li>ללימן וצייע עליי פיהא ואחוגת ללדכול</li>
<li>ללהנד בבקיה אלבצאיע חתי דהבת גמיע</li>
<li>תמנהא פי אלמכוס וצאעת אלאצול ושי יטול</li>
<li>שרחה מן אלקום ואלשכץ אלדי תעלם פלמא</li>
<li>כרגת מן פצל אללה אלי עידאב וגדת אכריה</li>
<li>תסתגרק תלת אלמאל ומא תם מא יחמל</li>
<li>פאחתגת תאכרת אלי אן יפרג אלבארי</li>
<li>ואמא מא נרא הדה אלסנה פי חק סידנא</li>
<li>גאון יכון כסאו פהו שי יטול שרחה לכתרתה</li>
<li>ותואתרה ויעז עליי ויקבח דכר דלך מן</li>
<li>כל כסיל ועם ארץ ומלשין ורכיל ויועץ</li>
<li>רע ומן לא עלם להם באלרתב וחקאיקהא</li>
<li>ומא סמעוה דכל</li>
</ol>
                    
                        <h3>(right margin)</h3>
                    
                        <p>(5)עקולהם(1) (2)ואתפק וצל פארסי (3)דכר אנה דאוודי מבית דויד (4) בן עם ראס אלגאלות ורכבוה</p>
<p>ורכב רכוב עצים ופעל (6)אעמאל יטול שרחהא יתכלם (7) בזאיד ונאקץ ותאמל מא (8)אתפק לי בוצולה</p>
<p>עקיב מא (9)תעלם וגרא עלי עבדך (10)ואכוך מן אלצרות מא (11)לא תנחצר ואלדל ואלהואן (12)מא</p>
<p>לא ינצוף ואנא סתום (13)אטום צאבר לחכם (14)אללה ועלי אעתקאד (15)מולאי אדונינו גאון</p>
<p>(16)יכון כסאו וגהדו בי (17)אן אחצר מעהם (18)ואסמע מא יגרי (19)פי מגאלסהם עלי אנהם (20)ויכרמוני</p>
<p>פכרהת (21)דלך ולם אגיבהם אליה ובלגתהם (23) וחמלת מנהם גמיע (24)מא</p>
<p>אראדוה מן (25)אלדל ואלהואן</p>
                    
                        <h3>(upper margin)</h3>
                    
                        <p>(1)חתי ארתגז לי (2) גמיע אליהוד אלמספרין (3)ובעץ אהל אלבלד (4)וגמיע מא גרא (5)קד</p>
<p>כתב מנה (6)בעצה והו יצל (7)צחבתי אן שא אלל[ה] (8)פי [מחצר] כביר (9)וחר[ת] (10)עלי...</p>
<p>(11)פיה ...(12)אלמ... (13)אלגז... (14)מן א...</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00048-00270/canvas/1">
                    
                    
                    
                        <h3>verso</h3>
                    
                        <ol>
<li>אהל אלבלד פתעלם סידנא בדלך חתי יקף עליהא</li>
<li>אן שאללה ויעלם במא יגאובהם בעד דלך ואמא מנהם</li>
<li>אליועצים בעלי לשון הרע בן גמיהר וסאלם וגירה פבדר</li>
<li>מן אלפעל ואלכלאם פי הדה אלנווב שי יטול שרחה וגרא</li>
<li>עלי מן הדא אלשכץ מא לא ינוצף ואשד מא עמלוה האולי</li>
<li>אלזדים וקף ואחד צלא ודכר רשות אדונינו מצליח יחי לעד</li>
<li>פקאמו עליה הם מע אהל אלבלד ונהרוהו ואלזמוה באלודוי</li>
<li>ברבים עלי פעל כדא וכדא ושי לא תוכל הארץ שאת</li>
<li>מא אקדר ולא אחסן אצף למולאי חבה ממא גרא ולכן</li>
<li>בעץ אצחאבנא קד עאדו לא שך עליכם ויעידו וקד</li>
<li>תוגה חאמל הדה אלאחרף והו יעלם גמיע מא גרא אדא</li>
<li>סאלתה יכברך ותוצלה איצא אלי סידנא יכון כסאו</li>
<li>ותזיל חשמתה ויסאלה סידנא והו יחדת במא יחפץ</li>
<li>וכדלך איצא אנא אוכד עלי מולאי ומא אחתאג מע</li>
<li>פצלה וצייה אן יחסן לקא הדא אלשכץ והו אלשיך אברהים</li>
<li>בן מעטי אלתלמסאני ורפיקה אלשיך יוסף בן עזרה פאן</li>
<li>הם מן אגל אלביות ואלנאס מן אלגרב תם פי אלדין ואלכיר</li>
<li>וחסן אלמעאמלה ואלצחבה ואלעשרה שי יזיד עלי אלוצף וטהר</li>
<li>מנהם גוהד (!) כתיר פי חק אלשריעה וחק שרי ישראל</li>
<li>ומקדמיהם ובאלכאץ פי חק סידנא גאון יכון כסאו פקד</li>
<li>נהצו פיה ואצהרו (!) מנה שי כתיר ולם יחאשמו פיה אחד</li>
<li>ולם יראגו פיכון מולאי יעלם סידנא כדלך לינטרהם</li>
<li>וילמחהם בעוץ מא פעלוה ומא אחתאג אוצי מולאי פי</li>
<li>כראמתהם פי כל וקת ואלחלפאן עליהם אלי אלקאהרה ואלתגמל</li>
<li>מעהם אלי חית וצולי אן שאללה פהם ענדי כמנזלה אהל</li>
</ol>
                    
                        <h3>right margin</h3>
                    
                        <ol>
<li>ערפת מולאי</li>
<li>דלך ליפעל פיה</li>
<li>חסן ראיה אלכרים</li>
<li>יכץ מולאי עזיז</li>
<li>נפסה אתם סלאם</li>
<li>וגמיע מן תחוטה</li>
<li>ענאיתה אתם</li>
<li>סלאם ותקבל</li>
<li>עני ידי סידנא</li>
<li>גאון יכון כסאו</li>
<li>לעדי עד</li>
<li>ומכרמה באגל</li>
<li>סלאם ואדונינו</li>
<li>נשיא נשיאי הלוי[ים]</li>
<li>אגל סלאם ומולאי</li>
<li>אלחמדת אגל</li>
<li>סלאם ומולאי</li>
<li>נזר החברים</li>
<li>אגל סלאם ומולאי</li>
<li>אלשיך אבו זכרי</li>
<li>אגל סלאם ואכי</li>
<li>אבו עלי ואולאדה</li>
<li>אגל סלאם וגמיע</li>
<li>אלאהל ואלאטפאל</li>
<li>מכצוצין אתם</li>
<li>סלאם ואלשיך</li>
<li>ר סבאע אתם</li>
<li>סלאם ושלום</li>
</ol>
                    
                        <h3>address</h3>
                    
                        <ol>
<li>כבוד גדולת קדושת אחיו צעירו אד[וני</li>
<li>העומד בשירות אדונינו יחי לעד יושם כפרו</li>
<li>]לים חלפון הלוי בר</li>
<li>בר אבא מרי נתנאל הלוי ז"ל נתנאל ז"ל</li>
</ol>
                    
                </div>
            
        </section>
    </body>
</html>
