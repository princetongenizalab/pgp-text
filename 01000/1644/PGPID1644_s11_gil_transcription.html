
<html>
    <head>
        <title>Transcription of Letter: T-S 12.281</title>
    </head>
    <body style="max-width: 860px; margin: auto">
        <h1>Transcription of Letter: T-S 12.281</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00281/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקאך יאסידי ומולאי ואדאם סלאמתך וסעאדתך וצרף אלאסוא ענך ב[רחמתה</span></li>
<li><span lang="he">אלכרים לו' בקין מן תשרי כתמה אללה עלינא ועליך באחסן כאתמה ואלחאל סלאמה ו[עאפיה למוליהמא אל]</span></li>
<li><span lang="he">חמד ואלמנה וען שוק שדיד אליך קרב אללה אלגמע בך עלי אפצ'ל אלמחאב [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; וצלח טי]</span></li>
<li><span lang="he">כתאבך אמס ביד בשראן ספתגה בק'כ' ד'י'נ'א' וכאן קד וצלת פי אלעיד [</span></li>
<li><span lang="he">יום אלעיד וסאעת אן וצלת כרגו רכאביין באלתרסים כו' ד'ר'&gt;' כל יום פלמא [</span></li>
<li><span lang="he">אן לאזמו סידי אבו עלי אלכהן צהרי ודארו כל פי מצר כלהא ואבאו [</span></li>
<li><span lang="he">אלגהבד' וכתבת כטי בקבולהא וקמת בהא אליום ולולא יופק אללה וגוה מנ[</span></li>
<li><span lang="he">[&nbsp; &nbsp; &nbsp; &nbsp; &nbsp; ] לא יסוא אלכתאן מן אצלה ולאכן קד סאהל אללה מן חית לם נשער וכאן [</span></li>
<li><span lang="he">[&nbsp; &nbsp; &nbsp; &nbsp; &nbsp; ] הדא בזמאן או חית תעלם אן אלדנא' חאצרה וחק אבי מא אקתרצ'ה לא כת[</span></li>
<li><span lang="he">&nbsp;[אל]די וזנת מן צרתך אלדי תרך לך ואלדך נ'ו' די'נ' ורב' ונצף ק'י'ר' ורב' צרף עליהא לאן [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;דינ' שאמיא מדורה ואלבקיה מעשרה ווזנת אלבקיה מן ענדי לאן מא קבצ'ת לך לא מן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ולא מן אלחדאד אלבגדאדי ולא מן תמן אלשמע אלי וקתי הדא דינ' ובקי'ה אלצרה אלדי תרך לך אברך ח'</span></li>
<li><span lang="he">&nbsp;דנ'&gt; עדד וקד שדדתהא פי גמלה' צרה' אלכהן [ &nbsp; &nbsp; &nbsp; &nbsp; מ]ואגד'ה(?) עלי חדה צחבה מולאי אלשיך אבי זכרי</span></li>
<li><span lang="he">&nbsp;אלטביב אנת אן שא אללה תקבצ'הא מנה ואלדי [וגהת] מעה ברסם אלכהן צרה' פיהא נ'</span></li>
<li><span lang="he">&nbsp;עדר אלוזן מ'ה' גיר תמן ופי דאכלהא כאג'ד' [&nbsp; &nbsp; &nbsp; &nbsp; &nbsp; אלמק]דם ד'כרהא ואלצרה אלדי</span></li>
<li><span lang="he">&nbsp;אנך אנפד'ת מע אלגהבד' בנ' דינ' ונצף טלבתה[א&nbsp; &nbsp; &nbsp; &nbsp; &nbsp; &nbsp; &nbsp; ]ני אצחח ענהא [[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]] מ'ד' די'נ'</span></li>
<li><span lang="he">&nbsp;וסדס כמא דכרת דכר אנה טולב בהא יום אלעי[ד &nbsp; &nbsp; &nbsp; &nbsp; &nbsp; &nbsp; ] פי בית אלמאל ואנהא כרגת</span></li>
<li><span lang="he">&nbsp;מכסרה כלהא וכל הדי קאמת באלדי עליה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]&nbsp; תם אני למא חשמתה</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">לך ואדא</span></li>
<li><span lang="he">וצל אלי</span></li>
<li><span lang="he">ענדכם</span></li>
<li><span lang="he">אנת אן</span></li>
<li><span lang="he">[ת]טאלבה&nbsp;</span></li>
<li><span lang="he">[ &nbsp; &nbsp; &nbsp; ] לך</span></li>
<li><span lang="he">י'ב' דרה</span></li>
<li><span lang="he">תרסים</span></li>
<li><span lang="he">ווזנת אנא</span></li>
<li><span lang="he">&nbsp;רסם אליום</span></li>
<li><span lang="he">&nbsp;מן ענדי</span></li>
<li><span lang="he">&nbsp;נ' דראהם</span></li>
<li><span lang="he">&nbsp;ואנא ענ[ד]</span></li>
<li><span lang="he">נזול</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">גהבד' אל</span></li>
<li><span lang="he">דיואן מן</span></li>
<li><span lang="he">קאהרה</span></li>
<li><span lang="he">נאכ'ד וצולה</span></li>
<li><span lang="he">ונדפעה</span></li>
<li><span lang="he">לבשראן</span></li>
<li><span lang="he">ונאכ'ד'</span></li>
<li><span lang="he">מנה אל</span></li>
<li><span lang="he">בראתין</span></li>
<li><span lang="he">&nbsp;באלאסמא</span></li>
<li><span lang="he">&nbsp;אלדי</span></li>
<li><span lang="he">&nbsp;דכרת פי</span></li>
<li><span lang="he">&nbsp;כתאבך</span></li>
<li><span lang="he">&nbsp;וננפד'הא</span></li>
<li><span lang="he">&nbsp;אליך ומא</span></li>
<li><span lang="he">&nbsp;[א]שתרית</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00281/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">[ &nbsp; &nbsp; &nbsp; &nbsp; ]בך כיר ואסאלך יאמולאי אן תתלקט לי אל'ק אעדאל מ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]י דכרת או מן דנדיר ולא</span></li>
<li><span lang="he">[ &nbsp; &nbsp; &nbsp; &nbsp; ]דהא וארגו אן לא יצל כתאבך הדא אלא וקר חצלתהא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]תך כמא דכרתה בעד אלחרץ</span></li>
<li><span lang="he">[א]ן תוכר ביעהא וקד תקדם כתאבי אליך יום הושענא בש[רח חאל אבי] חאתם או קראבתה יסכן באלקרב מנך</span></li>
<li><span lang="he">רגל שיך ומעה כתאב ואלדך וכתאב לאבו עתמאן [&nbsp; &nbsp; &nbsp; &nbsp; &nbsp; &nbsp; ] כתאב אלי אלשיך אבי[[יענק]] יעקוב יוסף מן ענד</span></li>
<li><span lang="he">ואלדתה וכתאב אלי אבן אלדוידה ארגו אנה וצל אליך וכתבך לא תקטעהא עני פי כל אלאוקאת</span></li>
<li><span lang="he">ותגד' פי אלטלב לאן אלוקת תצעב וכתאבי בעד הדא יצל אליך משרוח לאני כתבת עלי סרעה קראת&nbsp;</span></li>
<li><span lang="he">עליך אתם אלסלם ואבו עמראן מוסי אלסלם וסידי אבי יעקוב יוסף אלסלם ואבו אלבשר סלמאן אל[סלם]</span></li>
</ol>
                    
                        <h3>Verso, upside down</h3>
                    
                        <ol>
<li><span lang="he">[למולאי וסידי אבי] אלסדור פרח בן אסמעיל בן פרח נ'ע'&nbsp; &nbsp; &nbsp; &nbsp; &nbsp; מן נהראי בן נסים נ'ע'</span></li>
<li><span lang="he">[אטאל אללה בקאה ואדאם] סלאמתה וסעאדתה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בוציר אן שא אללה</span></li>
</ol>
                    
                </div>
            
        </section>
    </body>
</html>
