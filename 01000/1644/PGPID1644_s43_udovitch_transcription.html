
<html>
    <head>
        <title>Transcription of Letter: T-S 12.281</title>
    </head>
    <body style="max-width: 860px; margin: auto">
        <h1>Transcription of Letter: T-S 12.281</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00281/canvas/1">
                    
                    
                    
                        <ol>
<li>כתאבי אטאל אללה בקאך יאסידי ומולאי ואדאם סלאמתך וסעאדתך וצרף אלאסוא ענך ...........</li>
<li>אלכרים ל ו' בקין מן תשרי כתמה אללה עלינא ועליך באחסן כאתמה ואלחאל סלאמה ............</li>
<li>חמד ואלמנה וען שוק שדיד אליך קרב אללה אלגמע בך עלי אפצל אלמחאב י...</li>
<li>כתאבך אמס ביד בשראן ספתגה בקכ' דינ' וכאן קד וצלת פי אלעיי .......</li>
<li>יום אלעיד וסאעת אן וצלת כרגו רכאביין באלתרסים בו' דרא' כל יום פלמא</li>
<li>אן לאזמו סידי אבי עלי אלכהן צהרי ודארו כלפי מצר כלהא ואבח.. (כחרת )</li>
<li>אלגהבד וכתבת כטי בקבולהא וקמת בהא אליום ולו לם יופק אללה (וגוה מנה אן......)</li>
<li>[ ] יסוא אלכתאן מן אצלח ולאכן קד סאהל אללה מן חית לם נשער...</li>
<li>[ ] דא בזמאן או חית תעלם אן אל דנא' חאצרה וחק אבי מא אקתרצת אלא כת' .....</li>
<li>ידי וזנת מן צרתך אלדי תרך לך ואלדך נו' דינ' ורב' ונצף קיר' ורב' צרף עליהא לאן ....</li>
<li>דינ' שאמיא מדורה ואלבקיה מע(ט)רה ווזנה אלבקיה מן ענדי לאן מא קבצת לך לא מן ........</li>
<li>ולא מן אלחדאד אלבגדאדי ולא מן תמן אלשמע (אלי) וקתי הדא דינ' ובקיה אלצרה אלדי תרך לך אבוך ח'</li>
<li>דנא' עדד וקד שדדתהא פי גמלה צרה אלכהן (בכ)אגדה' עלי חדה צחבה מולאי אלשיך אבו זכרי</li>
<li>אלטביב אנת אנת אן שא אללה תקבצהא מנה ואלדי מעה ברסם אלכהן צרה פיהא נ' דינ'</li>
<li>עדד אלוזן מח' גיר תמן ופי דאכלהא באגד' ואלצרה אלדי דכרת</li>
<li>אנך אנפדת מע אלגהבד בנ' דינ' ונצף טלבתה(א) אצחח ענהא מד' דינ'</li>
<li>וסדס כמא דכרת דכר אנה טולב בהא יום אלעי(ד) פי בית אלמאל ואנהא כרגת</li>
<li>מכסרה כלהא (ובלחרי) קאמת באלדי עליה תם אני למא חשמתה קאל</li>
</ol>
                    
                        <h3>Margin</h3>
                    
                        <ol>
<li>לך ואדא \ וצל אלי \ ענדכם \ אנת \ תטאלבה \ \ יב' דרה' \</li>
<li>תרסים \ ווזנה אנא \רסם ליום \ מן ענד \ נ' דרא' \ ואנא ענד \ נזול</li>
</ol>
                    
                        <h3>Top of page</h3>
                    
                        <ol>
<li>גהבד' ע \ דיואן מן אל \ קאהרה \ נאכ"ד וצול \ ונדפעה \ לבשר אן \ ונאכ"ד</li>
<li>מנה אל \ בראהין \ באלאסמא \אלדי \ דכרת פי \ כתאבך \ וננפדהא \ אליך ומא</li>
<li>(א)שתרית</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00281/canvas/2">
                    
                    
                    
                        <h3>Verso</h3>
                    
                        <ol>
<li>לך כיר ואסאלך יאמולאי אן תתלקט לי אלק' אעדאל מ [אלדי] דכרת אן מן דנדיר ולא</li>
<li>דהא וארגו אן לא יצל כתאבי הדא אלא וקד חמלתהא במא דכרתה בעד אלחרץ</li>
<li>ותוכר ביעהא וקד תקדם כתאבי אליך יום הושענא או(קראבהם) יסבק באלקרב מנה</li>
<li>רגל שיך ומעה כתאב ואלדך וכתאב לאבו עמראן וכתאב אלי אלשיך אבו יעקוב יוסף מן ענד</li>
<li>ואלדתה וכתאב אלי אבן אלדוידה ארגו אנה וצל אליך וכתבך לא תקטעהא עני פי כל אלאוקאת</li>
<li>ותגד פי אלטלב לאן אלוקת צעב וכתאבי בעד הדא יצל אליך משרוח לאני כתבת עלי סרעה קראת</li>
<li>עליך אתם אלסלם ואבו עמראן מוסי אלסלם וסידי אבו יעקוב יוסף אלסלם ואבו</li>
<li>אלבשר סלמאן</li>
<li>....... פרח בן אסמעיל בן פרח נע' מן נהראי בן נסים נע'</li>
<li>סלאמתה וסעאדתה בוציר אן שא אללה</li>
</ol>
                    
                </div>
            
        </section>
    </body>
</html>
