
<html>
    <head>
        <title>Transcription of Letter: T-S 8J11.10 + T-S AS 149.62</title>
    </head>
    <body style="max-width: 860px; margin: auto">
        <h1>Transcription of Letter: T-S 8J11.10 + T-S AS 149.62</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00011-00010/canvas/1">
                    
                    
                    
                        <ol>
<li>וצלת כתאבך יאכי וסידי ואלעזיז [עלי וענדי] | אטאל אללה בקאך ואדאם</li>
<li>עזך וסעאדתך וסלאמתך ונעמת[ך ומן] | חסן תופיקה לא אכלאך וכאן</li>
<li>לך ומעך עונא ומעינא פי גמיע אמור|ך וקראתה ופהמת מצמונה</li>
<li>ולם תדכר שי מן אלשוק אלא וענדי אצע|אפה ומא לי לסאן ישכר</li>
<li>וכאן יצטר בעץ מא תתפצל עליה | בה מן סאיר אלפנון ממא</li>
<li>אסאל אללה אן יעינני עלי אדא בעץ אלש|כר עליה לאן מא עסא מא</li>
<li>אעמל לאן מכאפאה באלפעל מא לי וצול | וסאבק לא ילחק ואנת</li>
<li>אחיאך אללה לי וגמלני בבקאך קד שמלני | תפצלך פי סאיר מא שיא</li>
<li>ואמא מא כאתבתני בה מן בדיע לפטך ו|חסן עבארתך וגודה</li>
<li>פהמך וחסן מנטקך וכתרה תגמלך פמ[א] | לי דהן אתצורה</li>
<li>ולא אחסן אקראה פכיף אן אגאוב ענה וכ . . . | . סתע . . .</li>
<li>יערף יגאוב ענה מא יצל לבעץ אלגואב עליה . . . | . נק . .</li>
<li>מע מא פיי ועגיב למן יהדי אלתמר אלי [אלבצרה] . . . |לת אלאמור</li>
<li>עלי אלאכוה ואלדם ותפצלך פי אן ת . . . . | . . . באל [</li>
<li>נקץ אלדי פי ותגריני עלי מא עודתני [. . . . . . .]|תכתך</li>
<li>עני לא[. . . .]ם להא [. . . . . . . . . .] | אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00149-00062/canvas/1">
                    
                    
                    
                        <h3>page b</h3>
                    
                        <ol>
<li>אכי וסידי ואלעזיז עלי אבו ס[עיד] | חלפון</li>
<li>בר מנשה נע בן אלקטאיף אט|אל אללה</li>
<li>בקאה ואדאם עזה</li>
</ol>
<ol>
<li>אכיה געל פדאה ווקי אלסו פיך</li>
<li>יפת בן מנשה נע בן אלקטאיף זצל אל</li>
<li>אמאנה תרבח אלסלאמה</li>
</ol>
                    
                </div>
            
        </section>
    </body>
</html>
