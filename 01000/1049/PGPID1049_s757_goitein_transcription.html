
<html>
    <head>
        <title>Transcription of Letter: T-S 13J22.28</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.28</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00028/canvas/1">
                    
                    
                    
                        <ol>
<li>קד עלם אללה שדה שוקי אלי מולאי</li>
<li>אלשיך אטאל אללה בקאה ואדאם</li>
<li>[ע]זה ען חאל סלאמה ונעמה ושוק</li>
<li>אליה שדיד אסל אללה קרב אלאגתמאע</li>
<li>בה עלי אפצל אלמחאב במנה וגודה אנה</li>
<li>ולי דלך ואלקאדר עליה אן שא אללה</li>
<li>אעלם מולא אן בעד אפתראקנא מנה</li>
<li>בכרה גא אלינא צבי יקול לנא יקול לכם</li>
<li>אלשיך אבו אלאפראח וגהו לי שראב פאנ[א</li>
<li>מתכסל פאשגל קלבנא ומצית יום [תאני]</li>
<li>ומרת אלי אלכימה וקאלו מן סאעה</li>
<li>אנחדר פבאללה לקד צעב עלי חית</li>
<li>לם אגתמע בה ותקדמת אלי קרב</li>
<li>ביסוס פלם אר אחד ורגעת ואנא</li>
<li>משגול אלקלב ותתפצל תערפנא</li>
<li>באכבארך קבל מסירך פאננא</li>
<li>משגולין אלקלב בך אללה תעאלי</li>
<li>יסמענא ענך כיר ויחמדך אלעאקבה</li>
<li>קראת עליך אלסלאם ועלי מן זאל עני אלסל[אם</li>
<li>ופי האדא אליום כרג כאלי ותכלץ</li>
<li>מן אבן מכאן כמא אשתהי</li>
<li>וחצרת מעה אלחכם ורדת עליה</li>
<li>אלימין ולאזמנאה ואכלינאה בלבלא</li>
<li>ובכא [[ל]] ואללה באלדמוע וכר מן נחסה</li>
<li>בלא חבה פאודיתה אן כנת מרה</li>
</ol>
                    
                        <h3>Margin</h3>
                    
                        <ol>
<li>או רגל</li>
<li>ואלשרח יטול</li>
<li>כאלי י..</li>
</ol>
                    
                        <h3>עמוד ב'</h3>
                    
                        <ol>
<li>מולאי אלאך אבו אלאפראח ערוס בן יוסף ננ שאכר מ[ודתה</li>
<li>אטאל אללה בקאה ואדאם עזה אבן אברהים אבן</li>
<li>טיבאן ננ</li>
</ol>
                    
                </div>
            
        </section>
    </body>
</html>
