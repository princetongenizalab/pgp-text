
<html>
    <head>
        <title>Transcription of Letter: T-S 13J7.10</title>
    </head>
    <body style="max-width: 860px; margin: auto">
        <h1>Transcription of Letter: T-S 13J7.10</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00007-00010/canvas/1">
                    
                    
                    
                        <ol>
<li>ממלוכהא וכאדמהא</li>
<li>בו עמר בן אבו אלרצא נע</li>
<li>אלדי נעלם בה חצרה מולאי וסידי אלשיך אלאגל</li>
<li>אבו אלפצל אטאל אללה בקאה ואדאם עזה</li>
<li>ונעמאה ומן חסן תופיקה לא אכלאה גמע</li>
<li>ביננא עלא (!) אסר חאל במנה וכפי... אן</li>
<li>שא אללה סוא דאלך יא מולאי אן אלממלוך</li>
<li>מא זאל אבדא פי עאילת אלמולא אללה</li>
<li>תעאלא יעין עלא א.א בעץ תפצלך</li>
<li>ואשתהי יא מולאי מן אנעאמך באן</li>
<li>תתפצל עלי תאדי עואידך אגמילה (צ"ל: אלגמילה) באני</li>
<li>מא זלת ..סאלא פי עאילתך יא מולאי</li>
<li>א[נת] תעלם אן מא ...... .....</li>
<li>מונה וכאן אלכאדם מא ישתרי אלא מן //כליג// (?)</li>
<li>וגדא מא תעלם ולם נשתרי שי וקד גסרת</li>
<li>בתתקילי עליך פי דלוקת אריק (?) ומא כפא</li>
<li>אלאנסאן תקלתת בנפסה אלא זגירה</li>
<li>ונעלם אלחאל אצעב ענדכם ומא נחן</li>
<li>לא תסאל ואסעה יא מולאי אגעלני מן</li>
<li>עאילתך בשדאך לי בדל דאר אלכבאר</li>
<li>קמח ואגעלהא לי פי דארך או פי גירהא</li>
<li>ולו כאן אסעד (צ"ל: אלסעד) במא כאן אשתריני ולו כאן</li>
<li>לצ ... אלסנין וכליהא לי ענדך .שד בקלבי</li>
<li>אנסאן ד.. יכון אן שא אללה ומא עני.</li>
</ol>
                    
                        <h3>Margin</h3>
                    
                        <ol>
<li>נתקל עליך אלא בפ די' כבאר ומא אנא נעלם אלחאל צעב כלפת בשרא אל.....ק אלשיך אבו אלמפצל</li>
<li>ומא נעלם אלרסול יעלמך או אשרך אבו אלמפצל אנכאן יעלם אלמולא לעל תסלם אלצרה אלואחד או לכתאב (?) לשיך</li>
</ol>
                    
                        <h3>b</h3>
                    
                        <ol>
<li>אבו אלמפצל אלמולא מרציא באפצל אלסלאם</li>
<li>ובאללה עליך [יא] מולאי תעלם מאלך אלרק וערפה</li>
<li>באן אלכאדם יקבל ידיה אללה תעאלא ותוגנא (?)</li>
<li>בחיאתה וינקץ מן אעמארנא ויזיד פי עמרה</li>
<li>סלאם עלא מולאי אלשיך תמים שצ וסלאם</li>
<li>עלא מולאי אלשיך אבו אלרצא וסלאם עלא</li>
<li>מולאי אלשיך אלאגל אבו עלי שצ אסלאם</li>
<li>וסלאם עלא אלשיך אבו אלמנגא ואסלם</li>
</ol>
                    
                        <h3>The address הכתובת</h3>
                    
                        <ol>
<li>יצל אלי חצרה מולאי וסידי אלשיך אלאגל אבו אל</li>
<li>פצל אלמורד שצ בן אלשיך תמים אדאם עזה</li>
</ol>
                    
                </div>
            
        </section>
    </body>
</html>
