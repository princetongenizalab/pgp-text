
<html>
    <head>
        <title>Transcription of Letter: T-S 12.383</title>
    </head>
    <body style="max-width: 860px; margin: auto">
        <h1>Transcription of Letter: T-S 12.383</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00383/canvas/1">
                    
                    
                    
                        <h3>Recto</h3>
                    
                        <ol>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;בסם אללה אלרחמן אלרחים&nbsp;</li>
<li>כתאבי יא סידי ומולאי אטאל אללה בקאך ואדאם עזך וכבה(!) עדוך וגעלני</li>
<li>מן כל סו פדאך ודונך ען סלאמה ועאפיה ללה אלחמד רב אלעאלמין וען שוק אליך גמע</li>
<li>אללה ביננא עלי אסר אלאחואל במנה וצל כתאב סידי סאעה אקלאעהם בעד אן</li>
<li>קאלו אנה צאע וורד עלי שי עטים פלמא וצל לם יכן פיה פרג וקד הונת ענד</li>
<li>[&nbsp; &nbsp; &nbsp;] ודכרת אן מא וצל אליך אלכתאב יום אלא אלצוהר הדא עמל פרגון חרם אללה&nbsp;</li>
<li>[א]סמה וקטע מדתה פאנה אלדי אקעדני הדא אלמקעד סאעה וצולהם</li>
<li>[יום] אלו אלצוהר אכד אלכתאב לו תרכהם אלמלעון כמא יעמלו עלי רסמהם אלא אנה</li>
<li>אראד יתסווק ברסם אנה מעי חתי חמל רחלה לענה אללה פי הדא אליום וכל יום&nbsp;</li>
<li>וכתבת נקץ אלעסל [קד] ולם תכתב הל הי מלא או נאקצה הי מלא אלי ראסהא</li>
<li>[אל]די קבלהא אלי חד אלעונק וסאלתך אן תערפני אן כאן אלמסח אלדי פיה אלשמע</li>
<li>אלדי מע קוריל פיה ה קטע שמע אם לא א[ח]ב אן תתפצל ותביע כל שי במא כאן</li>
<li>ולא תבקי שי ומא דכר סידי אן אלמלחם ואל[&nbsp; &nbsp; &nbsp;] וגירה טאל אלכטאב פיה&nbsp;ותכרר&nbsp;</li>
<li>אליה אשתרי בדר ואביע בתלתא</li>
</ol>
<p></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00383/canvas/2">
                    
                    
                    
                        <h3>Verso</h3>
                    
                        <ol>
<li>וקולך אן פרגון לענה אללה אשאר באן לא תשתר[י]ה [&nbsp; &nbsp; &nbsp; &nbsp; ] לעמרי אנה בציר&nbsp;באלתגארה</li>
<li>ואלנואתיה מא יאבדו לי אנא שי הם ירצאו יתכלצו מני פלא תשגל קלבך ותערפני</li>
<li>[צו]רה גראר אלעסל אלאולה אלי חד אלעונק ואלאכירה אלי ראסהא ויתפצל סידי&nbsp;ב//ביע// הדא&nbsp;</li>
<li>אלשמע ואלעסל ואלן יה ויערפני אלחסאב ואלכסי קראת עלי סידי אפצל אלסלם&nbsp;</li>
<li>ואן דכל מימון וגה מעה אלחסאב וגירה ואלמזאוד ואלגואלק ודסת ורק דמשקי ואלחואיג&nbsp;</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אן אמכן&nbsp;</li>
</ol>
                    
                        <h3>Verso - address</h3>
                    
                        <ol>
<li>[ל]סידי ומולאי אבי בשר ואבי יעקב אטאל אללה&nbsp; &nbsp; &nbsp; &nbsp; &nbsp; &nbsp; &nbsp; &nbsp; יעקב אבן יוסף ויוסף אבן יעקב</li>
<li>בקאהמא ואדאם עזהמא&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן יצחק אבן גנון</li>
</ol>
                    
                </div>
            
        </section>
    </body>
</html>
