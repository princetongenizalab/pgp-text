
<html>
    <head>
        <title>Hebrew Translation of Letter: T-S 12.383</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.383</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00383/canvas/1">
                    
                    
                    
                        <h3>recto</h3>
                    
                        <ol>
<li><span lang="he">בשם אלוהים הרחמן הרחום.</span></li>
<li><span lang="he">אני כותב אדוני ורבי, ייתן לך אלוהים אריכות ימים ויתמיד את כבודך וישמיד את אויביך ויעשני</span></li>
<li><span lang="he">כפרתך ותמורתך מכל רע - (כאשר) שלומי טוב ואני בריא, תודה לאל, ריבון העולמים; אני מתגעגע אליך, יפגיש</span></li>
<li><span lang="he">אותנו אלוהים בנסיבות משמחות ביותר, בחסדו. מכתבך הגיע אדוני בעת שהפליגו, אחרי</span></li>
<li><span lang="he">שאמרו כי אבד, וגרמו לי כאב רב, ואף משהגיע, לא רווח לי, כי הלוא בזים לי</span></li>
<li><span lang="he">(הבריות); כתבת שלא הגיע אליך המכתב ביום א' בצהריים, הלוא זו עבודתו של פרג'ון, יקלל אלוהים</span></li>
<li><span lang="he">את שמו ויקצר את ימיו, כי הוא שהביאני למצב זה; כאשר באו ביום&nbsp;</span></li>
<li><span lang="he">ו' בצהריים, לקח את המכתב, צריך היה הארור לתת להם לעשות כמנהגם, אלא שהוא</span></li>
<li><span lang="he">ביקש לעשות את עסקיו, כאילו שהוא יחד אתי, עד אשר העמיס את סחורתו, ארור הוא לאלוהים היום ובכל יום.</span></li>
<li><span lang="he">וכתבת שחסר מן הדבש, אבל לא כתבת איזה הוא מלא ואיזה חסר; זה מלא עד ראשו</span></li>
<li><span lang="he">וזה שלפניו עד תחילת הצוואר. ביקשתי ממך שתודיעני, אם במיכל שבו השעווה</span></li>
<li><span lang="he">שאצל קוריל נמצאות ה' יחידות שעווה, או לא. רצוני כי תואיל למכור בכל מחיר,&nbsp;</span></li>
<li><span lang="he">ואל תותיר דבר. אשר למה שכתבת, אדוני, בדבר (האריג) 'המלחם' ועל .... ועל השאר, הלוא דיברנו על זאת הרבה, ואתה חוזר</span></li>
<li><span lang="he">לזאת; קנינו בדרהם ומכרנו בשלושה. </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00383/canvas/2">
                    
                    
                    
                        <h3>verso</h3>
                    
                        <ol>
<li><span lang="he">ומה שאתה כותב שפרג'ון - ארור יהיה לפני אלוהים - יעץ שלא לקנותו .... חי נפשי, אכן הוא בקי במסחר.</span></li>
<li><span lang="he">המלחים אינם לוקחים ממני דבר, הם שמחים להיפטר ממני, אין לך מה לדאוג אפוא. הודיעני מה</span></li>
<li><span lang="he">מצבם של קנקני הדבש; הראשון (מלא) עד תחילת הצוואר והאחר עד ראשו. הואילה אדוני למכור את אותה</span></li>
<li><span lang="he">השעווה ואת הדבש ואת .... והודיעני את החשבון ואת (עניין) הבגדים. הריני שולח לך, אדוני, את מיטב דרישות השלום.</span></li>
<li><span lang="he">אם יבוא מימון, שלח עמו, אם אפשר, את החשבון ושאר הדברים ואת האריזות&nbsp;</span></li>
<li><span lang="he">ואת השקים הגדולים לתבואה וחבילת נייר דמשקאי, ואם אפשר את החפצים. </span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">לאדוני ורבי, אבו בשר ואבו יעקב, </span></li>
<li><span lang="he">ייתן להם אלוהים לשניהם אריכות ימים ויתמיד את גדולתם, </span></li>
<li><span lang="he">יעקב אבן יוסף ויוסף אבן יעקב; </span></li>
<li><span lang="he">מאת יצחק אבן ג'נון. </span></li>
</ol>
                    
                </div>
            
        </section>
    </body>
</html>
