
<html>
    <head>
        <title>Transcription of Letter: T-S 10J18.16</title>
    </head>
    <body style="max-width: 860px; margin: auto">
        <h1>Transcription of Letter: T-S 10J18.16</h1>

        <p>S. D. Goitein, unpublished editions (Nahray‎ b. Nissim archive).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00018-00016/canvas/1">
                    
                    
                    
                        <p>על שמך</p>
<ol>
<li>כתאבי אטאל אללה בקא מולאי אל חבר</li>
<li>ואדאם עזה ותאיידה וסעאדתה</li>
<li>ונעמתה ומא אעלמך אן וצל</li>
<li>כתאבך עלי יד שמואל ווקפת מנה</li>
<li>עלי סלאמתך וסלאמת ולדך</li>
<li>אדאמהא אללה לך ברחמתה ואנך</li>
<li>תדכר פיה חאל אל סכר וקד וצל</li>
<li>וערצתה סוא לי דרהם אל קנט' פקלת</li>
<li>לה כליה לעל יחסן חאלה ואל פקאעה</li>
<li>אל עסל וקעת מן שמואל פי אל בחר</li>
<li>ואלעקר קרתה דכרת לי פי כתאבך</li>
<li>אן חמלת מנה ג' קטע מוצ'ע אין</li>
<li>תשד ואנא מא חמלת אלא אל ה' כלהא</li>
<li>ושדת אל ה' קטע ד' אנא ורבי ישועה</li>
<li>לאן אל כישה אל ואחדה תהראת</li>
<li>והם אן שא אללה ימרו צחבת אל</li>
<li>סגלאת תכטר איש ישתרא לך</li>
<li>תכתב אליה וכתאב אבו אל פרג אלי</li>
<li>אבי אל עלא ננפצה לך טי כתאבי</li>
<li>ואל כתב אנפצתהא אלי אל גרב ואחד</li>
<li>מע רחמים ואל אכר פי אל ערוס</li>
<li>וכדלך אל צרירה אלדי וגהת ואנפצתהא</li>
<li>צחבת רחמים אללה יכתב סלאמתהא</li>
<li>ואל כבירה תסלך פי חאל אל חריר</li>
<li>אן כאן אנבאע ענך אנפץ להא אל</li>
<li>אל תמן ו ינבאע תנפצה להא וקד</li>
<li>אכדת לך כתאן ה' קנטר ואנא</li>
<li>ננפצה אליך מע רבי ישועה קראת</li>
<li>עליך אלסלאם וולדך אחיאה אללה</li>
</ol>
                    
                        <h3>margin</h3>
                    
                        <p>אל סלאם</p>
<p>ואבו אל כיר יקבל</p>
<p>ידך ושלום</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00018-00016/canvas/2">
                    
                    
                    
                        <h3>verso</h3>
                    
                        <p>מולאי אלחאבר רביני שאכר תפצלה</p>
<p>נהראי בן נסים נע עואץ בן חננאל</p>
                    
                </div>
            
        </section>
    </body>
</html>
