
<html>
    <head>
        <title>Transcription of Letter: T-S 10J18.16</title>
    </head>
    <body style="max-width: 860px; margin: auto">
        <h1>Transcription of Letter: T-S 10J18.16</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00018-00016/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">על שמך</span></li>
<li><span lang="he">כתאבי אטאל אללה בקא מולאי אלחבר</span></li>
<li><span lang="he">ואדאם עזה ותאיידה וסעאדתה</span></li>
<li><span lang="he">ונעמתה ומא אעלמך אן וצל</span></li>
<li><span lang="he">כתאבך עלי יד שמואל ווקפת מנה</span></li>
<li><span lang="he">עלי סלאמתך וסלאמת ולדך</span></li>
<li><span lang="he">אדאמהא אללה לך ברחמתה ואנך</span></li>
<li><span lang="he">תדכר פיה חאל אלסכר וקד וצל</span></li>
<li><span lang="he">וערצ'תה סוא ל' דרהם אלקום פקלת</span></li>
<li><span lang="he">&nbsp;לה כליה לעל יחסן חאלה ואלפקאעה</span></li>
<li><span lang="he">&nbsp;אלעסל וקעת מן שמואל פי אלבחר</span></li>
<li><span lang="he">&nbsp;ואלעקר קרחה דכרת לי פי כתאבך</span></li>
<li><span lang="he">&nbsp;אן חמלת מנה ג' קטע מוצ'ע אין</span></li>
<li><span lang="he">&nbsp;תשד ואנא מא חמלת אלא אלח כלהא</span></li>
<li><span lang="he">&nbsp;ושדת אלה' קטע ד' אנא ורבי ישועה</span></li>
<li><span lang="he">&nbsp;לאן אלכישה אלואחדה תהדאת</span></li>
<li><span lang="he">&nbsp;והם אן שא אללה ימרו צחבת אל</span></li>
<li><span lang="he">&nbsp;סג'לאת תבצר איש ישתרא לך</span></li>
<li><span lang="he">&nbsp;תכתב אליה וכתאב אבי אלפרג אלי</span></li>
<li><span lang="he">&nbsp;אבי אלעלא ננפצ'ה לך טי כתאבי</span></li>
<li><span lang="he">&nbsp;ואלכתב אנפצ'תהא אלי אלג'רב ואחד</span></li>
<li><span lang="he">&nbsp;מע רחמים ואלאכ'ר פי אלערוס</span></li>
<li><span lang="he">&nbsp;וכדלך אלצרירה אלדי וגהת אנפצתהא</span></li>
<li><span lang="he">&nbsp;צחבת רחמים אללה יכתב סלאמתהא</span></li>
<li><span lang="he">&nbsp;ואלכבירה תסלך פי חאל אלחריר</span></li>
<li><span lang="he">&nbsp;אן כאן אנבאע ענך אנפץ להא אל</span></li>
<li><span lang="he">&nbsp;תמן וא&lt;א&gt; ינבאע תנפצ'ה להא וקד</span></li>
<li><span lang="he">&nbsp;אכדת לך בתמן די'נ' קפאר ואנא</span></li>
<li><span lang="he">&nbsp;ננפצ'ה אליך מע רבי ישועה קראת</span></li>
<li><span lang="he">&nbsp;עליך אלסלאם וולדך אחיאה אללה</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אלסלאם</span></li>
<li><span lang="he">ואבו אלכיר יקבל</span></li>
<li><span lang="he">ידך ושלום</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00018-00016/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">מולאי אלחאבר רבינו &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; שאכר תפצלה</span></li>
<li><span lang="he">נהראי בן נסים נ'ע'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; עואץ' בן חננאל</span></li>
</ol>
                    
                </div>
            
        </section>
    </body>
</html>
