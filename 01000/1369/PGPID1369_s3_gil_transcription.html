
<html>
    <head>
        <title>Transcription of Letter: T-S Misc.25.106</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.106</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00025-00106/canvas/1">
                    
                    
                    
                        <h3>Recto:</h3>
                    
                        <p>כי ביי תוחלתי</p>
<ol>
<li>כתאבי אטאל אללה בקא מולאי אלריס אלגליל ואדאם תאידה ועלוה וכבת</li>
<li>עדאתה מן אלמסתקר במצר יום אלאחד ליד כלון מן אב ואלחאל סלאמה</li>
<li>ועאפיה ואלחמד ללה רב אלעאלמין ושוק אלי מולאי אלריס יתצאעף אסאל אללה</li>
<li>אן יקרב אלאגתמאע עלי אסר חאל במנה וגודה אנה ולי אלאגאבה</li>
<li>קד כתבת אלי מולאי אלריס ערפתה קבל הדא דכולי אלי מצר ותשוש</li>
<li>אלאמור ודכרת לה ציק צדרי ואלדי כאן יעתב מן מצר מא מנה שי</li>
<li>ואסתגמעת מע אלחבר ר עלי ומצית אלי סאדתי אלרוסא //חרסהם אללה// סלמת עליהם</li>
<li>ועלי אלשיוך וערפתהם שכר מולאי אלריס להם פשכרו עלי דלך</li>
<li>פאמא כניסה אלשאמין פמכתלה לאן אצחאבנא אלמגארבה מסאפרין</li>
<li>ואלשיך אבו אלסרור בן נתן פי אלצעיד ואבו אלעלי קד צעף כתיר ומא</li>
<li>בקי לה חאל וחאל אלעצביה מן ינצור אלי גהת אכרי מא ינזל כניסה וקד</li>
<li>ראי לה פאידה אנה מא ידפע שי ומא בקי מן יתקא ולא יסמע כלאמה</li>
<li>ומצית אלי ר יהודה אלרב סלמת עליה פלמא ראית אלאחואל צעבה ואן</li>
<li>אלאמור מפסודה משית אלי אלגמאעה ותטרקת אלי סידי אלריס</li>
</ol>
                    
                        <h3>Right Margin:</h3>
                    
                        <ol>
<li>אבי אלחסן ועלי</li>
<li>ר יהודה וגירה [[יעל]]</li>
<li>ועולת אן יקתר[ב]</li>
<li>[אלי שי]וך אלכניסה</li>
<li>במא [כאן י]שכוה</li>
<li>. . .</li>
</ol>
                    
                        <h3>Top Margin:</h3>
                    
                        <ol>
<li>. . . אלשאמיין</li>
<li>ותכלמת ומצא צם</li>
<li>חסן בבקא מולאי</li>
<li>אלריס יעמל אל[...]קה</li>
<li>לאני ראית אני אקעד</li>
<li>אלי אלעיד לא אמן</li>
<li>מן יתגה יגי ואיש</li>
<li>יקום בי לכרא וגירה</li>
<li>פחמלת אלאמר</li>
<li>עלי אצעבה</li>
<li>ואתכלת עלי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00106/canvas/2">
                    
                    
                    
                        <h3>Verso, main text:</h3>
                    
                        <ol>
<li>עלי אלבארי קלת אכד מא אתגה ואנא גו (או: ואנתגו?) מן מצר אימל אן שא אללה אני</li>
<li>אעייד אלאעיאד בסכנדריה אם עזרי המקום ואמא כניסה אלעראקין פמא</li>
<li>פיהא מנפעה לאן אבו אלעלא תקדם אליהם אן לא יתקדם פי כניסה לא חזאן</li>
<li>ולא דרוש גומלה ואללה יסאהל אלאמר ויקדם אלכירה ואן יכון למולאי אלריס חאגה</li>
<li>יסרני בהא וכתאבה לא יקטעני מנה יכון מרבעה אלעטארין דכאן עלון אלחבר</li>
<li>קראת עליה אפצל אלסלאם ועלי סידיי אבי אלפצל ואבו אלחסן אלסלאם ועלי סידי</li>
<li>אבי אלחסן שלמה וסידי אבי נצר ואבי אלגית ישועה ואבי עלי שמואל ואלעזר ואברהם</li>
<li>וכל מן יסל עני באפצל אלסלאם ויקרא סלאמה עלי סידתי ואלדתי ויערפהא אני שלום</li>
<li>[. . . .] אלדי ללדאר [פי] דרג אלכרסי יתפצל יאכדהא יחתפצהא ענדה ושלומו יגדל</li>
</ol>
                    
                </div>
            
                <div data-canvas="https://geniza.princeton.edu/documents/1369/iiif/canvas/1/">
                    
                    
                    
                        <h3>Verso, address:</h3>
                    
                        <ol>
<li>حضرة مولاي الريس ابي الطيب</li>
<li>. . . . اجله الله</li>
</ol>
<ol>
<li>من تلميذه جعل فداه</li>
<li>يصل ان شاء الله</li>
</ol>
                    
                </div>
            
        </section>
    </body>
</html>
