
<html>
    <head>
        <title>Transcription of Letter: T-S 13J7.19</title>
    </head>
    <body style="max-width: 860px; margin: auto">
        <h1>Transcription of Letter: T-S 13J7.19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00007-00019/canvas/1">
                    
                    
                    
                        <ol>
<li>בשר</li>
<li>כתאבי אלי אלאכת אלעזיזה אלואלדה אלגלילה</li>
<li>שת סעוד אטאל אללה בקאהא ואדאם עזהא</li>
<li>ונעמאהא ומן חסן אלתופיק לא אכלאהא</li>
<li>ואגעלני מן כול סו פדאהא ואלדי תרידי עלמה</li>
<li>לא תסאלי מא פי קלבי מן פרקתכם . . . חבתכם</li>
<li>אלגמילה ומחבתכם אלאניסה . . . . מא סהאלה(?)</li>
<li>אללה תעאלי יגעלו פרח אן דאים ויפרחיך בהא</li>
<li>ויגעל ליך מנהא אלכתרה ואנמא נחן רדנא</li>
<li>שי אן יכון ענדנא נפרחו בהא מאסכינא(?)</li>
<li>להא ובעד כאלתי אום אבו אלפצל תסאל ענך</li>
<li>ותשתוחש מנך ותהניך באלצגירה ורסלת</li>
<li>ליך עדת כות[ב] ומא וצל לי מן ענדיך גואב</li>
<li>סוא פרד כת[אב] אן וקת אן כרגתי מן ענדנא</li>
<li>וכותב[יך . . .] כדא וכדא אלא נחן מא נערף</li>
<li>איש דנבנא חתי תקטעי ענא כותביך</li>
<li>ומא נטלב אלכתאב אלא חתי יטמאן קלבי</li>
<li>בעאפית[יך] לאן מא יערף חד איש עלי</li>
<li>קלבי מן חוש אלצגירה לאללה תבארך</li>
<li>ותעאלי וקד סירת אליך אלחל/י/פה(?) וכתאב מעהא</li>
<li>צוחבת אלשיך אבו אלפרג בן אלוש שצ</li>
<li>ומא [כ]אן עאקתהא בכתיארי אלא מן חית</li>
<li>דכל אלבלד ד..... .... ואנמא הו חצל</li>
<li>ליה פי אלבלד עאקה וכאן עלי קלבנא מן</li>
<li>גהת עאקדהא אלנאר ואנמא מא כאן שי</li>
<li>בכתיארנא ובעת אלצרר ואלוח ואלבותיה</li>
<li>בארבעין דרהם ודפענא אוגרת אלמלחפה</li>
<li>לזם אבו אלמגד ואולאדיך יסלמו עליך וי . . . .</li>
<li>וישתוחשו מנך כתיר ויהנוך באלצגירה אבו</li>
<li>אלמ/נ/צור ואבו אלפכר וסלמי לי עלי כרימתיך</li>
<li>כתיר ואשתוחשי לי מנהא וען אלצגירה וען</li>
<li>אום הבה ובנתהא ועל{י} כול מן תחוט ענאיתיך</li>
<li>אפצל אלסלאם ושלום:</li>
<li>וכתב אלעזר בר אהוב סט</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00007-00019/canvas/2">
                    
                    
                    
                        <h3>verso</h3>
                    
                        <ol>
<li>
<p>אלעזר . . . . . . . רבינ . א . . לי זצ[ל</p>
<p>&nbsp;</p>
</li>
<li>
<p>למר יפת ה . . . . בן מר ורב שמואל שצ</p>
</li>
<li>
<p>יצל הדה אלכתאב אלי תגר מצר חמאהא אל[לה</p>
</li>
</ol>
                    
                </div>
            
        </section>
    </body>
</html>
