
<html>
    <head>
        <title>Transcription of Letter: T-S 13J7.16</title>
    </head>
    <body style="max-width: 860px; margin: auto">
        <h1>Transcription of Letter: T-S 13J7.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00007-00016/canvas/1">
                    
                    
                    
                        <ol>
<li>ממלוכה</li>
<li>בשמ' רחמ' אלאצגר הלאל</li>
<li>וצלני כתאב מולאי אלשיך אלאגל אלאכרם אדאם</li>
<li>אללה סעאדתה וקרב סרעה גמע אלשמל בה עלי</li>
<li>מא יסר ברחמתה ולם ידכר אלמולא שי מן אלשוק</li>
<li>ואלוחשה בל ענד אלממלוך אצ/ע/אף דלך ואללה</li>
<li>יקרב סרעה ברחמתה וסוא דלך באן אלמולא</li>
<li>דכר אלממלוך אן נלתקי בלשיך אבי אלפכר</li>
<li>צהרי מן גהת אבן בדיר וערפתו דלך וקאל</li>
<li>חתא יערפני כאם אלדי עליהם אן נחן מא</li>
<li>אמנא אלנצראני פי קולה פיערפני אלמולי כאם</li>
<li>אלדי לה ואמא חדית אלדאר אן //אלממאלך// ידיר להם עלי</li>
<li>מכאן אן יצלח ונעלם אלמולי בה ולצגאר</li>
<li>גמיע פי עאפיא ומא הם עאדמין שי גיר אלנצר</li>
<li>ללמולי פאללה יגמע אלשמל בה קירב(!) ולא</li>
<li>יקטע אלמולי כתבה ענן אלממלוך במא יתגדד</li>
<li>אלחצרה מכצוצה באתם סלאם וואלדי</li>
<li>יקרי אלמולי אפצל אלסלאם ולצגירה זין אלדאר</li>
<li>תשתוחש מן אלמולי ותקריה אפצל אלסלאם וכל</li>
<li>מן טחוט(!) ענאית אלמולי בה מכדומין באתם</li>
<li>סלאם ועלא שארי וראמ[י..] אלסלאם ושלום</li>
<li>ויערף אלמולי ממלוכה סער אלהלילג</li>
<li>אלהנדי ואלאמלג בפצלה ולסלאם</li>
</ol>
                    
                </div>
            
        </section>
    </body>
</html>
