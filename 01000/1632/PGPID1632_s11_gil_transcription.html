
<html>
    <head>
        <title>Transcription of Letter: T-S 12.223</title>
    </head>
    <body style="max-width: 860px; margin: auto">
        <h1>Transcription of Letter: T-S 12.223</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00223/canvas/1">
                    
                    
                    
                        <h3>recto</h3>
                    
                        <ol>
<li><span lang="he">[כתאבי יאשי]כי וגלילי וכבירי אטאל אללה בקא[ך ואדאם לך&nbsp;&nbsp;</span></li>
<li><span lang="he">וציאנתך וזאד מן פצ'לה ואחסאנה אליך [&nbsp;</span></li>
<li><span lang="he">שהר אלול ען חאל סלאמה ונעמה וללה אלחמ[ד&nbsp;</span></li>
<li><span lang="he">בך יאסידי אללה יעלם מא עלי קלבי מן תוח[ש&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] חרסהם [אללה] אללה יקרב&nbsp;</span></li>
<li><span lang="he">אלאגתמאע בכם עלי כיר אן שא אללה פלמא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עמא[רה&nbsp;</span></li>
<li><span lang="he">אלמבארכה סלמהא אללה ורצית אנך אנפדת [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ולם] אקף&nbsp;</span></li>
<li><span lang="he">לך עלי כתאב סוא הדה אלכתב אלדי פי אלמרא[כב א]שיא וקת [ &nbsp; &nbsp; &nbsp; &nbsp; ] אוקפתני&nbsp;</span></li>
<li><span lang="he">אש מא חצל אלי סידי אבו אלפצל מן אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] בראך אני&nbsp;</span></li>
<li><span lang="he">ננפד'הא אליך ואנך אועדתני אנך תכת[ב &nbsp; &nbsp; &nbsp; ] אכי אש מא וצל אליך מן&nbsp;</span></li>
<li><span lang="he">&nbsp;אלד'נ'א' או תכתב לי כתאב וקד אנפדת אל[יך &nbsp; &nbsp; ]נה והי ר''כ דינ' ואזנה אחב&nbsp;</span></li>
<li><span lang="he">תופיני מא קד אועדתני ותחד'ר א[ &nbsp; &nbsp; ] דכ'ר [ &nbsp; &nbsp; &nbsp; &nbsp; ] ואצחאבנא אלדי ישהדו&nbsp;</span></li>
<li><span lang="he">עלי ישהדו לי פעל שיכי וגלילי מתפצ'ל במא כאן ועדה אלי שאכרה ואנא</span></li>
<li><span lang="he">ואתק באללה תם בך יאשיכי ואנמא הו כמא תעלם אן אלמות ואלחיאה ביד אללה</span></li>
<li><span lang="he">גל ועז ואלרום אלבז פתחוהא עלי אלעלטאן פי אלמהדיה לאנה כאן חאצ'ר&nbsp;</span></li>
<li><span lang="he">פי וקת וצול אלמרכב ופתש עלי אלנאס תפתיש עצ'ים ולם יעגבה מא</span></li>
<li><span lang="he">כאן פי רחלנא וקד נצ'ר בזת אבו קלמון פלם תעגבה ווקף עלי אלבלור</span></li>
<li><span lang="he">ומא עגבה אללה יופק לנא מן ישתרי מנא ונחללו רחלנא טול הדה אלשתוה</span></li>
<li><span lang="he">אלי וקת אלצפר ונחרץ אן לא ירגע אליך מנה שי ונדבר האלה כיף מא</span></li>
<li><span lang="he">צלח ואן ראית אן נשתרי בתמנה רזימה בז וננפדהא אליכם או צרה&nbsp;</span></li>
<li><span lang="he">מכטטה פי אול מרכב ואנא אן שא אללה אול אלזמאן באלמהדיה מקים נחב&nbsp;</span></li>
<li><span lang="he">אן תשרפני בקצ'א הואיגך מן ביע ושרא ומא תאמר בה כארג אן מא יכון</span></li>
<li><span lang="he">אלי אלשיך אבו עמראן ותנצר חרצי פי קצ'א חקך ותשרפני בדאלך ודכרת&nbsp;</span></li>
<li><span lang="he">שרא כסוה אלי סידי אבו אלפצל סלמה אללה ודכרת אנהא מכתובה פי אלתדכרה&nbsp;</span></li>
<li><span lang="he">ומא וגדת פי אלתדכרה שי פתגעל רקעה דאכל כתבך במא יחסן ענדכם</span></li>
<li><span lang="he">מן אלכסוה ואנא נקצם עליך באללה אן וגהת כתאב פי הדה אלשתוה אלי אל</span></li>
<li><span lang="he">שיך אבו עמראן סלמה אללה אלא וכתאבי דרג כתאבה לאנך תפרג עני</span></li>
<li><span lang="he">בה ותשרח לי פיה חסב מא תשתהי מן חואיגך קראת עלי כאצת&nbsp;</span></li>
<li><span lang="he">מולאי אלשריפה אפצ'ל אסלם ועלי סידי אבו אלפצ'ל ופתאה אסלם וסידי</span></li>
<li><span lang="he">אבו סהל וסידי אבו סעיד חרסהם אללה עליך אסלם&nbsp; </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">] קד וגהת אליך פי מרכב אבו אלאעלי מע יעקוב בן אלכלבי[ &nbsp; &nbsp; &nbsp; &nbsp; ]ק' דינ' י''ב דינ' ואזנה והי אלדי וצלת אידי פ[י]הא ללוקת </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00223/canvas/2">
                    
                    
                    
                        <h3>verso</h3>
                    
                        <ol>
<li><span lang="he">חצ'רת סידי אלשיך אלג[ליל]&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן שאכרה יוסף בן יעקוב</span></li>
<li><span lang="he">יוסף בן יעקוב בן ע[וכל אטאל אללה] &nbsp; &nbsp; &nbsp; &nbsp; &nbsp; &nbsp; &nbsp; &nbsp; אלאטראבלסי נ''נ שלום רב&nbsp;</span></li>
<li><span lang="he">בקא[ה] ואדאם איאם סל[אמתה] </span></li>
</ol>
                    
                </div>
            
        </section>
    </body>
</html>
