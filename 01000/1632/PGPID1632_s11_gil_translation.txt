recto

מכתבי, אדוני ומכובדי וגדולי, ייתן לך אלוהים אריכות ימים, ויתמיד… 
ואת הגנתו עליך ויעניק לך רוב חסד וטובה…
חודש אלול. שלומי טוב ואני מאושר, תודה לאל… לבי נטרד
בגללך, אדוני. אלוהים הוא היודע את הגעגועים שבלבי (אליך ואל בניך) ישמרם אלוהים, אלוהים יקרב
את פגישתי אתכם לטובה, ברצון האל. כאשר…
המבורכת, ייתן לה אלוהים שלום; הייתי שבע רצון ששלחת…; לא קראתי
מכתב ממך, חוץ מאותם מכתבים שהם באוניות… הבאת לידיעתי
את ההכנסה. שהיתה אצל אדוני אבו אלפצל שאני
אשלחם אליך. הבטחת לי שתכתוב… כל הכספים שהגיעו אליך
או שתכתוב לי מכתב. שלחתי לך… שהם ר"כ דינר שקולים. רצוני
כי תקיים לי מה שהבטחת לי, ותיסע ....; אנשינו שהם עדים 
לי, מעידים על מעשי החסד של אדוני ונכבדי המיטיב, כפי שהבטיח (לי), המכיר לו תודה. אני 
מאמין באלוהים, ואחריו בך אדוני; אין ספק כי, כפי שידוע לך, המוות והחיים בידי אלוהים, 
יתגדל ויתעלה. את חבילות האריג פתחו בנוכחות הסלטאן במהדייה, כי הוא היה נוכח 
בעת בוא האונייה. חיפשו חיפוש נורא, יוצא מן הכלל אצל האנשים; לא מצא חן בעיניו מה 
שהיה בסחורה שלנו; לפני כן ראה את הבגדים, אבו קָלָמוּן', אך הם לא מצאו חן בעיניו; וסקר את אבני הברקת, 
אך לא מצאו חן בעיניו. אלוהים יזמן לנו מי שיקנה מאתנו ואשווק את סחורתנו במשך כל החורף הזה
עד מועד הנסיעה. אשתדל שלא ישוב אליך ממנה דבר ואטפל בעניינה
כמיטב יכולתי. אם תחליט, אקנה במחירה חבילת בדים קטנה ואשלח אותה אליכם, או כיס 
חתום, באונייה הראשונה. ברצון האל, אשהה תחילה במהדייה, רצוני
כי תכבדני בסידור מה שנחוץ לך, למכור או לקנות, ככל שתצווה, חוץ ממה שיהיה
בשביל האדון אבו עמראן, ותיווכח איך אני משתדל בסיפוק צרכיך; כבדני נא אפוא בזאת. כתבת 
על קניית בגד לאדוני, אבו אלפצל, ייתן לו אלוהים שלום, וכתבת שהדבר רשום ברשימת (ההזמנות), 
אבל לא מצאתי כלום ברשימה. שים אפוא פתק בתוך מכתביך, ובו
מה הבגדים הרצויים לכם. אני משביע אותך באלוהים, אם תשלח החורף מכתב אל
האדון אבו עמראן, ייתן לו אלוהים שלום, אתה חייב לצרף את מכתבי למכתב אליו, כי תקל עלי
בזאת, ותפרט לי בו, ככל שתרצה, את הדרוש (שאקנה) לך. הריני שולח לך, אדוני 
ומכובדי, את מיטב דרישות השלום; לאדוני אבו אלפצל ולבנו דרישות שלום, ולאדוני 
אבו סהל ולאדוני אבו סעיד, ישמרם לך אלוהים, דרישות שלום. 

recto, right margin

שלחתי לך באוניית אבו אלאעלא על ידי יעקוב בן אלכלבי… קי"ב דינר שקולים שהגיעו לידי עד עכשיו.

verso

להדרת אדוני ורבי המכובד, יוסף בן יעקוב בן עוכל, 
ייתן לו אלוהים אריכות ימים ויתמיד את ימי שלומו; מן המודה לו, 
יוסף בן יעקוב אלאטראבְּלֶסי נ"נ, שלום רב. 
