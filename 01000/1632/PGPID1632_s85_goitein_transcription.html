
<html>
    <head>
        <title>Transcription of Letter: T-S 12.223</title>
    </head>
    <body style="max-width: 860px; margin: auto">
        <h1>Transcription of Letter: T-S 12.223</h1>

        <p>S. D. Goitein, <a href="https://www.jstor.org/stable/23593013">"Jewish Trade in the Mediterranean at the Beginning of the Eleventh Century‎"</a> (in Hebrew), <em>Tarbiz‎</em> 36, no. 4 (Jerusalem: Mandel Institute for Jewish Studies, 1967), 366-395.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00223/canvas/1">
                    
                    
                    
                        <ol>
<li>כתאבי יאמולאי ושי]כי וגלילי וכבירי אטאל אללה בקאך [ואדאם . . . .</li>
<li>וציאנתך וזאד מן פצלה ואחסאנה אליך [. . . . . . . .] לט בקין מן</li>
<li>שהר אלול ען חאל סלאמה ונעמה וללה אלחמ[ד . . . . . . . . . . .</li>
<li>בך יאסידי אללה יעלם מא עלי קלבי מן תוק [...]אן חרסהם אללה אללה יקרב</li>
<li>אלאגתמאע בכם עלי כיר אן שא אללה פלמא [. . . . . . . .] טאלעתך</li>
<li>אלמבארכה סלמהא אללה ודכרת אנך אנפד[ת . . . . . . מא כאן מ]ן יקף</li>
<li>לך עלי כתאב סוא הדה אלכתב אלדי פי אלמרא[כב . . . . מא?] אוקפתני עלי</li>
<li>אש מא חצל אלי סידי אבו אלפצל מן אל ד[נאניר . . . . . . .] כתאב אני</li>
<li>ננפדהא אליך ואנך אועדתני אנך תכתב לי פי צהר כתאבי [א]ש מא חצל אליך מן</li>
<li>אלדנא' או תכתב לי כתאב וקד אנפדת [. . . . . .] והי רנ דינ' ואזנה אחב</li>
<li>תופיני מא קד אועדתני ותחצר אנ[. . . . . . . . .] ואצחאבנא אלדי ישהדו</li>
<li>עלי ישהדו לי פצל שיכי וגלילי מתפצל כמא סבק ועדה אלי שאכרה ואנא</li>
<li>ואתק באללה תם בך יא שיכי ואנמא הו כמא תעלם אן אלמות ואלחיאה ביד אללה</li>
<li>גל ועז ואלרזם אלבז פתחוהא עלי אלצלטאן פי אלמהדיה לאנה כאן חאצר</li>
<li>פי וקת וצול אלמרכב ופתש עלי אלנאס תפתיש עצים ולם יעגבה מא</li>
<li>כאן פי רחלנא וקד נצר בטת אבו קלמון פלם תעגבה ווקף עלי אלבלור</li>
<li>ומא עגבה אללה יופק לנא מן ישתרי מנא ונחללו רחלנא טול הדה אלשתוה</li>
<li>אלי וקת אלצפר ונחרץ אן לא ירגע אליך במנה שי ונדבר חאלה כיף מא</li>
<li>צלח ואן ראית אן נשתרי בתמנה רזימה בז וננפדהא אליכם או צרה</li>
<li>מכטטה פי אול מרכב ואנא אן שא אללה אול אלזמאן באלמהדיה מקים נחב</li>
<li>אן תשרפני בקצא חואיגך מן ביע ושרא ומא תאמר בה כארג ען מא יכון</li>
<li>אלי אלשיך אבי עמראן ותנצר חרצי פי קצא חקך ותשרפני בדלך ודכרת</li>
<li>שרא כסוה אלי סידי אבו אלפצל סלמה אללה ודכרת אנהא מכתובה פי אלתדכרה</li>
<li>ומא וגדת פי אלתדכרה שי פתגעל רקעה דאכל כתבך במא יחסן ענדכם</li>
<li>מן אלכסוה ואנא נקציה עליך באללה אן וגהת כתאב פי הדה אלשתוה אלי אל</li>
<li>שיך אבו עמראן סלמה אללה אלא וכתאבי דרג כתאבה לאנך תפרג עני</li>
<li>בה ותשרח לי פיה חסב מא תשתהי מן חואיגך קראת עלי כאצת</li>
<li>מולאי אלשריפה אפצל אסלם ועלי סידי אבו אלפצל ופתאה אסלם וסידי</li>
<li>אבו סהל וסידי אבו סעיד חרסהם אללה עליך אסלם</li>
</ol>
                    
                        <h3>margin</h3>
                    
                        <ol>
<li>קד וגהת אליך פי מרכב אבו אלאעלי מע יעקוב בן אל..בי [צרה פיהא] ק דינ' יב' דינ' ואזנה והי אלדי וצלת אידי פי דא אלוקת</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00223/canvas/2">
                    
                    
                    
                        <h3>page b</h3>
                    
                        <ol>
<li>חצרת סידי אל[שי]ך אלג[ליל</li>
<li>יוסף בן יעקוב בן ע[וכל ננ אטאל אללה</li>
<li>בקא[ה] ואדאם איאם סע[אדתה</li>
</ol>
<ol>
<li>מן שאכרה יוסף בן יעקוב</li>
<li>אלאטראבלסי ננ שלום רב</li>
</ol>
                    
                </div>
            
        </section>
    </body>
</html>
