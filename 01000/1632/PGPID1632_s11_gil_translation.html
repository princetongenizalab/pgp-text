
<html>
    <head>
        <title>Hebrew Translation of Letter: T-S 12.223</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.223</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00223/canvas/1">
                    
                    
                    
                        <h3>recto</h3>
                    
                        <ol>
<li><span lang="he">מכתבי, אדוני ומכובדי וגדולי, ייתן לך אלוהים אריכות ימים, ויתמיד&hellip;&nbsp;</span></li>
<li><span lang="he">ואת הגנתו עליך ויעניק לך רוב חסד וטובה&hellip;</span></li>
<li><span lang="he">חודש אלול. שלומי טוב ואני מאושר, תודה לאל&hellip; לבי נטרד</span></li>
<li><span lang="he">בגללך, אדוני. אלוהים הוא היודע את הגעגועים שבלבי (אליך ואל בניך) ישמרם אלוהים, אלוהים יקרב</span></li>
<li><span lang="he">את פגישתי אתכם לטובה, ברצון האל. כאשר&hellip;</span></li>
<li><span lang="he">המבורכת, ייתן לה אלוהים שלום; הייתי שבע רצון ששלחת&hellip;; לא קראתי</span></li>
<li><span lang="he">מכתב ממך, חוץ מאותם מכתבים שהם באוניות&hellip; הבאת לידיעתי</span></li>
<li><span lang="he">את ההכנסה. שהיתה אצל אדוני אבו אלפצל שאני</span></li>
<li><span lang="he">אשלחם אליך. הבטחת לי שתכתוב&hellip; כל הכספים שהגיעו אליך</span></li>
<li><span lang="he">או שתכתוב לי מכתב. שלחתי לך&hellip; שהם ר"כ דינר שקולים. רצוני</span></li>
<li><span lang="he">כי תקיים לי מה שהבטחת לי, ותיסע ....; אנשינו שהם עדים&nbsp;</span></li>
<li><span lang="he">לי, מעידים על מעשי החסד של אדוני ונכבדי המיטיב, כפי שהבטיח (לי), המכיר לו תודה. אני&nbsp;</span></li>
<li><span lang="he">מאמין באלוהים, ואחריו בך אדוני; אין ספק כי, כפי שידוע לך, המוות והחיים בידי אלוהים,&nbsp;</span></li>
<li><span lang="he">יתגדל ויתעלה. את חבילות האריג פתחו בנוכחות הסלטאן במהדייה, כי הוא היה נוכח&nbsp;</span></li>
<li><span lang="he">בעת בוא האונייה. חיפשו חיפוש נורא, יוצא מן הכלל אצל האנשים; לא מצא חן בעיניו מה&nbsp;</span></li>
<li><span lang="he">שהיה בסחורה שלנו; לפני כן ראה את הבגדים, אבו קָלָמוּן', אך הם לא מצאו חן בעיניו; וסקר את אבני הברקת,&nbsp;</span></li>
<li><span lang="he">אך לא מצאו חן בעיניו. אלוהים יזמן לנו מי שיקנה מאתנו ואשווק את סחורתנו במשך כל החורף הזה</span></li>
<li><span lang="he">עד מועד הנסיעה. אשתדל שלא ישוב אליך ממנה דבר ואטפל בעניינה</span></li>
<li><span lang="he">כמיטב יכולתי. אם תחליט, אקנה במחירה חבילת בדים קטנה ואשלח אותה אליכם, או כיס&nbsp;</span></li>
<li><span lang="he">חתום, באונייה הראשונה. ברצון האל, אשהה תחילה במהדייה, רצוני</span></li>
<li><span lang="he">כי תכבדני בסידור מה שנחוץ לך, למכור או לקנות, ככל שתצווה, חוץ ממה שיהיה</span></li>
<li><span lang="he">בשביל האדון אבו עמראן, ותיווכח איך אני משתדל בסיפוק צרכיך; כבדני נא אפוא בזאת. כתבת&nbsp;</span></li>
<li><span lang="he">על קניית בגד לאדוני, אבו אלפצל, ייתן לו אלוהים שלום, וכתבת שהדבר רשום ברשימת (ההזמנות),&nbsp;</span></li>
<li><span lang="he">אבל לא מצאתי כלום ברשימה. שים אפוא פתק בתוך מכתביך, ובו</span></li>
<li><span lang="he">מה הבגדים הרצויים לכם. אני משביע אותך באלוהים, אם תשלח החורף מכתב אל</span></li>
<li><span lang="he">האדון אבו עמראן, ייתן לו אלוהים שלום, אתה חייב לצרף את מכתבי למכתב אליו, כי תקל עלי</span></li>
<li><span lang="he">בזאת, ותפרט לי בו, ככל שתרצה, את הדרוש (שאקנה) לך. הריני שולח לך, אדוני&nbsp;</span></li>
<li><span lang="he">ומכובדי, את מיטב דרישות השלום; לאדוני אבו אלפצל ולבנו דרישות שלום, ולאדוני&nbsp;</span></li>
<li><span lang="he">אבו סהל ולאדוני אבו סעיד, ישמרם לך אלוהים, דרישות שלום. </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">שלחתי לך באוניית אבו אלאעלא על ידי יעקוב בן אלכלבי&hellip; קי"ב דינר שקולים שהגיעו לידי עד עכשיו.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00223/canvas/2">
                    
                    
                    
                        <h3>verso</h3>
                    
                        <ol>
<li><span lang="he">להדרת אדוני ורבי המכובד, יוסף בן יעקוב בן עוכל,&nbsp;</span></li>
<li><span lang="he">ייתן לו אלוהים אריכות ימים ויתמיד את ימי שלומו; מן המודה לו,&nbsp;</span></li>
<li><span lang="he">יוסף בן יעקוב אלאטראבְּלֶסי נ"נ, שלום רב. </span></li>
</ol>
                    
                </div>
            
        </section>
    </body>
</html>
