
<html>
    <head>
        <title>Hebrew Translation of Letter: T-S 10J15.25</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J15.25</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00025/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב, אדוני ורבי, ייתן לך אלוהים אריכות ימים ויתמיד את שלומך ואת אושרך, ויסלק ממך כל רע ברחמיו,</span></li>
<li><span lang="he">מפסטאט, ב׳׳׳ז בשבט, יודיעך אלוהים את ברכתו ואת אושרם של (החודשים) הבאים אחריז. שלומי טוב ואני מאושר, תודה לאל,</span></li>
<li><span lang="he">אבל מתגעגע מאוד אליך; יקרב אלוהים את פגישתנו בחסדו. באו מכתביך, ואתה כותב (בהם) ששלום לך, ושמחתי בזאת. ציינת את עניין</span></li>
<li><span lang="he">אבו עמראן מוסא ובן אחותו נ׳׳ע והוכינו בשניהם מכה נוראה, אבקש מאלוהים שירחם על שניהם; אין מנוס מפני דינו </span></li>
<li><span lang="he">של אלוהים. אודיעך, אדוני, שהיה לי אצלו כיס (דינרים) מסתנצרי ורבעי דינרים מעזי, מספרם ל׳׳ג דינר ורבע, משקלם ל׳ דינר</span></li>
<li><span lang="he">בדיוק וביקשתי ממנו שיקנה לי בהם (סחורה); בזאת ביקשתי להקל עליך, אדוני, ישמרך אלוהים; ועתה, אדוני, רצוני כי תואיל להטריח</span></li>
<li><span lang="he">את עצמך ותקנה לי בהם (סחורה) כמנהגך הרגיל, כי הלוא יודע אני שתיענה לבקשתי בנוגע להם; או כתוב לי במהירות מכתב, </span></li>
<li><span lang="he">שאצטייד בו בשביל ההוצאות. נותרה אצלו לזכותי בשעתו יתרת חשבון, והוא נ׳׳ע ידע עליה מעבד, הפקיד, מהסבון</span></li>
<li><span lang="he">שהיה אשתשד ביני ובינו. הודע לי, אפוא, אם ערך צוואה בטרם מותו, ואם ציווה לי משהו. ואשר רצונך לדעת מידיעות העיר:</span></li>
<li><span lang="he">השמן הגיע למ׳ בדינר אחרי צאתך; חזר השבוע לל׳׳ו. עד עכשיו לא מכר בשבילך אדוני אבו אברהים</span></li>
<li><span lang="he">אסמעיל דבר. וכבר הגיע אדוני אבו אלבשר סלימאן, מבוציר. הם משתדלים למוכרו יותר מכול ….; עניין השמלות: לחץ</span></li>
<li><span lang="he">עלי אדוני אבו זכרי אלחנן, בדבר מכירתן ושלחתי לו את המתווך; אין ספק שבשובך, ברצון האל, תמצא את תמורתן מוכנה. עד</span></li>
<li><span lang="he">עכשיו לא באה ידיעה מן המגרב. מאלוהים אבקש שנשמע טובות. בימים אלה הגיעו  שקי פשתים מאסיוט, </span></li>
<li><span lang="he">פשתים משובחות בתכלית, נמכרו החל מה׳ וחצי בקירוב; מחיר (הפשתים) מבוציר הוא מכ׳׳ה עד י׳׳ז וחצי. הפשתים ׳טמאוי׳ הם החל מד׳ והצי בקירוב.</span></li>
<li><span lang="he">הפלפל ס׳ דינר המשאוי. הסוכר נ׳ דינר הקנטאר; שער המטבעות ל׳׳ח וחצי. כל אנעינו בריאים.</span></li>
<li><span lang="he">אדוני אבו נצר דאוד בן נחום ואבו אלחג׳אג׳ יצאו לבוציר, ואנחנו יוצאים בימים אלה. הוריתי לאדוני</span></li>
<li><span lang="he">אבו אסחק ברהון: אם יגיע מכתב ממך בשבילי, יאסוף אותו יושלחנו לי לבוציר. תפרט לי במכתבך</span></li>
<li><span lang="he">אם אתה נוסע לאלכסנדריה כמו אשתקד, או תבוא לפסטאט קודם. הריני דרוך לקראת מכתבך.</span></li>
</ol>
                    
                        <h3>שוליים ימין:</h3>
                    
                        <ol>
<li><span lang="he">(1&ndash;2) אל תפסיק לכתוב לי על מצבך ועל שלומך</span></li>
<li>&nbsp;</li>
<li><span lang="he">וכל צורך (בקנייה) המופיע אצלך, אמלא את רצונך.</span></li>
<li><span lang="he">בימים אלה אקח</span></li>
<li><span lang="he">את הסודר שציוויתני</span></li>
<li><span lang="he">בשביל ר׳ יוסף נטר׳׳ח.</span></li>
<li><span lang="he">הריני שולח לך את מיטב דרישות השלום</span></li>
<li><span lang="he">ואדוני ורבי אבו אלכיר</span></li>
<li><span lang="he">מר רב משה ובנו</span></li>
<li><span lang="he">(10&ndash;12) אדוני אבו אסחק דורשים בשלומך ור׳ אברהם דורש בשלומך.</span></li>
<li>&nbsp;</li>
<li><span lang="he"></span></li>
</ol>
                    
                        <h3>שוליים, למעלה:</h3>
                    
                        <p></p>
<ol>
<li><span lang="he">כל אנשינו</span></li>
<li><span lang="he">דורשים בשלומך</span></li>
<li><span lang="he">…. מסור בשמי</span></li>
<li><span lang="he">לאדוני אבו אלטיב</span></li>
<li><span lang="he">ולאחיו, אדוני ….</span></li>
<li><span lang="he">ישמור אלוהים את שניהם,</span></li>
<li><span lang="he">את מיטב דרישות השלום.</span></li>
<li><span lang="he">ולאדוני אבו יחיא,</span></li>
<li><span lang="he">בן הגברת</span></li>
<li><span lang="he">מיטב דרישות השלום.</span></li>
<li><span lang="he">ולנתונים </span></li>
<li><span lang="he">להשגחתך מיטב</span></li>
<li><span lang="he">דרישת השלום;</span></li>
<li><span lang="he">ועקב שלום.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00025/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">לאדוני ורבי אבו אלפרג׳ ישועה בן אסמעיל נ׳׳ע טראבלסי, ייתן לו אלוהים אריכות ימים ויתמיד את שלומו ואת אושרו ואת עזרתו לו, מאת נהוראי בן נסים</span></p>
<p><span lang="he"></span></p>
                    
                        <h3>נוסח זה בדיוק רשום גם בכתב ערבי, בצד שלאל:</h3>
                    
                        <p><span lang="ar">לדלגיה, ברכון אלוהים, יתגדל וישתבח.</span></p>
<p><span lang="ar"></span></p>
                    
                </div>
            
        </section>
    </body>
</html>
