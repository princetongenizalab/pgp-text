ע׳׳א:


אני כותב, אדוני ורבי, ייתן לך אלוהים אריכות ימים ויתמיד את שלומך ואת אושרך, ויסלק ממך כל רע ברחמיו,
מפסטאט, ב׳׳׳ז בשבט, יודיעך אלוהים את ברכתו ואת אושרם של (החודשים) הבאים אחריז. שלומי טוב ואני מאושר, תודה לאל,
אבל מתגעגע מאוד אליך; יקרב אלוהים את פגישתנו בחסדו. באו מכתביך, ואתה כותב (בהם) ששלום לך, ושמחתי בזאת. ציינת את עניין
אבו עמראן מוסא ובן אחותו נ׳׳ע והוכינו בשניהם מכה נוראה, אבקש מאלוהים שירחם על שניהם; אין מנוס מפני דינו 
של אלוהים. אודיעך, אדוני, שהיה לי אצלו כיס (דינרים) מסתנצרי ורבעי דינרים מעזי, מספרם ל׳׳ג דינר ורבע, משקלם ל׳ דינר
בדיוק וביקשתי ממנו שיקנה לי בהם (סחורה); בזאת ביקשתי להקל עליך, אדוני, ישמרך אלוהים; ועתה, אדוני, רצוני כי תואיל להטריח
את עצמך ותקנה לי בהם (סחורה) כמנהגך הרגיל, כי הלוא יודע אני שתיענה לבקשתי בנוגע להם; או כתוב לי במהירות מכתב, 
שאצטייד בו בשביל ההוצאות. נותרה אצלו לזכותי בשעתו יתרת חשבון, והוא נ׳׳ע ידע עליה מעבד, הפקיד, מהסבון
שהיה אשתשד ביני ובינו. הודע לי, אפוא, אם ערך צוואה בטרם מותו, ואם ציווה לי משהו. ואשר רצונך לדעת מידיעות העיר:
השמן הגיע למ׳ בדינר אחרי צאתך; חזר השבוע לל׳׳ו. עד עכשיו לא מכר בשבילך אדוני אבו אברהים
אסמעיל דבר. וכבר הגיע אדוני אבו אלבשר סלימאן, מבוציר. הם משתדלים למוכרו יותר מכול ….; עניין השמלות: לחץ
עלי אדוני אבו זכרי אלחנן, בדבר מכירתן ושלחתי לו את המתווך; אין ספק שבשובך, ברצון האל, תמצא את תמורתן מוכנה. עד
עכשיו לא באה ידיעה מן המגרב. מאלוהים אבקש שנשמע טובות. בימים אלה הגיעו  שקי פשתים מאסיוט, 
פשתים משובחות בתכלית, נמכרו החל מה׳ וחצי בקירוב; מחיר (הפשתים) מבוציר הוא מכ׳׳ה עד י׳׳ז וחצי. הפשתים ׳טמאוי׳ הם החל מד׳ והצי בקירוב.
הפלפל ס׳ דינר המשאוי. הסוכר נ׳ דינר הקנטאר; שער המטבעות ל׳׳ח וחצי. כל אנעינו בריאים.
אדוני אבו נצר דאוד בן נחום ואבו אלחג׳אג׳ יצאו לבוציר, ואנחנו יוצאים בימים אלה. הוריתי לאדוני
אבו אסחק ברהון: אם יגיע מכתב ממך בשבילי, יאסוף אותו יושלחנו לי לבוציר. תפרט לי במכתבך
אם אתה נוסע לאלכסנדריה כמו אשתקד, או תבוא לפסטאט קודם. הריני דרוך לקראת מכתבך.

שוליים ימין:

(1–2) אל תפסיק לכתוב לי על מצבך ועל שלומך
 
וכל צורך (בקנייה) המופיע אצלך, אמלא את רצונך.
בימים אלה אקח
את הסודר שציוויתני
בשביל ר׳ יוסף נטר׳׳ח.
הריני שולח לך את מיטב דרישות השלום
ואדוני ורבי אבו אלכיר
מר רב משה ובנו
(10–12) אדוני אבו אסחק דורשים בשלומך ור׳ אברהם דורש בשלומך.
 


שוליים, למעלה:


כל אנשינו
דורשים בשלומך
…. מסור בשמי
לאדוני אבו אלטיב
ולאחיו, אדוני ….
ישמור אלוהים את שניהם,
את מיטב דרישות השלום.
ולאדוני אבו יחיא,
בן הגברת
מיטב דרישות השלום.
ולנתונים 
להשגחתך מיטב
דרישת השלום;
ועקב שלום.

ע׳׳ב:
לאדוני ורבי אבו אלפרג׳ ישועה בן אסמעיל נ׳׳ע טראבלסי, ייתן לו אלוהים אריכות ימים ויתמיד את שלומו ואת אושרו ואת עזרתו לו, מאת נהוראי בן נסים

נוסח זה בדיוק רשום גם בכתב ערבי, בצד שלאל:
לדלגיה, ברכון אלוהים, יתגדל וישתבח.
