
<html>
    <head>
        <title>Transcription of Letter: T-S 10J15.25</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.25</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00025/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי [יאסידי] ומולאי אטאל אללה בקאך ואדאם סלאמתך וסעאדתך וצרף אלאסוא ענך ברחמתה</span></li>
<li><span lang="he">מן מצר לי'ז' כל[ון] מן שבט ערפך אללה ברכתה וסעאדה' מא יליה ואלחאל סלאמה ונעמה ללה אלחמד</span></li>
<li><span lang="he">וען שוק שדיד אליך קרב אללה אלאגתמאע במנה וצלת כתבך ואנת תדכר סלאמתך וסרני דלך דכרת חאל</span></li>
<li><span lang="he">אבו עמראן מוסי ואבן אכתה נ'ע' ואפגענא פיהמא פגעה' עצ'ימה אסל אללה ירחמהמא לא חילה פי קצאיא&nbsp;</span></li>
<li><span lang="he">אללה ואעלמך ימולאי אן כאנת לי מעה צרה מסתנצריה ורבאעיאת מעזיה עדדהא ל'ג' דינ' ורב׳ וזנהא ל' די'נ'</span></li>
<li><span lang="he">סוי וסאלתה ישתרי לי בהא ארדת בדלך אלתכפיף ענך יאמולאי חרסך אללה ואלאן יאמולאי אחב תתפצ'ל ותשק</span></li>
<li><span lang="he">עלי רוחך ותשתרי לי בהא כמא גרת עואידך פאן עלמת אנך תגיב סואלי פיהא או אכתב אלי כתאב מסרע</span></li>
<li><span lang="he">חתי אסתעד בהא ללמונה וכאן בקי לי ענדה בקיה' חסאב כאן קד אסת/ד/רכה //נ׳ע׳// מן עבד אלוכיל מן אלצאבון אלדי</span></li>
<li><span lang="he">כאן עאם אול ביני ובינה פתערפני אן כאן מאת ען וציה ואן כאן [ו]צא לי בשי ומא תחב עלמה מן אכבאר אלבלד</span></li>
<li><span lang="he">&nbsp;אלזית כאן בלג מ' בדי'נ' בעד כרוגך רגע פי הד'ה אלגמעה אלי ל'ו' ואלי אלאן מא באע לך סידי אבי אברהים</span></li>
<li><span lang="he">&nbsp;אסמעיל שי וקד וצל סידי אבו אלבשר סלימן מן בוציר והם יחרצו פי ביעה אכת'ר מן כל [ &nbsp; &nbsp; &nbsp; &nbsp; ] וחאל אלפרט קר</span></li>
<li><span lang="he">&nbsp;עלי סידי אבי זכרי אלחנן פי ביעהם ואנפדת לה אלסמסאר ומא תצל אן שא אללה אלא ותצוב תמנהם חאצ'ר ואלי</span></li>
<li><span lang="he">&nbsp;אלאן מא וצל כ'בר מן אלגרב אסל אללה יסמענא כ'יר וקד וצלת פי הד'ה אלאיאם כישאת כתאן מן אסירט</span></li>
<li><span lang="he">&nbsp;כתאן עאלי ג'איה אביע מן ה'&gt;' וחולה וסער בוציר מן כ'ה' אלי י'ז'&gt;' וכתאן אלטמאוי מן ד'&gt; וחולה</span></li>
<li><span lang="he">&nbsp;אלפלפל ס' די'נ' אלחמל אלסכר נ' דנ'א' אלקנ'ט' אלצרף ל'ח'&gt;' וגמיע אצחאבנא פי עאפיה וקד כרג</span></li>
<li><span lang="he">&nbsp;סידי אבי נצר דאוד בן נחום ואבו אלחגאג אלי בוציר ונחן כארגין פי הד'ה אלאיאם וקד רצית מןלאי</span></li>
<li><span lang="he">&nbsp;אבי אסחק ברהון אדא וצל לי כתאב מנך יקבצ'ה וינפד'ה לי לבוציר ותשרח לי פי כתאבך</span></li>
<li><span lang="he">&nbsp;אן כאן תמור אלי אלאסכנדריה מתל עאם אול או תגי אלי מצר מן קבל ואנא מתשוף אלי כתאבך</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">כתאבך לא&nbsp;</span></li>
<li><span lang="he">תכליני מנה בחאלך וסלאמתך&nbsp;</span></li>
<li><span lang="he">ועארץ' חאגאתך אבלג מראדך&nbsp;</span></li>
<li><span lang="he">ופי הד'ה אלאיאם אכן אל&nbsp;</span></li>
<li><span lang="he">מלחפה אלדי אוציתני</span></li>
<li><span lang="he">לר' יוסף נ'ט' רח'</span></li>
<li><span lang="he">קראת עליך אתם אלסלם</span></li>
<li><span lang="he">ומולאי אלשיך אבו אלכ'יר</span></li>
<li><span lang="he">מר רב משה ופתאה</span></li>
<li><span lang="he">&nbsp;מול[אי] אבו אסחק יקרוך&nbsp;</span></li>
<li><span lang="he">&nbsp;אלסלם ור' אברהם&nbsp;</span></li>
<li><span lang="he">&nbsp;יקריך אלסלם</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">וגמיע אצחאבנא&nbsp;</span></li>
<li><span lang="he">יקרוך אלסלם&nbsp;</span></li>
<li><span lang="he">[&nbsp; &nbsp; &nbsp; &nbsp; ותכ]וץ עני&nbsp;</span></li>
<li><span lang="he">סידי א&rsquo;בו א]לטיב</span></li>
<li><span lang="he">ואכיה סי[די &nbsp; &nbsp; &nbsp; &nbsp; ]</span></li>
<li><span lang="he">חרסהמא אללה&nbsp;</span></li>
<li><span lang="he">אתם אלסלם</span></li>
<li><span lang="he">וסידי אבו יחיי&nbsp;</span></li>
<li><span lang="he">בן אלס[י]דה&nbsp;</span></li>
<li><span lang="he">&nbsp;אתם אלסלם</span></li>
<li><span lang="he">&nbsp;ומן ת[חוטה]</span></li>
<li><span lang="he">&nbsp;ענאיתך אתם</span></li>
<li><span lang="he">&nbsp;אלסלם</span></li>
<li><span lang="he">&nbsp;ו'ע'ק'ב' ש'ל'ו'ם'</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00025/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסידי ומולאי אבי אלפרג ישועה בן אסמעיל נ'ע' טראבלסי &nbsp; &nbsp; &nbsp; &nbsp; &nbsp; &nbsp; מן נהראי בן נסים</span></li>
<li><span lang="he">אטאל אללה בקאה ואדאם סלאמתה וסעאדתה ותאיידה</span></li>
</ol>
                    
                </div>
            
        </section>
    </body>
</html>
