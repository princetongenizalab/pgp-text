
<html>
    <head>
        <title>Hebrew Translation of Letter: T-S 12.270</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.270</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00270/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את עזרתו ואת חסדיו לך ויכה את אויביך,</span></li>
<li><span lang="he">מאלכסנדריה, ביום הושענא, אחרי שהגעתי בשלום, תודה לאל, אתמול. מצאתי</span></li>
<li><span lang="he">דברים מדאיגים ומעציבים, דהיינו: פתחו את מחסני ומכרו ממנו כמות גדולה, י"ג משואי פשתים, מכירה</span></li>
<li><span lang="he">גרועה, ירודה. ולקחתי את ההמחאה שלחובת מוהוב, ואמר לי: 'אבקש ממך כי תואיל</span></li>
<li><span lang="he">לקחת אליו את ההמחאה על היתרה בסך הק"ק דינרים כפי שהסכמת, כי אני כאן</span></li>
<li><span lang="he">לחוץ בזמן הזה; ואת היתרה אשלמנה לך כאן בזהב'. לא היתה לי אפשרות לחלוק עליו.</span></li>
<li><span lang="he">ואמר לי: 'בכל עת שיגיע נושא המכתבים, אם לא יהיה עמו מכתב משותפך שגבה את ההמחאה, אשלם לך</span></li>
<li><span lang="he">כאן'. ולקחתי ממנו מכתב אל דמיאן. ואני מבקש ממך, אדוני, יתמיד אלוהים את גדולתך, כי מיד אחרי שתקרא את</span></li>
<li><span lang="he">מכתבי זה, תלך אל האיש ותקבל ממנו את היתרה, והיא ק"ג דינר, וכתוב לו מכתב בשמי</span></li>
<li><span lang="he">ותוסיף את ק"ג הדינרים האלה לדינרים שאצלך ותזרז את אברהם שיוסיף על מה שקנה</span></li>
<li><span lang="he">ק' דינרים נוספים ויכתוב עליך אדוני המחאה של ת' דינרים ואסב אותה לזכותך. ואם הוא זקוק</span></li>
<li><span lang="he">לדינרים שם, שלח לו אתה אדוני, יתמיד אלוהים את גדולתך, ק' דינר, פחות או יותר, 'נזארי', עם מי שיתאפשר.&nbsp;</span></li>
<li><span lang="he">הואילה, אדוני, לסייע לי, ודע שאין לי איש, אלא רק</span></li>
<li><span lang="he">אלוהים יתעלה ועליו אני נשען; אלוהים ייתן לך חיים ואל ישמיע לי עליך שום דבר רע וישימך</span></li>
<li><span lang="he">במחוז השלום. אמר לי הכהן דברים ונתן לי לקרוא את מכתבך אדוני והעציב אותי,</span></li>
<li><span lang="he">אבל נרגעתי, וידעתי שטעיתי במה שעשיתי. כשתקרא את מכתבי</span></li>
<li><span lang="he">זה, בדוק כמה אני חייב לך, וקח מכיאר כספים שהוא חייב לי; את ארגז</span></li>
<li><span lang="he">הכרכום השאר במקומו, אל תזיז אותו עד שתקבל מכתב ממני או אגיע אני</span></li>
<li><span lang="he">אליך, ברצון האל. ואל תקבל על עצמך הרבה דברים. צריך, אדוני, שכאשר יהיה</span></li>
<li><span lang="he">משהו על לבך תאמר לי זאת בפנים ואיענה לך, כל עוד נותר בינינו משהו</span></li>
<li><span lang="he">הדורש הדדיות כלפי מה שנוגע לאחד מאתנו. השתדל נא במכירת שני המעילים ועשה</span></li>
<li><span lang="he">את חשבון כספך ותקבל אותו כפי שכתבתי לך, ברצון האל. ואינני יודע מה לקנות </span></li>
</ol>
                    
                        <h3>recto, right margin</h3>
                    
                        <p><span lang="he">(1&ndash;6) באותם ת' דינרים שאצלך אדוני, ובכסף הקטן שהשארתי אצל אברהם, אלא אם כן אתה אדוני תשלח אליו נושא מכתבים שיוצא לדרך או אדם נאמן, ותשלח לו עמו (13-7) ק' דינרים. עם מכתבי זה נמצא מכתב אליו והוא יעשה כפי שמתחייב ממנו, ברצון האל. גם את הכיס ששלח הכהן עם סַקְל, הפָּקִיד של בן אלפאן הבגדאדי, קבל אותו ממנו גם כן; (18-14) ואם הגיע משהו מהאדונים, קבל זאת גם כן וכתוב לי מה. </span></p>
                    
                        <h3>recto, top margin</h3>
                    
                        <p><span lang="he">(6-1) שעשית בעניין משלוח הדינרים לאברהם, ואם קנה לי את סחורתי. עד היום הגיעו אלי ז' כריכות, מהן ג' מאת האדון אבו אברהם (13-7) ואחרות לשותפות, גם כן ממנו. עוד ג' מאת דודי יוסף וכיס דינרים מאת דודי. הייתי לחוץ בגלל החג ולא הספקתי. </span></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00270/canvas/2">
                    
                    
                    
                        <h3>verso</h3>
                    
                        <ol>
<li><span lang="he">לעשות כלום. ברצון האל, ביום אסרו חג אעשה את ההכרחי.</span></li>
<li><span lang="he">התכונן אפוא, אדוני, לקראת הכיסים והכריכות שיגיעו ממני, כל מה שיגיע</span></li>
<li><span lang="he">אליך תבדוק בהקדם ותקבל בהקדם את תמורתו במזומנים. יגיע אליך עם הסחורה מכתב ממני, בדבר מה</span></li>
<li><span lang="he">שתעשה ועל הסחורות שתקנה לי. ההסכם (של השותפות) בינינו הוא על שני שלישים מן הזהב, ומן</span></li>
<li><span lang="he">הסחורה שבמכירה ב'. על הקנייה לא דיברתי, עשה בה כרצונך, ואני,</span></li>
<li><span lang="he">חי אלוהים, אהיה עמך כפי שתרצה, בכל הדברים. אין אני מן האנשים הקשים, כספי</span></li>
<li><span lang="he">הוא כספך, וכספנו של אלוהים&hellip; אלוהים יתעלה ישמור על חייך וימנע ממך כל רע.</span></li>
<li><span lang="he">אם חס ושלום לא קנה אברהם בש'(?) הדינרים עד היום כל&hellip; תעשה</span></li>
<li><span lang="he">בכספי, או אם הגיע ממנו מכתב. קניתי לפלוני&hellip; יקנה לי ק'</span></li>
<li><span lang="he">דינר לבן, הכי טוב שתוכל, ותשאיר אותו אצלך ותודיע לי&hellip;</span></li>
<li><span lang="he">התיעצתי עם אדוני ורבי בדבר הכרכום ואמר לי שלא הגיע ממנו שום כמות וכי&hellip;</span></li>
<li><span lang="he">בפַּלֶרמו כ"ה מנים בדינר, ואם יהיה מחירו מז' דינרים המן עד ו' דינרים לפחות, תמכור אותו, וכבר נמכר</span></li>
<li><span lang="he">בז' דינרים, אבל לא בא ממנו דבר, לא מעט ולא הרבה. הגעתי עמו להסכם על מה שנקנה בק' הדינרים.</span></li>
<li><span lang="he">המכירה ב', והזהב שני שלישים. הכהן שולח לך דרישת שלום והוא אומר: "קיבלתי את מכתבך ואתה מזרז אותי. בדבר</span></li>
<li><span lang="he">שאלה בדבר עדות'(?). והשמיע לי הרבה דברים לא יפים, והוא גס רוח עד מאוד, ואיני יכול לומר</span></li>
<li><span lang="he">לך יותר מזה. הגעתי להסכם עם אחיו שכל מה</span></li>
<li><span lang="he">שתמכור בשבילו ותשלח לו, יהיה כפי שיעניק אלוהים. הוא שלח לך עם סקל כיס שהתעכב(?) וכיס שבו סיגים ודינרים</span></li>
<li><span lang="he">והם כולם מחכים, אלוהים יושיעם ברחמיו, ובמאור יותר רווחה מאשר בפַּלֶרְמוֹ, ומאנשינו נפטרו</span></li>
<li><span lang="he">קבוצה שלמה בַמַגְרִבּ, תיבדל אתה לחיים ארוכים. אדוני, הודע לי את מחיר הזנגביל, מה הוא שווה היום, וקנה</span></li>
<li><span lang="he">לי ממנו ק' דינר, ויהיה משובח, המשובח ביותר שתוכל להשיג. וקח מהממונה שממנו תקנה אותו תעודה על שמי,</span></li>
<li><span lang="he">כי יש לי בזאת מטרה, והדבר הכרחי, בטובך, ברצון האל. בד הפשתים בצמצום רב וכמוהו כל&nbsp;</span></li>
<li><span lang="he">הסחורות, זאת לידיעתך אדוני, שער החליפין כאן ני בדינר והוא עולה; הדרהמים אינם נמכרים כלל. מכתב ממני</span></li>
<li><span lang="he">יגיע בהמשך אליך אדוני, עם כל הפרטים הדרושים, וסלח לי בטובך, כי כתבתי</span></li>
<li><span lang="he">בחיפזון, זאת לידיעתך. אני שולח לך את מיטב דרישות השלום ולכל הנתונים לחסותך דרישות שלום. ושלום.</span></li>
</ol>
                    
                        <h3>verso, right margin</h3>
                    
                        <p><span lang="he">(1&ndash;7) הדרהמים, (כמו אותם) שבאו אליך, אינם ברשותי, ואיש לא מסר לי דבר; אילו היו אצלי הייתי שולחם לך, ואני עכשיו (15-8) באונייה ובה מרגלים, בעוונות, אלוהים יתן אחרית טובה. כתבת אדוני על השאלה של אברהם.</span></p>
                    
                </div>
            
        </section>
    </body>
</html>
