
<html>
    <head>
        <title>Transcription of Letter: T-S 12.270</title>
    </head>
    <body style="max-width: 860px; margin: auto">
        <h1>Transcription of Letter: T-S 12.270</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00270/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי אטאל אללה בקא מולאי אלשיך ואדאם תאיידה ונעמאה וכבת אעדאה&nbsp;</span></li>
<li><span lang="he">מן אלאסכנדריה יום הושענא בעד וצולי סאלמא בחמד אללה באלאמס וג'דת&nbsp;</span></li>
<li><span lang="he">מא גמני וסאני ודלך אן פתח מכזני ואביע מנה אללגה י''ג עדל כתאן ביע&nbsp;</span></li>
<li><span lang="he">מישום כסיס וכדת אלספתגה עלי מוהוב וקאל לי אנא אסאלך אן תתפצ'ל&nbsp;</span></li>
<li><span lang="he">ותאכד אלבאקי מן אלק''ק דינ' אלספתג'ה אלדי וקפת בהא אליה פאני הנא&nbsp;</span></li>
<li><span lang="he">מצ'יק פי הדא אלוקת ואלבאקי נדפעה לך הנא עינא פמא אמכנ&lt;נ&gt;י נכאלפה&nbsp;</span></li>
<li><span lang="he">פקאל לי אי וקת אן וצל אלפיג ולם יצל כתאב צאחבך בקבץ' אלספתג'ה דפעת לך&nbsp;</span></li>
<li><span lang="he">הנא וקד אכדת כתאבה לדמיאן פאנא אסל מולאי אדאם אללה עזה בעד וקופה&nbsp;</span></li>
<li><span lang="he">עלי כתאבי הדא ימצ'י ללרג'ל ויקבץ' מנה אלבקיה //והי ק''ג דינ'\\ ויכתב אלכתאב לה באסמי</span></li>
<li><span lang="he">ויצ'יף הדה אלק''ג דנ' ללדנ' אלדי ענדה ויבאדר אברהם יזיד עלי מא אשתראה</span></li>
<li><span lang="he">ק' דנ' אכרי ויכתב עלי מולאי ספתגה ת' דינ' וחולת לך ואן אחתאג'</span></li>
<li><span lang="he">אלי דנ' תם ינפד לה מולאי אדאם אללה עזה ק' דינ' מע מן יסא[הל</span></li>
<li><span lang="he">נזאריה בזאיד ונאקץ ויתפצ'ל מולאי יעצ'רני ויעלם אן מא לי אחד אלא</span></li>
<li><span lang="he">אללה תעאלי והו אלדי נסתנד אליה אללה יחיה ויוקיני פיה אלאסוא ויגעלך</span></li>
<li><span lang="he">פי חיז אלסלאמה וקד קאל לי אלכהן כלאם ואולפני עלי כתאב מולאי פסאני</span></li>
<li><span lang="he">ורגעת לרוחי ואעלמת אגני אכטית פימא פעלתה ענד וקופה עלי כתאבי</span></li>
<li><span lang="he">הדא ינצ'ר מא כאן לה ענדי יאבד מן כיאר דר' יכן לי ענדה ואלספט אל</span></li>
<li><span lang="he">זעפראן יבקיה בחאלה ולא יחרכה אלי וצול כתאבי אליה או וצולי למא</span></li>
<li><span lang="he">קבלה &nbsp; &nbsp; &nbsp; &nbsp; &nbsp; &nbsp; &nbsp; אללה אללה ולא יכלף רוחה שטט ויג'ב יאמולאי אדא כאן</span></li>
<li><span lang="he">פי קלבך שיי תקולה לי פי וג'הי נרג'ע אליך אד מא בקי ביננא שיי</span></li>
<li><span lang="he">יוג'ב אלתג'מל פימא ינצ'ר בה ואחד מנא ויחרץ פי ביע אלרדאן ויעמל</span></li>
<li><span lang="he">חסאב מאלה יקבצ'ה בחסב מא כתבת לה &nbsp; &nbsp; &nbsp; &nbsp; &nbsp; &nbsp; &nbsp; &nbsp; ומא אערף אלשרא</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">בהדה אלת' דינ' אלדי ענד&nbsp;</span></li>
<li><span lang="he">מולאי מע אלכסיר אלדי&nbsp;</span></li>
<li><span lang="he">תרכת ענד אברהם אלא</span></li>
<li><span lang="he">אן מולאי יפיג' אליה</span></li>
<li><span lang="he">פיג' קאצד או אנסאן</span></li>
<li><span lang="he">תקה ינפד לי מעה</span></li>
<li><span lang="he">ק' דינ' ומע כתאבי</span></li>
<li><span lang="he">הדא כתאב אליה</span></li>
<li><span lang="he">הו יעמל במקחצ'יה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ואלצרה אלדי אנפד</span></li>
<li><span lang="he">אלכהן מע סהל צבי</span></li>
<li><span lang="he">בן אלזפאן אלבגדאדי</span></li>
<li><span lang="he">יקבצ'הא מנה איצ'א</span></li>
<li><span lang="he">ואן וצל שי من</span></li>
<li><span lang="he">קבל אלמואלי</span></li>
<li><span lang="he">יקבצה איצא</span></li>
<li><span lang="he">ויכאתבני</span></li>
<li><span lang="he">במא</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">פעלה פי חאל אנפאד</span></li>
<li><span lang="he">אלדנ' לאברהם ואן</span></li>
<li><span lang="he">כאן אשתרא לי שיי</span></li>
<li><span lang="he">ואלדי וצלני לליום ז'</span></li>
<li><span lang="he">רזם מנהא ג من</span></li>
<li><span lang="he">קבל אלשיך אבו אברהם&nbsp;</span></li>
<li><span lang="he">ואכרי כלטה من קבלה</span></li>
<li><span lang="he">איצ'א ג' من קבל&nbsp;</span></li>
<li><span lang="he">עמי יוסף וצרה</span></li>
<li><span lang="he">דנ' من קבל עמי</span></li>
<li><span lang="he">וקד צ'יק עלי</span></li>
<li><span lang="he">אלעיד ומא</span></li>
<li><span lang="he">לחקת</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00270/canvas/2">
                    
                    
                    
                        <h3>verso</h3>
                    
                        <ol>
<li><span lang="he">נעמל שיי ואנא אן שא אללה יום אסרו חג נעמל עלי מא לא בד מנה&nbsp;</span></li>
<li><span lang="he">פיכון מולאי מתוקע מא יצל מן קבלי מן צרר ורזם פאיש מא וצל&nbsp;</span></li>
<li><span lang="he">אליה יקדם תצחיחה ונצ'ה עינא וכתאבי יצל אליה מע אלרחל במא</span></li>
<li><span lang="he">יפעל ומא ישתריה לי מן אלבצ'איע ואלדי אתפקת מעה עליה תלתין פי אלעין ופי&nbsp;</span></li>
<li><span lang="he">אלבצ'אעה פי אלביע ב' ואלשרא לם אדכרה יפעל פיה מא אראד ואנא&nbsp;</span></li>
<li><span lang="he">ואללה לה כמא יכתאר פי ג'מיע אלאשיא ומא אנא ממן פי שדה מאלי&nbsp;</span></li>
<li><span lang="he">הו מאלך ומאלנא ללה כל[&nbsp; &nbsp; &nbsp; ] אללה תעאלי יחרס [חיא]תה ויוקיה אלאסוא&nbsp;</span></li>
<li><span lang="he">ואן לם ואלעאיד באללה ישתרי אברהם באלש[ &nbsp; &nbsp; ] דינ' לליום כל [&nbsp; &nbsp; &nbsp; &nbsp; &nbsp; ] תגעל [&nbsp;</span></li>
<li><span lang="he">בשיי או אן ג'א כתאבה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אשחרית לפלאן [ &nbsp; &nbsp; &nbsp; &nbsp; ] ישתרי לי ק'</span></li>
<li><span lang="he">דינ' [ &nbsp; &nbsp; &nbsp; &nbsp; ] אביץ' אן אג'וד מא יקדר עליה ויתרכה ענדה ויעלמני [</span></li>
<li><span lang="he">] שאורת מולאי אלאן פי אלזעפרן פקאל לי אן לם יגי מנה שיי ואנה [</span></li>
<li><span lang="he">פי צקליה כה מן בדינ' פאן סוי מן ז' דנ' אלמן אלי ו' דנ' אקלה יביעה וקד אביע הדא</span></li>
<li><span lang="he">ז' דנ' ולם יגי מנה שיי לא קליל ולא כתיר ואתפקת מעה פי מא נשתריה אלדינ' אלק'</span></li>
<li><span lang="he">ואלביע ב' ואלעין תלתין ואלכהן יבלגך אלסלם ויקול וצלני כתאבך תאכד עלי פי</span></li>
<li><span lang="he">מסאלה מן שהדה פקד אסמעני אלקביח אלכתיר והו וקח אלי ג'איה ומא ימכנ&lt;נ&gt;י אקול</span></li>
<li><span lang="he">לך אכתר מן הדא ואתפקת מע אכיה כל מא תביע לה דינ' אלק' פאיש מא יציר לך</span></li>
<li><span lang="he">תביעה ותנפדה כמא קסם אללה אליה וקד וגה לך מע סהל צרה מוקופה וצרה בהארג' ודנניר</span></li>
<li><span lang="he">והם אלכל מחאכים אללה יפרג' ענהם ברחמתה ומאזר אעפא מן אלמדינה וקד תופי מן אצחאבנא</span></li>
<li><span lang="he">גמאעה פי אלמגרב אללה ינסי אגל מולאי ותעלמני סער אלזנגביל כיף יסוא אליום ותשתרי</span></li>
<li><span lang="he">לי מנה ק' דינ' יכון ג'יד מן אג'וד מא תקדר עליה ותאכד רקעה אלוכיל אלדי תשתריה מנה באסמי</span></li>
<li><span lang="he">לאן לי פי דלך גרץ' ולא יכון מנה בד מתפצ'ל &nbsp; &nbsp; &nbsp; &nbsp; &nbsp; &nbsp; &nbsp; ואלשש קליל קליל וכדלך ג'מיע</span></li>
<li><span lang="he">אלבצ'איע אעלמת מולאי דלך אלצרף הנא נ' בדינ' טאלע ואלדר' כאסדה ג'דא וכתאבי</span></li>
<li><span lang="he">יצל בעד דלך למולאי משרח במא יחתאג' אליה פיעדרני בפצלה לאני כתבת עלי</span></li>
<li><span lang="he">סרעה אעלמתה דלך כצצתה באגל אלסלם ומן תשמלה ענאיתה אלסלם </span></li>
</ol>
                    
                        <h3>verso, right margin</h3>
                    
                        <ol>
<li><span lang="he">ואלדר' אלדי ג'אתך&nbsp;</span></li>
<li><span lang="he">מא הי פי מלכי</span></li>
<li><span lang="he">ומא דפע לי</span></li>
<li><span lang="he">אחד שיר פלך</span></li>
<li><span lang="he">כאנת ע[נ]די&nbsp;</span></li>
<li><span lang="he">אנפדתהא לך</span></li>
<li><span lang="he">ואנא אללאן&nbsp;</span></li>
<li><span lang="he">פי אלמרכב</span></li>
<li><span lang="he">ופיה עיאן</span></li>
<li><span lang="he">בעונות אללה</span></li>
<li><span lang="he">יגעל אלעאקבה</span></li>
<li><span lang="he">לכיר</span></li>
<li><span lang="he">ודכרת</span></li>
<li><span lang="he">מסאלה</span></li>
<li><span lang="he">אברהם</span></li>
</ol>
                    
                        <h3>verso, top margin</h3>
                    
                        <ol>
<li><span lang="he">בן אלתלמיד</span></li>
<li><span lang="he">לם יצל</span></li>
<li><span lang="he">אליה שיר</span></li>
<li><span lang="he">ואצחאבנא</span></li>
<li><span lang="he">פי צקליה</span></li>
<li><span lang="he">בצרה</span></li>
<li><span lang="he">גדולה</span></li>
<li><span lang="he">יטלבו</span></li>
<li><span lang="he">באלעישור</span></li>
<li><span lang="he">עלי אהל</span></li>
<li><span lang="he">אלבלד</span></li>
</ol>
                    
                </div>
            
        </section>
    </body>
</html>
