
<html>
    <head>
        <title>Transcription of Letter: T-S 12.270</title>
    </head>
    <body style="max-width: 860px; margin: auto">
        <h1>Transcription of Letter: T-S 12.270</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00270/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולאי אלשיך ואדאם תאידה ונעמאה וכבת אעדאה</li>
<li>מן אלאסכנדריה יום הושענא בעד נזולי סאלמא בחמד אללה באלאמס וגדת</li>
<li>מא גמני וסאני ודלך אן פתח מכזאני ואביע מנה לל..י"ג עדל כתאן ביע</li>
<li>מישום כסיס וכרק אלספתגה עלי מוהוב וקאל לי אנא אסאלך אן תתפצל</li>
<li>ותאכד אלבאקי מן אל קק דינ' אלספתגה אלדי כתבת בהא אליך פאני הנא</li>
<li>מציק פארא אלוקת ואלכתאן נדעוה לך הנא עינא פמא אמכני נכאלפה</li>
<li>פקאל לי אי וקת אן וצל אלפיג ולם יצל כתאב צאחבך נקבץ אלספתגה דפעת לך</li>
<li>הנא וקד אכדת כתאבה ל.... פאנא אסאל מולאי אדאם אללה עזה יאעד וקופה</li>
<li>עלי כתאבי הדא ימצי ללרגיל ויקבץ מנה אלבקיה \\ והי... \\ ויכתב אלכתאב לך באסמי</li>
<li>ויציף הדה אל קג דנ' ללדנ' אלדי ענדה וי א ב אברהם יזיד עלי מא אשתראה</li>
<li>ק' דנ אכרי ויכתב עלי מולאי ספתגה ת דינ' וחול דלך אן אחתאג`</li>
<li>אלי ת' תם ינפד לך מולאי אדאם אללה עזה ק' דינ'</li>
<li>יכתריה בזאיד ונאקץ ויתפצל מולאי יעצדני ויעלם אחד....</li>
<li>אללה תעאלי והו אלדי נסתנד אליה אללה יחיה ויוק... פיה אלאסוא ויגעלך</li>
<li>פי חיז אלסלאמה וקד קאל לי אלכהן כלאם ואוקפני עלי כתאב מולאי פסאני</li>
<li>ורגעת לרוחי ואעלמ אנני אבטית פימא פעל בה ענד וקופה עלי כתאבי</li>
<li>הדא ינצר מא כאן לה ענדי יאכד מן כיאר דר' יכן לי ענדך ואלספט אל</li>
<li>זעפראן יבקיה בחאלה ואלא יחרכה אלי נזול כתאבי אליה או נזולי למא</li>
<li>יקבלה אן שא אללה אללה ולא יכלף רוחה שטט ויגב יא מולאי אדא כאן</li>
<li>פי קלבך שיי תקולה לי פי וגהי נרגע אליך אד מא בקי ביננא שיי</li>
<li>יוגב לתגמל פימא ינצר בה ואחד מנא ויחרץ פי ביע אלרדאין \\ ויעמל \\</li>
<li>חסאב מאלה יקבצה בחסבמא דכרת לה שיי ומא אערף אלשרא</li>
</ol>
                    
                        <h3>margin</h3>
                    
                        <ol>
<li>בהדה אלת' דינ' אלדי ענד</li>
<li>מולאי מע אלכסאר אלדי</li>
<li>תרכת ענד אכדה......</li>
<li>אן מולאי יפיג אליה</li>
<li>פיג קאצד או אנסאן</li>
<li>תקה ינפד לה מעה</li>
<li>ק דינ' ומע כתאבי</li>
<li>הדא כתאב לה</li>
<li>הו יעמל כמקתצ....</li>
<li>.......ואלצרה אלדי אנפד</li>
<li>אלכהן מע סהל צבי</li>
<li>בן אלחסון אלבגדאדי</li>
<li>יקבצהא מ... איצא</li>
<li>ואן וצל לה שיי מן</li>
<li>....כל אלמואל...</li>
<li>יקבץ איצא</li>
<li>ויכאתבני</li>
<li>במא</li>
</ol>
                    
                        <h3>top</h3>
                    
                        <ol>
<li>פעלה פי חאל אנפאד</li>
<li>אלכל לאברהם ואן</li>
<li>כאן אשתרא לי שיי</li>
<li>ואלדי וצלני לליום ו (ז ?)</li>
<li>רזם מנהא ג מן</li>
<li>קבל אלשיך אבו אברהם</li>
<li>ואכרי בלטה מן קבלה</li>
<li>איצא ג מן קבל</li>
<li>עמי יוסף וצרר</li>
<li>דנ' מן קבל עמי</li>
<li>וקד ציק עלי</li>
<li>אלעיד ומא</li>
<li>לחק אן</li>
</ol>
                    
                        <h3>other side</h3>
                    
                        <ol>
<li>נעמל שיי ואנא אן שא אללה יום אסרו חג נעמל עלי מא לא בד מנה</li>
<li>פיכון מולאי יתוק.. במא יצלך קבלי מן צרר ורזם פאיש מא וצל</li>
<li>אליה יקדם תצחיחה ינצרה עינא וכתאבי יצל אליה מע אלרחל במא</li>
<li>יפעל ומא ישתריה לי מן אלבצאע ואלדי.....מן מעה עליה.....פי אלעין ופי</li>
<li>אלכצא...פי אלביע ב ואלשרא לם אדכרה..... פיה מא אר..ד ואנא</li>
<li>ואללה לא כמא יכתאר פי גמיע אלאשיא...</li>
<li>הו מאלך ומאלנא...</li>
<li>ואן לם ואלעאיד באללה ישתרי אברהם (או: אכר תם) כל...דינ' לליום ולם..</li>
<li>בשיי או אן גא כתאבה............אשתרי...לפלאן שיי........לי ק</li>
<li>דינ'......אגיד מנה וקדב עליה ויתרכה....</li>
<li>......קד.....ורק מאלה אל.... פי אלזעפראן פקאל לי אן לם יגי מ... שיי ואנה.....</li>
<li>............בדינ' פאן סוי מן ז דנ' אלמן אלי ו.......וקד אביע הדא</li>
<li>ז דנ' ולם יגי מנה שיי לא קליל ולא כתיר ואתפקת מעה פימא נשתרי ואלדינ' אלק</li>
<li>ואלביע ב ואלעין תלתין ואלכהן יבלגך אלסלם אקולה וצלני כתאבך תאכד עלי פי</li>
<li>מסאלה אן שהדה פקד אסמעני אלקבח אל... והו וקח אלי גאיה ומא ימכני אקול</li>
<li>לך אכתר מן הדא ואתפקת מע אכיה כלמא תביע לה דנ' אלק פאישמא וצלה לה (לך ?)</li>
<li>תביעה ות.... כמא קסם אללה ...וקד וגה לך מע סהל צרה.....וצרה..... רומיה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00270/canvas/2">
                    
                    
                    
                        <h3>The continuation is on the margin. The passage at the bottom of page
(verso) is probably in another hand and was added on after the margin
and the top.
margin</h3>
                    
                        <ol>
<li>לאלדנ' אלדי גאתך \מא הי.........\ומא דפע אלי \ אחד שיי פאלדי \ כאנת</li>
<li>...\ אנפדתהא לך \ ואנא אללה \ ...........\ ופיהא עיבא \ כעונות אללה \</li>
<li>יגעל אלעאקבה \ לכיר \ ודכרת \ מסאלת \ אברהם</li>
</ol>
                    
                        <h3>top</h3>
                    
                        <ol>
<li>בן אלתלמיד \ [לם] יצל \ לך שיי \ ואצחאבנא ...\ פי צקליה \</li>
<li>בצרה \ גדולה \ יטלבו \ באלעשור \ עלי אהל \ בלד</li>
</ol>
                    
                        <h3>continuation on bottom</h3>
                    
                        <ol>
<li>והם אלכל מחאביס אללה יפרג ענהם ברחמתה ומא חד..אעפא מן אלמדינה וקד תופי מן אצחאבנא</li>
<li>גמאעה פי אלמגרב אללה ינסי אגל מולאי ותעלמני סער אלזנגבול כיף יסוא אליום ותשתרי</li>
<li>לי מנה ק דינ' יכון גיד מן אגוד מא תקדר עליה ותאכד רקעה אלוכיל אלדי תש.......</li>
<li>לאן לי פי דלך גרץ ולא יכון מנה בד מתפצל אן ..... ואלשיש קליל קליל וכדלך גמיע</li>
<li>אלבצאיע אעלמת מולאי דלך אלצרף הנא נ בדינ' טאלע ואל.... כאסדה גדא ורקאע</li>
<li>יצל בעד דלך למולאי משרח במא י....ג אליה .....כפילה לאני וקפת עלי</li>
<li>סלע...אעלמת דלך ... כצצתה באתם אלסלאם ומן תשמל ענאיתה אלסלאם ...</li>
</ol>
                    
                </div>
            
        </section>
    </body>
</html>
