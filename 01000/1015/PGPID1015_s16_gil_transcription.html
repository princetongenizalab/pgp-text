
<html>
    <head>
        <title>Transcription of Legal document: T-S 13J2.8</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.8</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00002-00008/canvas/1">
                    
                    
                    
                        <ol>
<li>יכתץ באלחלבי וארגאל עזאזי</li>
<li>[חצר] אלי בית דין סאלם בן מנצור אלחלבי ודכר אן לה</li>
<li>זכות ועדות ענד מן יאתי דכרה בעד הדא</li>
<li>פחצר אלינא רב אברהם בר שמריה הדיין אלחלבי נע</li>
<li>ודכר אן אסמעיל אלעזאזי אלחלבי אלמתופא בעכה תכלף</li>
<li>אבנין בחלב אסם אחדהמא אסד לה ג אולאד ואלתאני</li>
<li>הבה לה ולדין ואן אסמעיל הדא הו עם לסאלם הדא</li>
<li>ואן מא כאנו קט גיר ד אכוה אכברהם אסד ובעדה</li>
<li>הבה ובעדה מנצור ואלד סאלם דנן ואצגרהם אסמעיל</li>
<li>אלמתופא בעכה ותם חצר איצא אלעזר בר הלל</li>
<li>אלחלבי איצא ודכר מתל הדה אלשהאדה בעינהא</li>
<li>חרף בחרף לא זאיד ולא נאקץ ותם סאלנאהמא</li>
<li>אנן בידינא הל תעלמו אן כאן תזוג אסמעיל דנן</li>
<li>קבל ופאתה //בעכה// אלתי קד צחת ענדכם פקאלו לא ומא</li>
<li>תזוג קט ותם חצר איצא ר הלל בר מוכתר אל</li>
<li>חלבי ושהד בשהאדה אלמקדמין פוק הדא לא</li>
<li>זאיד ולא נאקץ וכאן דלך ביום שני פי יב יום כלת</li>
<li>לחדש כסליו מן סנה אתיא ומה דהוה קדמנא ומא</li>
<li>דאסהידו קמנא כתבנא וחתמנא לזכו ולראיה למ</li>
<li>סאלם דנן יצחק ביר שמואל זל</li>
<li>פרחיה המלמד בר ארח ננ יוסף הכהן ביר חלפון נע</li>
</ol>
                    
                </div>
            
        </section>
    </body>
</html>
