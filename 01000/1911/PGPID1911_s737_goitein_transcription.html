
<html>
    <head>
        <title>Transcription of Letter: T-S 8J14.18</title>
    </head>
    <body style="max-width: 860px; margin: auto">
        <h1>Transcription of Letter: T-S 8J14.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00014-00018/canvas/1">
                    
                    
                    
                        <ol>
<li>פצל</li>
<li>וכאן אלפכר שצ מענא למא</li>
<li>רחנא אלי ר משה וקעד הו</li>
<li>עלי באב אלדאר וגזנא אנא</li>
<li>ואלגלאל ובסתו ידה אלשריפה</li>
<li>ולקאנא במלקא טיב גדא</li>
<li>וקאל אטלע אגלס ר טוק</li>
<li>ואומא אליי אן אקעד עלי</li>
<li>טרף אלאיואן אלדי כאן</li>
<li>גאלסא פיה מקאבלה</li>
<li>פאנה כאן גאלס עלי טרף</li>
<li>אלאיואן פקעדת וקרא אלורקה</li>
<li>אלתי אעטיתה מן אולה</li>
<li>אלי אכרה ופרח באלחואיג</li>
<li>ולעב מע אלגלאל שצ ומא כאן</li>
<li>פי אלאיואן גאלסא אלא הו</li>
<li>ור אברהם ואנא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00014-00018/canvas/2">
                    
                    
                    
                        <h3>page b</h3>
                    
                        <ol>
<li>וגרי מא לא ימכן שרחה</li>
<li>פי כתאב וקדם אלטלב</li>
<li>וצאר יאכל מן אקראץ אללימון</li>
<li>וקעדנא זמאן ועאד יעקני</li>
<li>ותחדתנא זמאן סרא פיטיב</li>
<li>אלמולי קלבה וכאן אלגלאל</li>
<li>קד עלמה ר אברהם שצ'</li>
<li>כלאם יתכלמה בין ידי</li>
<li>ר משה פתכלמה וצחך</li>
<li>ואעגבה ולאעבה</li>
<li>ובאן גרתו (=גזתו)אנא אולא ווקף</li>
<li>אלגלאל יחדת אלפרתדאר</li>
<li>פי אלדהליז פקאל ר משה</li>
<li>לר אברהם אין הו אבנה</li>
<li>פקאל עלי אלבאב פקאל</li>
<li>אטלבוה והו קד דכל וענד</li>
<li>אלאגתמאע קאל אלכלאם</li>
<li>ושלום</li>
</ol>
                    
                </div>
            
        </section>
    </body>
</html>
