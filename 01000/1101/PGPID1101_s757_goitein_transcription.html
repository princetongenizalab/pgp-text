
<html>
    <head>
        <title>Transcription of Legal document: T-S 13J3.16</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00016/canvas/1">
                    
                    
                    
                        <ol>
<li>שהדותא דהות באנפנא [אנן ה]חתומין למטה כן הוה</li>
<li>למא חצל עקד אלביע ללגא[רי]ה אלמדעוה סעאדה</li>
<li>מן אלשיך אבי אלברכאת מר ור [יפ]ת הזקן היקר סט</li>
<li>בר כגק מר ור משה הזקן היקר סט לסת קציב סאדה</li>
<li>אבנה אלשיך אבי אלביאן הזקן היקר נע בחכם אלביע</li>
<li>אלצחיח //כמא ישהד בדלך שטר זביני אלדי בידהא// במא מבלגה מן אלעין אלמצרי אלדהב אלמחקק אל</li>
<li>ואזן אתני עשר מתקאלא קבץ מן דלך סבעה ואלבאקי</li>
<li>והו כמסה מתאקיל רצי בתאגילהא אלי אכר סיון אתקט' לשטרות</li>
<li>אקנינא מן סת קציב דא עלי דלך ואנהא תקום באלמבלג</li>
<li>אלמדכור פי אלאגל אלמדכור ואקנינא מנהא איצא אן</li>
<li>הדא אלתמן אלמדכור מסלם ואן עליהא הי אלקיאם ברסם</li>
<li>אלסוק ואלדלאלה ענה ואנהא קד קבלת עליהא גמיע אל</li>
<li>עיוב אלתי תוגד פיהא ואבראתה מנהא אברא תאם</li>
<li>וליס להא עליה טלב מן גהתהא ולו אנהא חתי תכס פי</li>
<li>תמנהא אלי אן לא תסוי אלא דינאר ואחד ודלך גמיעה</li>
<li>בכלי הכשר לקנות בו בלשון מעכשו ברצונה בלי אונס</li>
<li>כלל ובבטול כל מודעי ותנאי דלא כאסמכאתא ודלא</li>
<li>כטופסי דשטרי ודלך פי תאריך אלביע אלמדכור והו אלסאבע</li>
<li>ואלעשרין מן ניסן שנת אלף וחמש מאות ותשע לשטרות</li>
<li>תלי ביני שיטי כמא ישהד בדלך שטר זביני אלדי בידהא הז וב מו (?)</li>
<li>והכל שריר ובריר ומהימן וקי[ים</li>
<li>יצחק בר ששון נעגא יהודה בר שלמה זלהד</li>
</ol>
                    
                </div>
            
        </section>
    </body>
</html>
