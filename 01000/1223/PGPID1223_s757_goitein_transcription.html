
<html>
    <head>
        <title>Transcription of Legal document: T-S 13J8.3</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J8.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00003/canvas/1">
                    
                    
                    
                        <ol>
<li>שהדותא דהות באנפנא שהדי דחתמות ידנא לתחתא בשטרא דנן כן הוה חצרה אלינא</li>
<li>אנן חתומי //מטה// כגק מ ור ישועה השר הנכבד בן כגק מ ור מבשר השר הנכבד והמיוקר</li>
<li>נבע דידיע בן אלעניי ומ ור משה בן כגק מ ור עואץ הזקן נע בן כגק מ ור משה הזקן נע</li>
<li>דידיע בן אלרקאעי והמא פי צחה עקולהמא ואבראנהמא טאיעין גיר מכרהין ולא</li>
<li>מקרוהין ולא מגבורין ולא מטהדין ולא סהו בהם ולא גלט ולא מרץ ולא עלה ולא גיר דלך</li>
<li>ולא שי מן גמיע מפסדאת אלשהאדה וקאלא לנא גמיעא אקנו מנא קנין שלם בגמיע</li>
<li>שרוט אלקנינות ואותקהא ואתקנהא ואכתבו ואכתמו בגמיע אלאלפאט אלמחכ[מה</li>
<li>ואלמעאני אלמוכדה וסלמו לכל ואחד מנא ליכון בידה חגה וותאק לליום ומא בע[דה</li>
<li>במא נחן מקרין בה והו אנני אנא משה בר עואץ הזקן נע קבצת מן אלשיך אבו אל[פרג</li>
<li>דנן כגק מור ישועה השר הנכבד בן כגק מ ור מבשר השר הנכבד גלאם חבשי</li>
<li>דון אלבלוג מלעוט לעט כפי וצאר אלי ופי חוזי ותחת חוטתי אשתריתה מנה ביע גלב</li>
<li>לא קיאם לי עליה בעיב אכתר מן חלה ואנה מלכה כאן קדימה ואנתקל מן מלכה</li>
<li>אלי מלכי ואבריתה מ[ן גמ]יע עיובה אלתי תכון פי אלעביד ואברית מן ילוד בה בראה</li>
<li>אן תאמה פאצלה חאסמה לגמיע אלדעאוי ואלעלק ואלתבאעאת פי הדא אלגלאם</li>
<li>ללשיך אבו אלפרג אלמדכור ולוראתה מן בעדה וחצר אלשיך אבו אלפרג אלמדכור</li>
<li>ואקנא מן רוחה קנין שלם בגמיע שרוט אלקנינות וביד ליד לא ינקה אנה קבץ</li>
<li>ותסלם מן מ ור משה עשרה דנאניר מצריה ורבע דינאר עלי אלכמאל ואלתמאם</li>
<li>תמן אלגלאם אלמדכור אלחבשי אלדי אסמה מקבל מתאקילא גיאדא צחאחא ואזנה //מסלמה כארג ען אלסמסרה ואלמכס ואלואגב ואלגעל פאן גמיע דלך לאזם ללמשתרי מ משה אלמדכור דון אלבאיע//</li>
<li>מנתקדה ולם יבקא לה מן תמנה שיא משוי פרוטה ולעילא ואבריא גמיעא</li>
<li>בעצהם בעץ אלשיך אבו אלפרג אלמדכור מן תמן אלגלאם ומ ור משה מן אלקיאם</li>
<li>עלי אלשיך אבו אלפרג בעיב חיניד אקנינא אנן חתומי מטה מן כגק מ ור ישועה</li>
<li>השר הנכבד בן כגק מ ור מבשר הנכבד נע קנין גמור חמור לקנות בו מעכשיו</li>
<li>במנא דכשר למקניא ביה בביטול כל מודעין ותנאין וביד ליד לא ינקה עלי מא</li>
<li>נסב אליה ומן מ ור משה קנין שלם בלי אונס עלי מא נסב אליה [וכאן] דלך</li>
<li>יום אלארבעא אלתאסע מן שהר תמוז משנת דתתקיב ליצירה [</li>
<li>דעל כיף ימא רבה מותבה רשותיה דאדונינו נגידינו שמואל הנגיד ה[גדול נגיד עם</li>
<li>ייי צבאות וכתבנא וחתמנא ויהבנא //ביד// תרויהון להיות להם לזכות [ולראיה</li>
<li>תאלי ביני שיטי מטה מ[סלמה כארג ען אלסמסרה ואלמכס ואלואגב ואלגעל</li>
<li>פאן גמיע דלך לאז[ם ללמשתרי מ משה אלמדכור דון אלבאיע</li>
<li>יוסף מלמד[</li>
</ol>
                    
                </div>
            
        </section>
    </body>
</html>
