
<html>
    <head>
        <title>Transcription of Legal document: T-S 13J6.12</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00006-00012/canvas/1">
                    
                    
                    
                        <ol>
<li>אלדי אחפטה אנא אבו אלעלא בן איוב בין סיד אלכל בן אבו יעקוב אלחזן [</li>
<li>אבו אסחק אברהים בן יחיי הידוע אלנגיב והו אן למא כאן יום אלכמ[יס</li>
<li>תמוז אתסא אכר אלנהאר ראית סיד אלכל ואלנגיב אלמדכור יקול [</li>
<li>לי פי הדא אלשטר //אלאברא// אלדי מעי אלדי מן בן סתות פקאל לה אלחזן מא נש[</li>
<li>קאטע עלי אלרגל לאן מא כדא כאנת אלשהאדה ותכלמו מע בעצהם בעץ [</li>
<li>ותגאולו פי אלכלאם ותכאפו פי אלכלאם סאעה גיידה ובעד דלך קאל אל[נגי]ב לל[חזן</li>
<li>אנא אכיר מנך אב וגד פקאל לה סיד אלכל אלבעיד [ ] תסק[</li>
<li>לאלכתי פי אלארץ אמתל מן אלבעיד ומן סתה אלאף יהודי מתלה ומן אבוה</li>
<li>וגדה [[וב]] ומא סמעתה אנא אבו אלעלא טרחת שהאדתי עליה עולה הלוי בר איוב</li>
<li>הלוי נע</li>
<li>ואלדי אחפטה אנא אבו אלכיר אלכיאט ואבו סעד אלכבאז בין סיד אלכל ו[אבו</li>
<li>אסחק אלמדכור לעיל אנני סמעת אבו אסחק אלמדכור והו יקול לל[חזן</li>
<li>אבו יעקוב פי גמלה מא קאל לה [[מצפוע ואלבעיד]] וקד קאל לה אבו [</li>
<li>איוב מתל דא אלמקדם מא ישתם קאל איש יכון דא מצפוע ה[</li>
<li>פלמא מצו אלנאס וקאלו ללחזן אבו אסחק שתמך גא אכר אלנהאר [</li>
<li>מא דכר וקאל לה תדכר לי אלבלע פקאל לה איש תכון [ ] אלבלע ח[</li>
<li>ותשבה אבוך וגדך ולאלכתי פי אלארץ אכיר מנך ומא סמענאה [ //ומן תלאתה אלאף יהודי//</li>
<li>טרחנא כטוטנא עליה ומן תלאתה אלאף יהודי מלחק והכל קיים</li>
<li>אלקנה בר אברהם נע ישועה בר ברכת נע</li>
<li>ואלדי סמעתה אנא אבו אלחסין אלכבאז בינהמא איצא ודאך אן [[אלנגיב]] אסחק</li>
<li>יקול מן הו הדא אלנחס אעני ען אלחזן והו גאיב ואטלק לה שתימה עצימה</li>
<li>תם אנתכרנא לה מן כתרה מא סמענא פיה מן אלשתימה ואכתצמנא אבו</li>
<li>אסחק אלמדכור ולמא כאן אכר אלנהאר ואלחזן ואבו אסחק דא כלון מן</li>
<li>דרב אלכראטין וקד וקפו פי אלבאב תכאפו פי אלשתימה תם קאל אבו אסחק</li>
<li>ללחזן זאיד ען דא גמיעה הדא אלפאעל מא יסכת ולה כדא כדא לו</li>
<li>אר/ד/ת אטהרתהא ואשהרתה פיהא פקלת לה אנא אבו אלחסין מא יחל הו</li>
<li>שליח ציבור אן כנת תערף פיה שו אצהרה ואטלק לה כתיר מן אלכלאם</li>
<li>ד.. והו גאיב ומא חפטתה אנא אבו אלחסין מן דלך כתבת כטי עליה</li>
</ol>
                    
                </div>
            
        </section>
    </body>
</html>
