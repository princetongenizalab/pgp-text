
<html>
    <head>
        <title>Transcription of Letter: T-S 12.380</title>
    </head>
    <body style="max-width: 860px; margin: auto">
        <h1>Transcription of Letter: T-S 12.380</h1>

        <p>S. D. Goitein, unpublished editions (Nahray‎ b. Nissim archive).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00380/canvas/1">
                    
                    
                    
                        <ol>
<li>כתאבי יאסידי ומולאי אטאל אללה בקאך ו[אדא]ם [סלאמתך ונעמתך ו] סעאדתך וצרף אל אסוא</li>
<li>ענך ברחמתה מן אלאסכנדריה יו[ ] אל מבארך אעאדה אללה</li>
<li>עלינא סנין כתירה וערפנא ואיאן ברכתה [ומ]א תחב עלמה אן וצל כתאבך</li>
<li>ווקפת מנה עלי מא סררת בה מן עלם סלאמתך ודכרה אנפאד אל צרה צ[חבה] יוסף</li>
<li>בן אזיז וקד וצלה וקבצתהא לא עדמה בקאך ודכרת אנפאד אל צרירה אלדי וצלת</li>
<li>לך מן קבל בן נחום ואנא אנפדהא לך צחבה מן יצל מן אצחאבנא פסרע אן שא אללה</li>
<li>ואלמקסע אעלמתך דלך ומא דכרתה מן אמר כתאב יצל לך או גירה [קד] וצלת</li>
<li>לך כתב וגירהא וקבץ אל גמיע אל שיך אבו אסחק פארגו אנה אנפדהא אליך</li>
<li>ומא דכרתהא (טעה?) מן אמר יונה קד אעלמתה ודכר אן גמיע אלהואיג(?) חאצרה</li>
<li>אלא אל ניל קד באעה ווזן מן תמנה מא אלתנאה(?) ואל בקיה חאצר ומא אכדה</li>
<li>ען תסלימה ללשיך אבן אסחק אלא אמר אלוכאלה אלדי וצלת אלי אן ימלע(?) ותכתב</li>
<li>ויסלם אעלמתך דלך ומא דכרתה מן אמר אבי עמראן אלמרגאני קד בלגתה</li>
<li>[ס]לאמך ווציתה עלי אלכדאריס וקד חמלהם מעה פי עשארי בקא וקתה אלי</li>
</ol>
                    
                        <h3>Margins:</h3>
                    
                        <ol>
<li>אלסעה לם / יקלע מן הנא אללה י[כתב] / סלאמתה וקד דכרו אן / חרכו מן סקליא</li>
<li>אלמרכב / אל גדיד יקלע אללה יכתב / סלאמתה ואל עשארין / נכאף עליהא ואל</li>
<li>גמיע / עלי אקלאע וכתב סנעה / קראת עליך אתם אלסלם / ומולאי אלרב אחיאה</li>
<li>אללה / אלסלם וגמיע מן תשמלה / ענאיתך אלסלם</li>
</ol>
                    
                        <h3>Top:</h3>
                    
                        <ol>
<li>ותפצל תכץ(?) עני / סידי אבו זכרי / אחיאה אללה אתם אלסלם / וקד חקדם מני</li>
<li>אליה / [כת]אב והניתה(?) באל / מועד ולם אדי לה / גואב ארגו אנה / משגול</li>
<li>פי שגל כיר / ותערפה אן וצל יהודי / מהדוי(?) מן מאזר(?) / יערף בנסים בן</li>
<li>עסיה / והו שריך(?) חסון / בן אסחק</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00380/canvas/2">
                    
                    
                    
                        <h3>Page two:</h3>
                    
                        <ol>
<li>ומעה רצאץ וזית תבעץ מתאע וקד וצל לי מעה מן חסון בן אסחק כתב והו יאכד עלי פי מראעתה</li>
<li>וקד או[סק] ב[צאעת]ה עלי עשארי מחמלה אליה ולי פי גמלתה קיצה מן קבל חסון אדא וצלת</li>
<li>בקית אל בצאעה אלדי בידה וצלת מעה כתב מן קבל אסחק וסאלתה אן כאן לאצחאבנא פי אל מראכב וסק</li>
<li>כתיר פדכר אן לם יכון לכם פיהא וסק אלא לבעץ מנכם וסאלתה אן כאן פיהא לאסחק</li>
<li>בן כלף וסק מקאל לא וחלפהא עלי דלך פחלף אנה לם יכון לך פיהא וסק ואן וצלת אכתב בדאלך</li>
<li>לחסון למאזר פאחב תעלמה דלך אללה תע יגמע עלינא ועליה ועלי כל ישראל וכדאלך נסאלה תעלמני</li>
<li>אן כנה בעת בקית אלכדו(?) ואן וצל כתאב סידי אבו סעיד ידכר אן לי פיה כמס קנאסיר פאחב תתפצל</li>
<li>ותעלמני ואפראים יכצכם אגמעין באתם אלסלם ושלום לסידי ומולאי אבו יחיי נהראי בן נסים נע אטאל אללה בקאה ו[אד]אם סלאמתה וסעאדתה</li>
<li>מן כתבה מוסי בן אבו אלחי</li>
<li>כלילה</li>
</ol>
                    
                        <h3>Address:</h3>
                    
                        <ol>
<li>וקד אנפדת אליך אלמקטע צחבה אבו עמראן</li>
<li>אלמרגאני</li>
</ol>
                    
                </div>
            
        </section>
    </body>
</html>
