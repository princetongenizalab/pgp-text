recto

(2−1) על שמך; אני כותב לך, אדוני ורבי, ייתן לך אלוהים אריכות ימים ויחמיר את גדולתך ואת עזרתו לך ואת אושרך, ויסלק כל רע
 
ממך ברחמיו, מאלכסנדריה ביום ערב המועד, יהיה לברכה, יחדשו אלוהים
עלינו שנים רבות ויודיענו ויודיעך את ברכתו; אשר למה שרצית לדעת: הגיע מכתבך
וקראתי בו דברים משמחים על שלומך. כתבת על משלוח הכים עם כלוף
בן חדיד. הוא כבר הגיע וקיבלתיו, אל תילקח ממני. כתבת על משלוח הכיס הקטן שהגיע
בשבילך מאת בן נחום. אשלח לך אותו עם מישהו מאנשינו שיגיעו, במהרה ברצון האל.
אשר לבגד, הודעתיך זאת. מה שכתבת בעניין מכתב או משהו אחר שיגיע בשבילך, אמנם הגיעו
בשבילך מכתבים ועוד דברים וקיבל את כולם האדון אבו אָסחַק. אקווה שהוא שלחם אליך. 
אשר למה שכתבת לנו בדבר יונה, הודעתי לו כבר, ואמר שכל הסחורות במקומן, 
(11–12) חוץ מהניל, שכבר מכר אותו ושילם מתמורתו את הוצאות הניקוב; והשאר אין להן ביקוש. הוא איחר למסור אותה (את התמורה) לאדון אבו אַסחַק אך ורק בגלל עניין ייפוי הכוח שהגיע אלי, (ובו נאמר) כי יעלה (לפסטאט). כתוב אפוא,
 
וימסור; זאת לידיעתך. מה שכתבת בעניין אבו עמראן אלמרג'אני, כבר מסרתי לו
דרישת שלום ממך ואת הוראתך על הקונטרסים, והוא כבר לקח אותם עמו ב'עשארי' של בקא, אבל עד 

recto, right margin
עכשיו הוא לא הפליג מכאן, אלוהים יכתוב אותו לשלום. אמרו שבצאתם מסיציליה עמדה האונייה החדשה להפליג, אלוהים יכתוב אותה לשלום, ושני גובי המכס שהו עליה בלילה; והכול עומדים להפליג. כתבתי בחיפזון. אני מוסר לך את מיטב דרישות השלום, ולאדוני הרב, ייתן לו אלוהים חיים, דרישות שלום, ולכל הנתונים להשגחתך דרישות שלום. 
recto, top margin
הואילה למסור בשמי לאדוני אבו זכרי, ייתן לו אלוהים חיים, את מיטב דרישות השלום. לפני כן שלחתי לו מכתב ברכה לכבוד המועד, אבל לא ראיתי תשובה עליו, אקווה שהוא עסוק בדברים טובים. הודע לו שהגיע יהודי איש מהדייה ממאזר, הידוע בשם נסים בן עטיה, והוא שותף של חסון בן אסחק 
verso

ויש עמו עופרת ושמן וקצת בדים. הגיעו עמו בשבילי מכתבים מחסון בן אסחק, והוא דורש ממני שאדאג לו.
הוא כבר העמיס את העופרת שלו על ה'עשראוי'. תוספת בשבילו: יש לי בכלל (הכספים שלו) ק' דינר מאת חסון; כאשר תגיע
יתרת הסחורה אשר בידו, אמסור לו אותם. ויש לו עמו מכתבים מאת חסון. שאלתי אותו אם יש לאנשינו מטען רב באוניות
ואמר: אין לכם בהם מטען, חוץ מאחדים מכם. שאלתיו אם יש עליהן מטען לאסחק
בן כלף ואמר: לא. השבעתי אותו על זאת; ונשבע שלא היה לך עליהן מטען. כאשר תגענה אכתוב על זאת
לחסון במאזר; אבקש ממך כי תודיע לו זאת. אלוהים יתעלה יגן עלינו ועליך ועל כל ישראל. עוד בקשתי ממך שתודיעני
אם כבר מכרת את יתרת החרוזים. הגיע מכתב מאדוני אבו סעיד, והוא כותב שיש לי (באונייה) חמישה קנטארים, ורצוני כי תואיל
להודיעני. אברהים שולח לכולכם את מיטב דרישות השלום. ושלום. 

verso, upside down
שלחתי לך את הבגד עם אבו עמראן אלמרג'אני. 
 
verso, address
לאדוני ורבי אבו יחיא נהוראי בן נסים נ''ע, ייתן לו אלוהים אריכות ימים ויתמיד את שלומו ואת אושרו. מאוהבו מוסא בן אבי אלחי נ''ע כלילה.