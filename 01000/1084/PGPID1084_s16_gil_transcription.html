
<html>
    <head>
        <title>Transcription of Letter: T-S 13J26.4</title>
    </head>
    <body style="max-width: 860px; margin: auto">
        <h1>Transcription of Letter: T-S 13J26.4</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00026-00004/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אלעזיז עלי אטאל אללה ב[קאך ואדאם]</li>
<li>נעמאך מן אלקדס עמרה אללה מסתהל ניסן ע[רפנא אללה ברכתה]</li>
<li>ומא יליה מן אלשהור ואלחאל סלאמה ונעמה וש[וק] אליך ק[רב] אללה</li>
<li>אלאגתמאע בך פי הדא אלמוצע וקיבוץ כל ישראל וצל</li>
<li>כתאבך וטייה כתאב לסידנא הנשיא ראש ישיבה אדאם</li>
<li>אללה עלאה וכבת אעדאה וכאן פי אלרמלה [פ]דפעתה למן</li>
<li>[י]רצלה אליה והו יכתב אלגואב וינפדה אל[י מצר] אלי סידי</li>
<li>אבו סעד והו ידפעה אליך ומא וכד[ת עליה (?) ] אלא לחקני</li>
<li>צעף ונזלה וסעאל ווגע עינין וקד הדית [ללה] תעאלי אלחמד</li>
<li>וקד אנפדת לפי שנ לר אברהם בן אלתלמיד אלי עסקלאן</li>
<li>ואכדת עליה פי אנפאדה אליך ארגו וצולה אליך אן שא אללה</li>
<li>וקד וצל אלכסא עלי ידיה ואלד[יב]אג (?) אמרה אל [ ]נה</li>
<li>קד אסתכדם סנה לאן דפעוה אלעסאקלה אלי גמעין</li>
<li>תגטו בה ורדוה באלזית [בק]אע בקאע והדא מן צל[י]ב</li>
<li>כבת אנת מא לך פי דלך שי ואנמא אעל[מת]ך דלך לתעלם</li>
<li>אן אמורי בעוונות מעכוסה ומ[ ] אלשתוה</li>
<li>כלהא מא כסבת שי אלא בטאל ובלד גיר [ ] אללה לא</li>
<li>עזב ולא יעזוב ואנא בעד אלפסח אן שא אללה אבתדי</li>
<li>אנסך לך אגדה אלתהלים ורבינו יצחק וולדה מסאפרין</li>
<li>אלי בעד אלפסח אלי צור ודמשק פאן ארדתם תכתבו אליהם</li>
<li>כתאב מן קבל ספרהם אנא אוצלה אליהם ואנא סאכן</li>
<li>מעה פי דאר ואחדה דאר בן אלבהורי אלדי וכילהא</li>
<li>ר אבון ועטף כתאבי הדא כתאבי[ן לר לברא]ט אריד</li>
<li>מנך תפרקהא פי מרכבין ותכתב א[נת אלי] מולאי אלשיך</li>
<li>אבי סעיד ולמולאי אלשיך ר לבראט ותעמל פי דלך מא</li>
<li>תראה ולעל לא</li>
</ol>
                    
                        <h3>Right Margin</h3>
                    
                        <ol>
<li>יתבקא לי פי אל</li>
<li>גרב שי עלי</li>
<li>כל חאל ואנא</li>
<li>אעלם אנך</li>
<li>מא תקצר</li>
<li>חסב אלרגיה</li>
<li>]א[ליך ובלגני</li>
<li>]א[ן אלכבירה</li>
<li>בחאל אללה</li>
<li>תעאלי יחסן</li>
<li>עאקבתהא</li>
<li>ודכרת אן אל</li>
<li>בראה אלדי</li>
<li>אנפדת אליך</li>
<li>לם תצל ושק</li>
<li>עלי דל]ך[ וקאל</li>
<li>לי אלכתבי</li>
<li>רבמא</li>
<li>תאכרת</li>
<li>תם</li>
</ol>
                    
                        <h3>Top Margin</h3>
                    
                        <ol>
<li>בעד דלך</li>
<li>תצל אליה</li>
<li>פנחב תעלמני</li>
<li>אן כאן וצלת</li>
<li>וקד כנת</li>
<li>כתבת נסכה</li>
<li>תאניה</li>
<li>ואשהדת פיהא</li>
<li>]שהאד[תהא לה בה</li>
<li>[ ] יכתב</li>
<li>....</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00026-00004/canvas/2">
                    
                    
                    
                        <h3>Verso</h3>
                    
                        <ol>
<li>וטלבתהא אנא ור אבון פי ביתה מא וגדתהא עלי אני אנפדהא</li>
<li>אליך והו יגי פי הדה אליומין יאכדהא ואנפדהא אל[יך אן] שא אללה</li>
<li>ו[כ]דלך כנת אנפדת אליך אלכתאב אלדי כתב[ת ]הא סתאת</li>
<li>מן [ ]ה עואץ אכיהא פאן כאן וצל אליך תער[פה]א בדלך ואן ארדת</li>
<li>אנא אנפד אליך נסכה תאניה ואמא אלעשרה דנאניר אלדי כאן</li>
<li>אנפדהא ר אברהם בן אלתלמיד אלי ר אבון פהי גיאד מא בעתהא</li>
<li>שי אלא אלרבאעיאת אלדי באע בהא אלמכאד פהי בהארג וקד</li>
<li>וצל אלי כתאבה בדלך אן אלרבאעיאת הי אלדי באע בהא אלמכאד</li>
<li>ואמא דפאתר אלרביעי ננ מא יבאע מנהא פי הדא אלוקת שי לאן</li>
<li>ורדהא בן אכתה והו מסתגני ען ביעהא קרא[ת] על[י] כאצה</li>
<li>נפסך אלשריפה אפצל אלסלם וסידנא אל[רב אפצל אלסלאם ו]עלי צהארך</li>
<li>ואלכבירה וחמאתך אלסלם ומן סאל עני אלסלם וא[נא אסאל]ך תסאל סידי</li>
<li>[א]בי אלפרג ישועה פי קליל אלקפאר [מ]ן אלאסכנדריה לאן פי אל[קדס ליס]</li>
<li>[מנ]ה והו אכבר עקאר יצלח לי וינפעני כתיר ולעל ינפ[דה]</li>
<li>[[לאס]] לעסקלאן או ריף מא אכתא[ר] ושלומך ירבה ויגדל</li>
<li>[ור א]בון ור יצחק יכצוך אלסלם ורבינו יצחק ור ברוך יכצוך</li>
<li>[אלס]לם</li>
</ol>
                    
                        <h3>Upside-Down
#</h3>
                    
                        <ol>
<li>[لسيدي وموﻻي ابي يحيي نه]راي بن نسيم شاكر٥ اسراييل بن سهلون الفسطاط</li>
<li>[اطال الله بقا٥ وادا]م سلامته ونعمته ان شاء الله</li>
<li>الحسين بن طاهر عمر بن يوسف وولد</li>
</ol>
                    
                </div>
            
        </section>
    </body>
</html>
