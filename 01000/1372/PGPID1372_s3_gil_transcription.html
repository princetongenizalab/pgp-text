
<html>
    <head>
        <title>Transcription of Letter: T-S Misc.25.132 + T-S Misc.25.139</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.132 + T-S Misc.25.139</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00025-00132/canvas/1">
                    
                    
                    
                        <ol>
<li>[ אל]מפרד ואלגמי[ע]</li>
<li>[ אבו אל]חסן ירום הודו</li>
<li>[ ח]צרתה //מא// פאן אסתקר</li>
<li>[ ] עלי א[חראם א]לגמיע פיפעל ואן ראי מן אלצואב</li>
<li>תקדים חרם בן שכניה ותאכיר חרם אולאיך פיפעל וקד</li>
<li>געלת כתאב חרם בן שכניה וסאיר אלאחכאם אלמלתמסה</li>
<li>עלי נסכתין מתפקתין אחדתהמא אלי חצרה מולאי אלרייס אלגליל</li>
<li>אלסייד אבי אלחסן אדאם אללה עלאה ואלאכרי אלי חצרה מולאי</li>
<li>אלרייס אלגליל אלסייד אבי אלטייב ירום הודו פאיהמא תקדם</li>
<li>יעמל בחסבה עלי מא יסתקר אלראי בחצרתיהמא ולא יטן</li>
<li>נכבדנו החבר המעולה אנני אגפל ען אמרא יטלבה מני ולא אתואנא</li>
<li>ען חואיגה ואנא מן ורא מעונתה בגמיע מא אקדר עליה ואדא</li>
<li>עול עלי קראה אלכתאב פי אלכניסה פיכון אלדי יקראה יפצח</li>
<li>ען אלאגראץ כיפה אלתצחיף לאן פ[יה] הלכות חכמיה ולא</li>
<li>יוכר כתאבה [ונפסי מתו]קעה וצול אלכתב במא תסתקר עליה אלחאל</li>
<li>ופי מא בעד במא תשתהי וכאן קד לוח לי פי כתאבה אמר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00132/canvas/2">
                    
                    
                    
                        <h3>TS Box Misc. 25, f. 139</h3>
                    
                        <ol>
<li>עמירין אלשעראני אלמגרבי כזאה אללה ודאך אכס ממא</li>
<li>ידכר עלי אלמנאכר [ל]מא ראית אטרף מן דלך אתרי לו אחרמה</li>
<li>נכב[דנו] הח[בר המעולה] מא[ ] דלך ועלי כל מן יעלם ולדה</li>
<li>ענדה או ידכל בה ביתה וקד אנטחן וקדרה אקל ממא יחתאג</li>
<li>אלי כתאב בחרמה ואן כאן //תם// טריק אלי תאדיבה אלתאדיב אלבליג</li>
<li>פלא יהמלה פליס לה אלא אלתנכיל בה כמא גרת עאדה</li>
<li>אלמקאדסה حرسهم الله ה דאימא יחבסוה וינפוה מן אלקדס</li>
<li>וישד נכבדנו החבר קלבה ויקוי מניתה פאן אללה תע יעינה</li>
<li>וימדה באלתופיק וקד וצפתה אחייה רח פי אלכתב במא הו חקיק</li>
<li>בה ואהלא לה ויי ברחמיו הרבים ימלא משאלותינו בו וישימהו</li>
<li>לאלפי רבבה וקד סרני מא ערפתה [ת]כון אלראגל אלדי מן באב אלחכם ענדה</li>
<li>לינפד אחכאמה ויגב אן תגתמע אלגמאעה ותשכר מוליי אלרייסין אלגלילין</li>
<li>אלסיידין עלי מא הודא יתטולא בה ולא יהמל אלצלוה עליהמא פי סאיר</li>
<li>אלאוקאת ויי יגלגל על ידו כל זכיות וחסדים ויפיקהו לרצונו</li>
<li>ושלומו ושלום כל קרוביו ואוהביו והנלוים עליו ירבה נצח סלה</li>
</ol>
                    
                </div>
            
        </section>
    </body>
</html>
