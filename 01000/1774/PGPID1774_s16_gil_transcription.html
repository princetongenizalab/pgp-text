
<html>
    <head>
        <title>Transcription of Legal document: T-S 20.110</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.110</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00020-00110/canvas/1">
                    
                    
                    
                        <ol>
<li>שהד[ו]תא דהות באנפנא אנחנא שהדי דחתמות ידנא לתתא</li>
<li>בשבה דהוא יומין בירח אלול דשנת [אר]בעת</li>
<li>אלפין ותמני מאה וארבעין ושית שנין לבריאת עלמא ב[פסטא]ט</li>
<li>מצרים דעל נילוס נהרא מותבה כן הוה חצר אלינא כב ג[ד קד] מר</li>
<li>ורב צדקה החבר החכם והנבון בן כב מר ורב מבחר [ ]</li>
<li>ומר נתנאל דמתקרי הבה אללה בר ישועה אלמקדסי והכד[י קאלו לנא]</li>
<li>אשהדו עלינא ואקנו מנא מעכשו בכל לשון שלזכות וכתבו [וחתמו]</li>
<li>תרי נסחי וסלמו לכל ואחד מנא נסחא חדא למהוי בידיה לז[כות ולראיה]</li>
<li>ודלך באכתיארנא גיר מקהורין וגיר מגבורין אלא בנפש חפ[צה</li>
<li>נחן מקרין ענדכם באן אסתכרנא אללה תעאלי דכרה ועקד[נא ביננא]</li>
<li>שרכה אכרגת אנא נתנאל דנן מן מאלי כמסה עשר דינאר ותסלמת [מן]</li>
<li>שריכי מר ורב צדקה החבר דנן כמסין דינאר דנאניר דהבא עינא גיאדא</li>
<li>יכון גמלה ראס מאלנא כמסה וסתין דינאר עינא גיאדא על מנת אן אעמל[הא]</li>
<li>פי צנאעה אלחיאכה ואביע עלי אלבזאזין אלתי (!) פי אלקיאסיר באלוזן</li>
</ol>
<p>ובאלצבר ומ[א]</p>
<ol>
<li>רזק אללה תעאלי דכרה מן פאידה כאנת ביננא באלסויה ליס לאחדנא זאיד עלי</li>
</ol>
<p>אלאכר</p>
<ol>
<li>אפילו פרוטה אחת ועל מנת אן אחרץ ואגתהד ואודי אלאמאנה פי גמיע מא</li>
<li>אתולאה פי הדה אלשרכה וקד שעבדת רוחי להדה אלשרכה טול מא חאל</li>
<li>שריכי כב גד קד מ ור צדקה החבר דנן מנצלח וראיה תתבית אלשרכה</li>
<li>ביננא ואמא אן אכתאר אלפרקה פעלי אן אנץ לה מאלה אול פי אול ונהאית אכר</li>
<li>דרהם מנהא אלי מדה שהרין מן אול מא אטלב דלך מנה וכדלך איצא וחס</li>
<li>ושלום כאן תם נקצאן מן ראס אלמאל כאן דלך ביננא באלסויה וגמלה הדה</li>
</ol>
<p>אלכמסה</p>
<ol>
<li>וסתין דינאר אלראס אלמאל אלמקדם דכרהא הי בידי אנא נתנאל דנן וליס פי</li>
</ol>
<p>יד</p>
<ol>
<li>שריכי דנן מנהא אפילו פרוטה אחת וגמיע מא אכדה לי נפקה אסלם</li>
<li>לשריכי מר ור צדקה החבר דנן מתלה וקד געלתה נאמן כשני עדים כשרים</li>
<li>פי גמיע מא יקול אנה פי גהתי מן ראס אלמאל וגירה</li>
</ol>
                    
                </div>
            
        </section>
    </body>
</html>
