
<html>
    <head>
        <title>Transcription of Letter: T-S 12.279</title>
    </head>
    <body style="max-width: 860px; margin: auto">
        <h1>Transcription of Letter: T-S 12.279</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00279/canvas/1">
                    
                    
                    
                        <h3>Recto</h3>
                    
                        <ol>
<li>וצל כתאב מולאי אלשיך אטאל אללה בקאה ואדאם סלאמתה וסעאדתה בעד אשתיאק עטים אליה</li>
<li>פבלג מני אלמבלג אלעטים ממא סררת בה גאיה אלסרור ודעות אלי אללה אלא יעדמני בקאה ולם יק[</li>
<li>עליה וכתאבי הדא יום ערובה פסח געלה אללה עליה אימן אלאעיאד ואברכהא וקד כאן תקרר [</li>
<li>אללה באלתהניה ארגו וצולה אליה ומא דכר אעזה אללה שי מן אלשוק אלא וענדי אצעאפה אללה תע[</li>
<li>חסב עואידה אלגמילה וקד סרני מא פעלה מן תכריק אלכתאב בעד קראתה לה אחסן אללה גז[אה</li>
<li>מן כטאב פלוני אלא ידפע אליה אכתר מן ה דנניר פמא ראית לדלך וגה לאנה כאן יערפה פי אל[</li>
<li>עלי מנלאי ועליי אסבאב לאן וחק מא נעתקדה בעונות מא תקע אלעין אליום עלי אחד ואמא [</li>
<li>אללה ממא ועד בה ר מימון מן אלופא אחסן אללה גזאה ואמא מא דכרה מן אנחדאר אלשיך אב[</li>
<li>קד כתבת אליה כתאב והו טי כתאבי הדא אנא ארגב אלי מולאי אלחוטה עליה אלי אן יצל אליה [</li>
<li>ולמולאי אלפצל ואלמנה אלעטימה עלי פי דלך לא עדמתה ואמא מא דכרה מן אמר סרר קד [אגתמעת]</li>
<li>מע אלרייס אב טול אללה עמרה ווגה ורא אבו אלביאן בן אלרייס יוסף זצל ואתפקנא עלי אנה ע[</li>
<li>בכיר ר שלמה מן אלרמלה נתממו אלקצה לאנה עייד הדא אלפסח פי אלרמלה וקד קאל לי אלרי[יס</li>
<li>פקלת לה חאצרה ענדי פקאל לי מא נרידו אלא תכתב לר נהראי ישתרי לנא בהא מן מצר עקיק [</li>
<li>קצב חסן לא גליל ולא דון פקלת נפעל ואבו יעקוב אסחק בן עלי ננ כארג יום אסרו חג והו יערפך [</li>
<li>קאל לי ר ישראל אנה ירסל מעה י כראריס מן אלכתאב אלדי ינסך וקד אעתדר וקאל אנה יכון נס[</li>
<li>אקוא מן אלשתוה והדבר אשר דברנו אני ואתה לא יכרגה מולאי לאסחק ענד וצולה לאנה יבלג [</li>
<li>גיר אנה אן אכתאר מולאי יתכשף בה ומנה ען גמיע מא יחתאג אליה מן אלאכבאר פהו יעמל ד[</li>
<li>אליה אלאק[...]הא וקד כתבת כתאב לסלאמה בן יוסף ננ אלי צקליה וערפתה בוצול אלכג דינר</li>
<li>רומי [וכתב]נא חסאב חסב מא קאל מולאי פי כתאבה ואלכתאב דרג כתאבי הדא אעלמת מולא[י דלך</li>
</ol>
                    
                        <h3>Right Margin</h3>
                    
                        <ol>
<li>וצחבה כתאבי הדא</li>
<li>כתאב לר [[עמאר]] חיים בן</li>
<li>עמאר ננ אלמדיני לעל</li>
<li>יתפצ[ל] מולאי ינפדה לה</li>
<li>צחבה כתבה [אלי א]סכנדריה</li>
<li>מתפצלא לא עדמ[ת]ה ול[א]</li>
<li>עדמת ת[פצ]לה וא[ן]</li>
<li>כאן מ[ולאי יגתמע מע]</li>
</ol>
                    
                        <h3>Top Margin</h3>
                    
                        <ol>
<li>אלשיך אבו יעקוב</li>
<li>אסחק בן יוסף אלאנדלסי במצר</li>
<li>אחב מן מולאי יכצה עני באפצל אלסלם</li>
<li>ואתמה ויערפה אן קד תקדם</li>
<li>מני אליה אלי מצר ד כתב ומא</li>
<li>ראית לאחדהא גואב ארגו</li>
<li>שגל כיר וקד אשגל דלך</li>
<li>סרי עטים אללה יגעלה פי</li>
<li>[חיז אלסל]אמה ולא יוקפני</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00279/canvas/2">
                    
                    
                    
                        <h3>....
Verso</h3>
                    
                        <ol>
<li>ויתפצל מולאי ינפד אליי אלרבאעיה אלרומיה מע מן יראה ומע מן ילהמה אללה פי וקת יחסן [</li>
<li>עלי רבע [...] לא עדמת תפצלה וכאן אסתעאד מני ר ישועה אחסן אללה דכרה כראריס פיהא [</li>
<li>ינסכהא אחב מן מולאי יבלגה סלאמי ויערפה מחבתי ויקול לה ינפדהא אליי מע אבו יעקוב א[סחק בן עלי</li>
<li>כפל דלך בפצלה ויבלג מולאי סלאמי אדונינו ורבינו הרב יחי לעד ויערפה שכרי ותנאי וכדל[ך</li>
<li>אדא כתב אליי יערפני באחואל אלכבירה סת מרוה דכרהא אללה באלכיר לאן אשגל קלובנא מא ד[כר פי</li>
<li>כתאבה מן וגעהא אללה יסמענא ענהא כיר וכל מן ענדנא יכצו באלסלם גמיע אלאהל ויכתץ מול[אי אפצל אלסלם</li>
<li>ואטיבה ואנמאה ואזכאה ומן תשמלה ענאיתה אפצל אלסלם ואצהאר מולאי אפצל אלסלם ושלום ל[</li>
<li>כתאב ל[</li>
</ol>
<ol>
<li>מולאי[</li>
</ol>
                    
                        <h3>Right Margin</h3>
                    
                        <ol>
<li>ולא יגפל מולאי בפצלה תוגיה</li>
<li>אלכתב ללאסכנדריה</li>
</ol>
                    
                        <h3>Address, right-hand column</h3>
                    
                        <ol>
<li>[لسيدي وموﻻي ا]بو يحيي نهراي ابن نسيم اطال الله</li>
<li>[بقا٥] وادام سلامته وسعادته وحمايته</li>
<li>(Signature of the carrier of the letter, illegible)</li>
</ol>
                    
                        <h3>Address, left-hand column</h3>
                    
                        <ol>
<li>من ابون بن صدقة المغربي شاكر٥</li>
<li>الفسطاط ان شاء الله عز وجل</li>
<li>محمد بن طاهر وولد٥ الحּּـ[ـسين]</li>
</ol>
                    
                </div>
            
        </section>
    </body>
</html>
