
<html>
    <head>
        <title>Transcription of Legal document: T-S 13J2.8</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00008/canvas/1">
                    
                    
                    
                        <ol>
<li>יכתץ באלחלבי וארת אלעזאזי</li>
<li>חצ]ר אלי בית דין סאלם בן מנצור אלחלבי ודכר אן לה</li>
<li>זכות ועדות ענד מן יאתי דכרה בעד הדא</li>
<li>פחצר אלינא רב אברהם בר שמריה הדיין אלחלבי נע</li>
<li>ודכר אן אסמעיל אלעזאזי אלחלבי אלמתופא בעכה פכלף</li>
<li>אכוין בחלב אסם אחדהמא אסד לה ג אולאד ואלתאני</li>
<li>הבה לה ולדין ואן אסמעיל הדא הו עם לסאלם הדא</li>
<li>ואן מא כאנו קט גיר ד אכוה אכברהם אסד ובעדה</li>
<li>הבה ובעדה מנצור ואלד סאלם דנן ואצגרהם אסמעיל</li>
<li>אלמתופא בעכה ותם חצר איצא אלעזר בר הלל</li>
<li>אלחלבי איצא ודכר מתל הדה אלשהאדה בעינהא</li>
<li>חרף בחרף לא זאיד ולא נאקץ ותם סאלנאהמא</li>
<li>אנן בי דינא הל תעלמא אן כאן תזוג אסמעיל מן</li>
<li>קבל ופאתה //בעכה// אלתי קד צחת ענדכם פקאלו לא ומא</li>
<li>תזוג קט ותם חצר איצא ר הלל בר מובחר אל</li>
<li>חלבי ושהד בשהאדה אלמתקדמין פוק הדא לא</li>
<li>זאיד ולא נאקץ וכאן דלך ביום שני פי יב יום כלת</li>
<li>לחדש כסליו מן סנה אתיא ומא דהוה קדמנא ומה</li>
<li>דאסהידו קמנא (צ"ל: קדמנא) כתבנא וחתמנא לזכו ולראיה למ</li>
<li>סאלם דנן יצחק ביר שמואל זל</li>
<li>יוסף הכהן בר חלפון נע</li>
<li>פרחיה המלמד בר ארח ננ</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00002-00008/canvas/2">
                    
                    
                    
                        <h3>verso</h3>
                    
                        <ol>
<li>חצר אלינא אנן בי דינא אלשיך אבו אלמרגא מר ורב יוסף בר מר</li>
<li>מבורך דידיע בן אלנאקד ואלשיך אבו אלחסן מר אהרן בר מר</li>
<li>יפת אלאסכנדראני ואבי אלפרג מר ישועה בר מר יצחק אלצבאג</li>
<li>וצמנא בבית דין אן גמיע מא יאכדה סאלם דנן אלמדכור פי באטן</li>
<li>הדה אלרקעה מן דינאר ואחד אלי מאיה דינ' ודלך בקנין וכלי הכשר מן //פי אחריותהם אן וצל טאלב אחק// סאלם</li>
<li>לקנות בו בביטול כל מודעי ותנאי שריר וקיים ודלך בחדש דנן בה[דא</li>
<li>כסלו שנת אתיא לשטרות תלי ביני שיטי ומכתוב פי אלגאנב אלמקד[אר</li>
<li>פי אחריותהם אן וצל [[מן יסתחק]] טאלב אחק מן סאלם דנן בהדא</li>
<li>אל]מקדאר וקיימין ודין קיומיהון הלל ביר עלי זל</li>
<li>עמרם בר אברהם ננ יצחק ביר שמואל זל</li>
</ol>
<ol>
<li>חצר אלי בית דין ר עלי</li>
<li>בן כבוד גק הלל החזן הגדול</li>
<li>וטאלב ר משה הזקן ביר אפרים</li>
<li>בעמאמתין סקיליה שראהא סתה</li>
<li>דנאניר ורבע מנד יב סנה ונחוהא</li>
<li>פסאל מר משה דנן ען דלך פקאל</li>
<li>לא היו דברים מעולם מא עאמלתה</li>
<li>יום קט ומא דהוא קדמנא כתבנא</li>
<li>וחתמנא יצחק ביר שמואל זל</li>
<li>שלמה ביר נתן החבר זל</li>
<li>ישועה בר יכין ננ</li>
</ol>
                    
                </div>
            
        </section>
    </body>
</html>
