
<html>
    <head>
        <title>Hebrew Translation of Letter: T-S Misc.25.19</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Misc.25.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-MISC-00025-00019/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב, אדוני וראשי, ייתן לך אלוהים אריכות ימים ויתמיד את שלומך ואת אושרך, מפסטאט, בג'</span></li>
<li><span lang="he">בטבת, יודיע אלוהים לך ולנו את ברכתו ואת אושרם של (החודשים) הבאים אחריו. שלומי טוב, ואני מאושר, לבעלי</span></li>
<li><span lang="he">השלום והאושר השבח והתודה. שלחתי לך מכתב לפני כן על ידי אדוני אבו זכריא מנחם, יעזרנו אלוהים, אבל לא ראיתי</span></li>
<li><span lang="he">תשובה עליו, והגיע אדוני אבו אלכיר בן תמאם, אבל לא הביא לי ממך מכתב, וראיתי בזה</span></li>
<li><span lang="he">מקצת התרשלות. זירזתי אותך, אדוני, שתשיג כי מעילים, אקווה שהשגתם. כבר</span></li>
<li><span lang="he">שלחתי עכשיו גם ק"ק דינר, ואבקש כי תשיג לי בהם גם כן עוד כי מעילים, הדבר</span></li>
<li><span lang="he">הכרחי, ואל יהיה לך ביום א' בבוקר שום עיסוק, אלא תשב אצל סוחרי הבגדים ותאסוף מהם את הדרוש לך,</span></li>
<li><span lang="he">ויבוא אלי ממך מכתב שהשגת את כ' המעילים. ביקשתי מאדוני אבו אסחַק, שיתחיל לארוז</span></li>
<li><span lang="he">בשבילי; לפני כן כבר שלחתי לך י' אריגים מצריים, אקווה שהגיעו; כמו כן שלחתי</span></li>
<li><span lang="he">ה' אריגים אחרים. אני מקווה שמכרת את שתי יריעות האריג היסוסי' הטובות, וכי השלמת את שארית</span></li>
<li><span lang="he">קניותיך. שלחתי לך גם שק נייר ובו כרכום. צבע לי בו את כל הפשתים ותעשה</span></li>
<li><span lang="he">בכל סוג מה שמתאים בשבילו ותכתוב עליהם: מעובדים', של כל אחד מן הרשומים: אבן חיון,&nbsp;</span></li>
<li><span lang="he">אלחפצי, אבן אבו כזאמה, אבן גנאגר, ברכאת אבן מכי, ותכתוב אצלך של מי המעובדים</span></li>
<li><span lang="he">ואת מיני הפשתים, כדי שאדע. מגיע לי מאחמד בן אלצאהריה אריזת ה' משואים, הואילה&nbsp;</span></li>
<li><span lang="he">לבקש שיעשה זאת ויסלק את המגיע ממנו; מגיע לו בעד ההעברה שלהם. מגיע לי מאבו אלחסין הסופר </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">ד' דרהמים וחצי,</span></li>
<li><span lang="he">שיסלק לך אותם.</span></li>
<li><span lang="he">רישום המשואים:</span></li>
<li><span lang="he">לברהון ונסים בני</span></li>
<li><span lang="he">אסחק התאהרתי</span></li>
<li><span lang="he">ונהוראי בן נסים</span></li>
<li><span lang="he">ועל הצדדים העליונים</span></li>
<li><span lang="he">בצד (אחד): לברהון</span></li>
<li><span lang="he">ונסים, ובצדה האחר:</span></li>
<li><span lang="he">ונהוראי;</span></li>
<li><span lang="he">ומאחוריהם</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">השומר אלוהים</span></li>
<li><span lang="he">והסמל</span></li>
<li><span lang="he">ובקצוות:</span></li>
<li><span lang="he">נסים נסים.</span></li>
<li><span lang="he">שים לב למעלה&nbsp;</span></li>
<li><span lang="he">בעת המיון.</span></li>
<li><span lang="he">משקל&nbsp;</span></li>
<li><span lang="he">המשואים הוא ת"נ:</span></li>
<li><span lang="he">ותקשור את הקצוות,</span></li>
<li><span lang="he">ואין אתה מן</span></li>
<li><span lang="he">הזקוקים להוראות. אני מקווה</span></li>
<li><span lang="he">שמכרת את</span></li>
<li><span lang="he">בדי הפשתים עד סופם,</span></li>
<li><span lang="he">ברצון האל.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00019/canvas/2">
                    
                    
                    
                        <h3>verso</h3>
                    
                        <ol>
<li><span lang="he">שלחתי בידי אדוני אבו אסחק ברהון חלק מן הבדים, תעזור לו למכור מה שנשאר אצלו עד שיסיים.</span></li>
<li><span lang="he">הטלתי עליו לקנות י' משואים מבוציר וה' מאקפאץ, תסייע לו בזאת גם כן. אשר לי'</span></li>
<li><span lang="he">שמבוציר יכתוב עליהם לברהון ונסים בני אסחַק, פרטי, השולח נהוראי. ויהיה הסמל</span></li>
<li><span lang="he">על החלק הזה כך&hellip; והה' שמאקפאץ, שבשביל השותפות שלי עמם, כמו</span></li>
<li><span lang="he">מה שקנית אתה, שומרך אלוהים. אני אזדרז לשלוח דינרים אחרים, ברצון האל. שלחתי לך עם</span></li>
<li><span lang="he">אדוני אבו אסחַק עור ישן, מכור אותו והוסף את תמורתו למה שאצלך ותרשום&hellip;; אם תשיגום</span></li>
<li><span lang="he">יובילום אלי אצל אבן אֲכוֹה ח' משואים ומגיע לי ממנו י"ו יריעות (אריג), והן אצל אדוני אבו מְחַמַד קאסם</span></li>
<li><span lang="he">שלח לי אותם עמו. כאשר יגיע הנה אבקש ממנו , ותוביל את השאר&hellip; ההצלחה מאלוהים יתגדל&nbsp;</span></li>
<li><span lang="he">וישתבח. מסור לאדוני אבו אברהים עיאש דרישת שלום ואמור לו שכתבתי לך אך ורק מפני שהזדמנה</span></li>
<li><span lang="he">נסיעתו של אדוני אבו אסחַק באופן פתאומי. הגיע מכתב ממרדוך, והוא מבקש ממך לקנות שני שולחנות משרד טובים, הודעתיך</span></li>
<li><span lang="he">זאת. אני כאן מתעסק בצורכי הקניות שלו, כפי שרצוי לו, אל ידאג כלל. יגיע אליו מכתב ממני אחרי כן. ושלום.</span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">שלחתי עם אדוני אבו אסחַק כיס&hellip; דינרים וקיראטים, מהם (דינרים) חאכמי וג' רבעי דינר; תַקן את הארגזים כדי שישלמו לנו בעדם.</span></li>
<li><span lang="he">לאדוני וראשי, אבו אלחַטָן סלאמה בן נסים נ"ע בן אסחק נ"ע,&nbsp;</span></li>
<li><span lang="he">ייתן לו אלוהים אריכות ימים ויתמיד את שלומו ואת אושרו; מנהוראי בן נסים. לבוציר,&nbsp;</span></li>
<li><span lang="he">ברצון האל. </span></li>
</ol>
                    
                </div>
            
        </section>
    </body>
</html>
