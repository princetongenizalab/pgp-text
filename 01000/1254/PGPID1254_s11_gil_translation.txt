recto

אני כותב, אדוני וראשי, ייתן לך אלוהים אריכות ימים ויתמיד את שלומך ואת אושרך, מפסטאט, בג'
בטבת, יודיע אלוהים לך ולנו את ברכתו ואת אושרם של (החודשים) הבאים אחריו. שלומי טוב, ואני מאושר, לבעלי
השלום והאושר השבח והתודה. שלחתי לך מכתב לפני כן על ידי אדוני אבו זכריא מנחם, יעזרנו אלוהים, אבל לא ראיתי
תשובה עליו, והגיע אדוני אבו אלכיר בן תמאם, אבל לא הביא לי ממך מכתב, וראיתי בזה
מקצת התרשלות. זירזתי אותך, אדוני, שתשיג כי מעילים, אקווה שהשגתם. כבר
שלחתי עכשיו גם ק"ק דינר, ואבקש כי תשיג לי בהם גם כן עוד כי מעילים, הדבר
הכרחי, ואל יהיה לך ביום א' בבוקר שום עיסוק, אלא תשב אצל סוחרי הבגדים ותאסוף מהם את הדרוש לך,
ויבוא אלי ממך מכתב שהשגת את כ' המעילים. ביקשתי מאדוני אבו אסחַק, שיתחיל לארוז
בשבילי; לפני כן כבר שלחתי לך י' אריגים מצריים, אקווה שהגיעו; כמו כן שלחתי
ה' אריגים אחרים. אני מקווה שמכרת את שתי יריעות האריג היסוסי' הטובות, וכי השלמת את שארית
קניותיך. שלחתי לך גם שק נייר ובו כרכום. צבע לי בו את כל הפשתים ותעשה
בכל סוג מה שמתאים בשבילו ותכתוב עליהם: מעובדים', של כל אחד מן הרשומים: אבן חיון, 
אלחפצי, אבן אבו כזאמה, אבן גנאגר, ברכאת אבן מכי, ותכתוב אצלך של מי המעובדים
ואת מיני הפשתים, כדי שאדע. מגיע לי מאחמד בן אלצאהריה אריזת ה' משואים, הואילה 
לבקש שיעשה זאת ויסלק את המגיע ממנו; מגיע לו בעד ההעברה שלהם. מגיע לי מאבו אלחסין הסופר 

recto, right margin

ד' דרהמים וחצי,
שיסלק לך אותם.
רישום המשואים:
לברהון ונסים בני
אסחק התאהרתי
ונהוראי בן נסים
ועל הצדדים העליונים
בצד (אחד): לברהון
ונסים, ובצדה האחר:
ונהוראי;
ומאחוריהם

recto, top margin

השומר אלוהים
והסמל
ובקצוות:
נסים נסים.
שים לב למעלה 
בעת המיון.
משקל 
המשואים הוא ת"נ:
ותקשור את הקצוות,
ואין אתה מן
הזקוקים להוראות. אני מקווה
שמכרת את
בדי הפשתים עד סופם,
ברצון האל.

verso

שלחתי בידי אדוני אבו אסחק ברהון חלק מן הבדים, תעזור לו למכור מה שנשאר אצלו עד שיסיים.
הטלתי עליו לקנות י' משואים מבוציר וה' מאקפאץ, תסייע לו בזאת גם כן. אשר לי'
שמבוציר יכתוב עליהם לברהון ונסים בני אסחַק, פרטי, השולח נהוראי. ויהיה הסמל
על החלק הזה כך… והה' שמאקפאץ, שבשביל השותפות שלי עמם, כמו
מה שקנית אתה, שומרך אלוהים. אני אזדרז לשלוח דינרים אחרים, ברצון האל. שלחתי לך עם
אדוני אבו אסחַק עור ישן, מכור אותו והוסף את תמורתו למה שאצלך ותרשום…; אם תשיגום
יובילום אלי אצל אבן אֲכוֹה ח' משואים ומגיע לי ממנו י"ו יריעות (אריג), והן אצל אדוני אבו מְחַמַד קאסם
שלח לי אותם עמו. כאשר יגיע הנה אבקש ממנו , ותוביל את השאר… ההצלחה מאלוהים יתגדל 
וישתבח. מסור לאדוני אבו אברהים עיאש דרישת שלום ואמור לו שכתבתי לך אך ורק מפני שהזדמנה
נסיעתו של אדוני אבו אסחַק באופן פתאומי. הגיע מכתב ממרדוך, והוא מבקש ממך לקנות שני שולחנות משרד טובים, הודעתיך
זאת. אני כאן מתעסק בצורכי הקניות שלו, כפי שרצוי לו, אל ידאג כלל. יגיע אליו מכתב ממני אחרי כן. ושלום.

verso, bottom margin

שלחתי עם אדוני אבו אסחַק כיס… דינרים וקיראטים, מהם (דינרים) חאכמי וג' רבעי דינר; תַקן את הארגזים כדי שישלמו לנו בעדם.
לאדוני וראשי, אבו אלחַטָן סלאמה בן נסים נ"ע בן אסחק נ"ע, 
ייתן לו אלוהים אריכות ימים ויתמיד את שלומו ואת אושרו; מנהוראי בן נסים. לבוציר, 
ברצון האל. 
