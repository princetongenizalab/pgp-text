
<html>
    <head>
        <title>Transcription of Letter: T-S Misc.25.19</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00025-00019/canvas/1">
                    
                    
                    
                        <h3>recto</h3>
                    
                        <ol>
<li>כתאבי יאסידי וריסי אטאל אללה בקאך ואדאם סלאמתך וסעאדתך מן מצר לג' כלון</li>
<li>מן טבת ערפך אללה ואיאנא ברכתה וסעאדה מא יליה ואלחאל סלאמה ונעמה למוליהמא</li>
<li>אלחמד ו[אל]מנה תקדם כתאבי אליך ביד סידי אבי זכריא מנחם איידה אללה ולם ארא</li>
<li>לה גואב ווצל סידי אבי אלכיר בן תמאם ולם יגיב לי מנך כתאב ודלני דלך עלי</li>
<li>בעץ אהמאל ואכדת עליך יאסידי פי תחציל כ' רדא ארגו אנך קד חצלתהא וקד</li>
<li>אנפדת אלאן איצא קק' דרה' אחב תחצל לי בהא איצא כ' רדא אכרי לא יכון מנהא</li>
<li>בד ולא יכון לך שגל יום אלאחד בכרה אלא אלקעוד פי אלבזאזין תתלקט מנהא חאגתך</li>
<li>ויגיני כתאבך בתחציל אל כ' רדא וקד סאלת מולאי אבי אסחק פי אן יבתדי יחזם</li>
<li>לי וקד כנת אנפדת לך י' מנאסג מצריה ארגו אנהא וצלת וקד אנפדת איצא</li>
<li>ה' מנאסג אכר וארגו אנך בעת אלשקתין סוסי אלגיאד ואנך אנגזת בקית</li>
<li>שראך ווגהת לך איצא קרטאס זעפראן תזעפר לי אלכתאן כלה ותעמל מע</li>
<li>כל באבה מא יצלח להא ותכתב עליהא מסתעמלאת מן לה דכר אבן חיון ואל</li>
<li>חפצי ואבן אבו כזאמה ואבן גנאגה וברכאת אבן מכי ותכתב ענדך אלמסתעמלאת</li>
<li>וכתאתין מן הי חתי אערפהא ולי ענד אחמד בן אלצאהריה חזם ה' אעדאל לעל</li>
<li>תסתעמלה ותסתופיהא מנה לה עליהא אלאנצראף ולי ענד אבן אלחסין אלכאתב</li>
</ol>
                    
                        <h3>recto, right margin</h3>
                    
                        <ol>
<li><span lang="he">ד' דרא' ונצ'</span></li>
<li><span lang="he">תסתופיהא מנה&nbsp;</span></li>
<li><span lang="he">ורסם אלאעדאל&nbsp;</span></li>
<li><span lang="he">לברהון ונסים אבני&nbsp;</span></li>
<li><span lang="he">אסחק אלתאהרתי&nbsp;</span></li>
<li><span lang="he">ונהראי בן נסים&nbsp;</span></li>
<li><span lang="he">ועלי אלט'הור מן&nbsp;</span></li>
<li><span lang="he">נאחרה לברהון&nbsp;</span></li>
<li><span lang="he">ונסים ומן נאחיה&nbsp;</span></li>
<li><span lang="he">ונהראי ומן</span></li>
<li><span lang="he">אלאכ'ר </span></li>
</ol>
                    
                        <h3>Margin at the head of the page</h3>
                    
                        <ol>
<li>אלחאפט אללה / ואלעלאמה ואלגואנב / נסים נסים</li>
<li>ותחתפט' וקת אלמיז/ ויכון וזן אל/ אעדאל ת"נ / ותרקע אלגואנב / ומא אנת</li>
<li>ממן / תוצא וארגו / אנך בעת אל / שש ואנגזתה / אן שא אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00019/canvas/2">
                    
                    
                    
                        <h3>Verso</h3>
                    
                        <ol>
<li>וקד אנפדת מע סידי אבי אסחק ברהון בעץ אלשש ואלבאקי לה תעאונה פי ביעה חתי ינגז</li>
<li>וקד כלפתה ישתרי ח' אעדאל מן בוציר וח' מן אקפאץ מעאונה פי דלך איצא אמא אל ח' אלדי</li>
<li>מן בוציר יכתב עליהא לברהון ונסים אבני אסחק כאצה תוגיה נהראי ותכון אלעלאמה</li>
<li>פי הדה אלבאבה הכדי ואלה' אלדי מן אקפאץ ברסם כלטתי מעהם מת'ל</li>
<li>אלדי אשתרית אנת חרסך אללה ואנא אחרץ פי תוגיה דנאניר אכר אן שא אללה אנפדת לך מע</li>
<li>סידי אבי אסחק נטע קדים תביעה ותציף תמנה למא ענדך ותתבת[ה] ואדא חצל</li>
<li>לכם חמל לי ענד אבן (אכנא תו ...) אעדאל ולי עליה י' שקק והי ענד סידי אבי מחמד קאסם</li>
<li>תחמל לי מעה ואדא וצל (דנא אנא א בך ) תחמל אלבאקי מ (בתופיק אללה עז....)</li>
<li>(וגל) תקרי סידי אבי אבראהים עיאש אלסלם ותקול לה לם יגעלני אכתב לך אלא אן אתפק</li>
<li>כרוג סידי אבי אסחק עלי ג'ת וקד וצל כתאב מרדוך והו יסאלה שרא ערצתין גיאד אעלמתך</li>
<li>דלך ואנא הנא פי תוגיה במא יחב לא ישגל סרה בשי וכתאבי יצל אליה בעד דלך ושלום</li>
</ol>
                    
                        <h3>At the end of the page</h3>
                    
                        <ol>
<li>ואנפדת מע סיד אבי אסחק (צרה)..דנא וקיר' פיהא חאכמיה וג' רבאעיאת (תצלה לאקפאץ ) חתי נתסלם עליהא</li>
<li>לסידי וריסי אבי אלחסן סלאמה בן נסים (נע) בן אסחק נע' מן נהראי בן נסים</li>
<li>אטאל אללה בקאה ואדאם סלאמתה וסעאדתה בוציר אן שא אללה</li>
</ol>
                    
                </div>
            
        </section>
    </body>
</html>
