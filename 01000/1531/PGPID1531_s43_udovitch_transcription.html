
<html>
    <head>
        <title>Transcription of Letter: T-S 10J20.18</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.18</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00018/canvas/1">
                    
                    
                    
                        <ol>
<li>כתאבי אטאל אללה בקא מולאי אל שיך ואדאם תאידה וסלאמתה ונעמאה</li>
<li>אקאדם (או: ותקאדם) כתאבי למולאי ארגו וצולה אליה ראגא מהניא למולאי בהאדא</li>
<li>אלצום אל מבארך תכתב בספר חיים מחילה וסליחה והאדא אל מועד</li>
<li>אל מבארך אללה יבלג מולאי אמתאלה פי חיאה ולדה אחיאה אללה שנים</li>
<li>רבות שש שמח ואנו וכל ישראל קד כנת אכדת עלי מולאי אדאם אללה</li>
<li>עזה פי אנג'אז אל זפת ארג'ו אנה אנגזת פלא יגפל ען דלך וקד כתבת</li>
<li>אלי פי מכאטבת זוגת עואץ נע וקד כאטבתהא ואנפדת אליהא דינרין אלי</li>
<li>קירטין ואשתכת חאל אל וקת לעמרי אנהא אחק מן גירהא תם</li>
<li>אעלם מולאי אן בעד אל מועד אחזם אל כרז אלדי לך ואנפדה לך</li>
<li>מע ר' ישועה תם אעלמתך יא מולאי אל מצאחף אלדי לך ענדנא פי אל רזה</li>
<li>אחב אנקלהא ללמכזן מן ג'הת אן אל ערס קרב ודלך אן מכתאר</li>
<li>אל חלבי יקול אנה יאכד בנה אל שיך אבו אל חק וקד דפע לה אל מקדם</li>
<li>ועמל אכתר חואיגה ואל עאקבה אן שא אללה ל</li>
<li>ופרח נסים אחיאה אללה פאן כאן נחמל לך מנהא שדה מע</li>
<li>ר' יהשועה פי אל כליג'</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00018/canvas/2">
                    
                    
                    
                        <h3>page b</h3>
                    
                        <ol>
<li>בעד אל מועד פיצל אלי כתאבך בדלך ואעלם מולאי אן אתצלת</li>
<li>בנא אכבאר מן אל מהדיה ואשגלה קלובנא כתיר אללה יפרג'</li>
<li>למען שמו הגדול וקד אתצל בנא אן ר' אברהם בן יעקוב</li>
<li>בן אכת אל דיין נע תופי ולמולאי טול אל בקא עזיז עלי בדלך</li>
<li>לקד כאנת ענדה גואהר אל מצאחף ואל כתב אלדי כאנת ענד</li>
<li>רבנו נסים זל ורבנו חננאל זל ורבנו ברכיה זל אעלמת מולאי</li>
<li>דלך תכתץ אפצל אל סלאם ונסים אחיאה אללה אל סלאם</li>
<li>וקרת עיני נסים אחיאה אללה אל סלאם ואל שיך אבו אל חק יכצה</li>
<li>[באפצל אל סלאם] אכצה [אפצל] אל סלאם</li>
</ol>
                    
                        <h3>upside down</h3>
                    
                        <ol>
<li>חצרת מולאי החבר גדול הישיבה שאכרה נתן ביר'</li>
<li>רבנו נהראי ביר' נסים זל נהראי</li>
<li>אטאל אללה בקאה ואדאם נעמאה</li>
</ol>
                    
                </div>
            
        </section>
    </body>
</html>
