
<html>
    <head>
        <title>Transcription of Letter: T-S 24.59</title>
    </head>
    <body style="max-width: 860px; margin: auto">
        <h1>Transcription of Letter: T-S 24.59</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00024-00059/canvas/1">
                    
                    
                    
                        <p>....</p>
<ol>
<li>ואלסנין [ ]אבי</li>
<li>סהל נאתאן אבן אברהים יחי לעד וטהר ללנאס דינה</li>
<li>ופצלה ועלמה ומערפה אלנאס בגלאלה אלביתה ותחדרת</li>
<li>אלי אלרמלה אטלב פצל אללה ו[פצ]ל אלאמה פא[..]ת שלמה מני</li>
<li>אלקנאה וסלך מעי מסאלך אלדסוס ושרחת [ ]לת</li>
<li>באלקיוד איאם אלאעיאד ותל[קא]ו ולדה ואכותה [ ]</li>
<li>סלאם אלאנדלסי //מעי// פי אלרסום ואל [ ]</li>
<li>קלוב סאדתי אלשיוך בני שועא אידהם אללה אלרחמה</li>
<li>ובדלהם דראהמהם וגאההם לקד כנת האלך אני ואלטפלה</li>
<li>ואבני גנסי פלמא ראי ולדה אלתועבה אלדי וצפה מעלום</li>
<li>פי כל בלד אנה&gt;ם&lt; קד אבדלו מגהודהם דפעאת ולם ימכנהם</li>
<li>אללה תעאלי פסבבו [ ] מן אלתקדם עלי ישראל</li>
<li>פא[שארו] עלי באלמצי אליה אלי ביתה אעני אלפאסי פמצית</li>
<li>אליה ובסת ראסה לעטם מא קאלני מן אלצרר ואלמוגוע</li>
<li>[ ]לי וקלת לה אנת תעלם אני כאדם גמאעה ואני</li>
<li>מקדם קדמתה אלאמה אמתתלת אמרה וצלית עליה [ ]</li>
<li>[ ] כדלך מן כאן פצל אללה ופצלה ופצל אבאיה ואסלאפה</li>
<li>עלי ולם ינפעני מציי אלי מוצעה וקאל לי פי אלוקת הו ואילייא</li>
<li>ואליה אבן אלסגלמאסי לקאהם אללה אפעאלהם אקסם באללה</li>
<li>אנך לא צלית עלי הדא אלרגל אבדא ולם ינפע מציי אליה</li>
<li>שי [ ]מה ולא ירחמה ולקד כאן לי כאל יערף בעלי</li>
<li>אבן אללאדקי אבן ת[ ] וכאן חזאן ומעלם פי הדא</li>
<li>אלמוצע וכאן מן [ ]ה ולם יקדר עלי אלמקאם מעה</li>
<li>אלי אן אוגלא אלי אלרמלה ואוצא ענד ופאתה אן לא יצעד</li>
<li>בה אלי אלקדס ולא ידפן בין אבאה לאגלה [ ]</li>
<li>פקבעוה והו חזאן פי אלרקה מקדם אלבלד יערף בירבי</li>
<li>יהושוע ולם ימכנה אלמקאם מעה פי אלקדס וקד עאד אלי</li>
<li>אל[מ]קבע ולולא מא תקדם מן כאלי אני כביר אלסן וכתיר</li>
<li>אלעילם לם אקים מעה וקד כאנו אלאואיל יקראו עליהם</li>
<li>אלשער ולא פתח ביתה ולו עלם ואעתקד מא קאל אללה פי</li>
<li>אלתורה לא תקם ולא תטור את בני עמך עלי אלאשיא</li>
<li>אלתי [ ] עליהא ומא עלמת אן תם סבב גיר אלקנאה</li>
<li>אלתי לחקתה מן מולאי אלריס ראס אלמתיבה וליכן קד עלם</li>
<li>[ ]אלי כלאם הקנאה והתאוה והכבוד מוציאים</li>
<li>את האדם מן העולם וקד בקית צאיע פי אלקדס למא</li>
<li>לי שי ולולא אלטפלה וצדקאת מולאי אלשיך ומואלי אלשיוך</li>
<li>[ ] מולאי אלשיך אבי אלסרור יהושע אבן נאתאן</li>
<li>אבקאה אללה [ ]קה ואבקא ולדה וסיידי אבי אצחאק</li>
<li>ברהון אדאם אללה רצאה וחרשתה יערפני ויערף חאלי וקד</li>
<li>כאן לאביה עלי פצל וצדקאת ולעמומתה וואצלוני בהא</li>
<li>מן אלגרב וקד עלם אללה גל תנאה אן ענד סמאעי פי דאר</li>
<li>סאדתי בני אלשיך [ ] שועא חרסהם אללה כבר וגע ולד</li>
<li>סיידי אלכהן יחזקאל המעולה שצ בחבורה [ ומצית]</li>
<li>אלי באב אלרחמה וסאלת אללה גל תנאה ימן עליה באלעאפיה וקד</li>
<li>מצית אן אכתב אלי סאדתי אלשיוך אדאם אללה עזהם [ ]</li>
<li>[ ] פלם יכן לי קלב ולא [ ]</li>
<li>פי סעה כרמהם ופצלהם אן לא יגדו עלי [ ]</li>
<li>מכאתבה וכץ בדלך סאדתי אולאד אלכהן אדא[ם] אללה להם אלוק[אר]</li>
<li>ערפתהם וערפת חסידותם פאן ארדתם אן תספ[ ]</li>
<li>הדא אלקדס ותעינוני עלי אלמקאם פיה פאנתם תפעלו מעי כל</li>
<li>אלגמיל פמא אולאכם בדלך ושלומכם ירבה ויגדל לעד</li>
<li>ישע יקרב</li>
</ol>
                    
                </div>
            
        </section>
    </body>
</html>
