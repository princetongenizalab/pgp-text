
<html>
    <head>
        <title>Transcription of Letter: T-S 10J10.27</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00027/canvas/1">
                    
                    
                    
                        <ol>
<li>וצל [כתאב] מולאי אל חביר אל אגל גדול הישיב[ה] [אטאל] אללה בקאה</li>
<li>ואדאם עזה ותאידה וסעאדתה ונעמתה ואנת תדכר פיה חאל אל</li>
<li>ניל ואל כאפור פסאלת מסלם אל מעלם פקאל לי אנא נמור אלי בלד</li>
<li>אלרום פרגע בעד איים צאפר אלי טראבלס אל גרב פשאורת אבו</li>
<li>אל חסן עלאן פקאל אל ניל מא יסוא לה פי טראבלס אל גרב שי פתפצל</li>
<li>אל שיך אבו עמראן בן בלחי וזנת לה טי רטל ווקיתין יגי חסאבה</li>
<li>מן סער חי ונץ אל קנט ג' גיר סדס ט' קירט ועמלתהא פי כוישה</li>
<li>ודפעתהא לה שדהא לך פי עדלה ומא קצר אדא כתבת כתאב תשכרה</li>
<li>ואל כאפור מא דפעה לי רבי ישועה אלא קבל מגית אלמראכב בלילתין</li>
<li>או ג' פדפעתה אלי מן יצעדה ווזן עליה אל אגרה ו......</li>
<li>פיה ונכתב אליך פי כתאב אכר ונדפעה אלי אבי אל חסן עלאן</li>
<li>לידפעה לך כמא דכרת ואל כתב אלדי דכרת אכדתהא ודפעתהא אלי</li>
<li>אלחמישי כמא דכרת מנהא בל כראסה מנהא מסרטה וגיר</li>
<li>מסרטה ופיהא ג' אגזא מגלדה אלדי דכרת לנאסך די דפתר</li>
<li>מגלד/ה/ ואחד רקע וב' מן אל ערבי אלדי אנפדנאה לך מנים ז'</li>
<li>אדא וצלת תתסלמהם מנה ואנא יאמולאי לחקני וגע עצים</li>
<li>מן אדר ראשון אלי יומי האדא בעד אן אויס מני ור[חמני]</li>
<li>אללה תעאלי [[ולחקני]] והדית</li>
</ol>
                    
                        <h3>(margin)</h3>
                    
                        <ol>
<li>מן אל וגע גיר אן</li>
<li>לחקני נפך פי אחשאי</li>
<li>ואנא כאיף מנה וללה</li>
<li>מא כרגת אל טריק</li>
<li>אלא צרורי ואנא</li>
<li>נסאלך יאמולאי אן</li>
<li>תאכד לי בסבאעי</li>
<li>סכר ורבע וקיה</li>
<li>ראונד טיבה ת[כלף]</li>
<li>מן ינתקיהא לך</li>
<li>ותנפצהא אלי מע</li>
<li>מן תראה וקד</li>
<li>יארי</li>
<li>אן תוסצי</li>
</ol>
<ol>
<li>אן ...... אן</li>
</ol>
                    
                        <h3>(upper margin)</h3>
                    
                        <ol>
<li>ואכדהא אלדי לך ותערפני</li>
<li>וצול אל שקתין ואל קראבה</li>
<li>אל זית וקד וזנת אגרה</li>
<li>ען אל שקתין ה' קרריט</li>
<li>ונצף ואל גזל אנא</li>
<li>אהתם ביה ונדפעו</li>
<li>אלי צדקה אבן בולחסן</li>
<li>יעמלה ואן כאן לך</li>
<li>חאגה כיף לי בקצאהא</li>
<li>ואבו אל כיר יקבל ידך</li>
<li>ויסאל ען אבו סעיד כתיר</li>
<li>ואנא נסאלך תסתקצי לא</li>
<li>איש ינפע אלי אלחשא</li>
<li>לעל תצתקצי לי שי</li>
<li>נשרבה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00027/canvas/2">
                    
                    
                    
                        <h3>verso</h3>
                    
                        <ol>
<li>קראת עליך אל סלאם ויאנא בנאנא בן מוסי</li>
<li>יכסך באפצל אל סלאם וכדאלך מולאי</li>
<li>אבו סעד ולדך ונהניך בהאדי אל עיד</li>
<li>...ך אללה שנים רבות</li>
<li>ואלדפאתר צחבת אבו עמראן אבן אפראים</li>
</ol>
                    
                        <h3>(bottom of the page, upside down)</h3>
                    
                        <ol>
<li>מולאי אלחביר אלאגל גדול הישיבה אבי מן עואץ בן חנ[נאל]</li>
<li>יחיי נהרי בן נסים</li>
<li>אטאל אללה בקאה ואדאם עזה זצל</li>
</ol>
                    
                        <h3>(right margin)</h3>
                    
                        <ol>
<li>אל נקץ מן שפט הראש</li>
</ol>
                    
                </div>
            
        </section>
    </body>
</html>
