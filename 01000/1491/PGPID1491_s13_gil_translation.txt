recto

הגיע מכתבך, אדוני החבר גדול הישיבה, ייתן לך אלוהים אריכות ימים
ויתמיד את גדולתך ואת עזרתו לך ואת אושרך ואת חסדו לך. אתה כותב בו על עניין
הפנינים והקמפור; שאלתי אפוא את מסלם המלמד ואמר לי: אני נוסע אל ארץ
הביונטים. אחרי ימים מספר חזר, ונסע לטראבלס של המערב. התייעצתי אפוא עם אבו
אלחסן עלון ואמר: הניל לא יהיה שווה לו כלום בטראבלס של המערב. עשה אפוא
האדון אבו עמראן בן אבו אלחי חסד; שקלתי לו י"ט רטלים ושחי אוקיות, שהחשבון בעדם מסתכם
לפי מחיר של י"ח דינרים וכ' קיראטים, בג' דינרים פחות שישית, וחצי קיראט. סידרתי אותם בשקית
ומסרתים לו, והוא ארז לך אותם במשאוי שלו, ועשה את כל המאמצים. כשתכתוב מכתב, תודה לו. 
(10-9) את הקמפור מסרו לי רבי ישועה, אך שני לילות או ג' לפני ליל הפלגת האוניות ומסרתי אותו למי שהבטיח לו אותו, והוא חייב בשכירות, אראה בכמה תסתכם
 
ואכתוב לך במכתב אחר ואמסור אותו לאבו אלחסן עלון
שישלח לך אותו כמו שכתבת. את הספרים שכתבת עליהם קניתי ומסרתים
ל'חמישי' כפי שכתבת. מהם ל"ב קונטרסים, מהם מפוררים ובלתי
מפורדים, ובהם ג' חלקים מכורכים בעור. מאלה שכתבת שהם חסרים, י"ד קונטרסים
מכורכים בעור, גליונות קלף, ערביים, מן הערביים שמהם שלחנו לך ז'
קונטרסים(?), תקבל אותם ממנו. אני, אדוני, חליתי במחלה נוראה
מאז אדר ראשון עד היום הזה, אחרי שכבר התייאשו ממני, אבל רצה
אלוהים יתעלה והחלמתי

recto, right margin
מן המחלה, אלא שירדה עלי נפיחות במעי, ואני חושש ממנה. חי אלוהים, אני יוצא לדרך רק כשאין בררה. אבקש ממך, אדוני, שתקנה לי בעד רבע דינר סוכר ובעד רבע דינר אוקיה ובס טוב ותבקש שיקצצו לך אותו ושלח אותו אלי עם מי שתמצא לנכון; חי אלוהים,
recto, top margin
אל תפסיק לכתוב לי .... יקנה לך אותם; הודע לי אם הגיעו שתי יריעות (האריג). וכבר (הגיע ?) השמן וכבר שילמתי את השכר בעד שתי יריעות (האריג), ה' קיראטים וחצי; אשר למטווה, אני אטפל בו ואמסור לצדקה אבן אבי אלחסן שיסדר אותו. ואם יהיה לך צורך בקנייה, אשמח למלאו לך. אבו אלכיר מנשק את ידך והוא מבקש מאבו סעד מכתב; ואני מבקש ממך שתתעניין בשבילי מה טוב לי למעי, ואולי תקנה לי משהו שאשתה. 
 
verso
אני שולח לך דרישות שלום; ואני, בניה בן מוסא, שולח לך את מיטב דרישות השלום וכן לאדוני אבו סעד בנך. ואני מברך אותך לקראת החג הזה, יחדשו אלוהים עליך שנים רבות. הקונטרסים הם עם אבו עמראן בן אפרים. 
verso, address
אדוני החבר הנכבד גרול הישיבה אבו יחיא נהוראי בן נסים זצ"ל, ייתן לו אלוהים אריכות ימים ויתמיד גדול מעואץ בן חננעל ….