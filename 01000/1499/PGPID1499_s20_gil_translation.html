
<html>
    <head>
        <title>Hebrew Translation of Letter: T-S 10J12.21</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J12.21</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00021/canvas/1">
                    
                    
                    
                        <h3>recto</h3>
                    
                        <ol>
<li>(2-1) אני כותב לך, אדוני ורבי הנכבד והאציל, ייתן לך אלוהים אריכות ימים וישמרך מהיפוכו של זה, מוגן מכל תקרית, וייתן לך תמיד יקר ועזרה</li>
<li> </li>
<li>ואושר ושלום וחסד, מן הבית באלכסנדריה.</li>
<li>שלומי טוב, אילו יכול היה להיות טוב כשאתה רחוק; בריאותי טובה, אבל משבש אותה כאב </li>
<li>הגעגועים אליך; ועניינים שתקצר היריעה מלפרטם. לאלוהים עלינו להודות,</li>
<li>כולנו, געגועי אליך, אדוני, בכל יום גדלים ומתרבים, ללא</li>
<li>גבול שאוכל לעצור אותו, וללא שיעור שאעמוד בו. אלוהים ישימך במחוז</li>
<li>השלום והסיפוק בכל דבר, מאלוהים אבקש וממנו אצפה כי יהנני</li>
<li>בראיית פניך, אדוני ורבי, יכה אלוהים את אויביך, בקרוב,</li>
<li>אמן, ריבון העולמים. סיבת כתיבתי אליך, אדוני</li>
<li>ורבי, והתפרצותי אליך: יצאתי מפסטאט ונשאר</li>
<li>הצעיר אבו סהל השולחני חייב לי שני דינרים פחות קיראט. ועשיתי עליהם הטבה</li>
<li>לאדוני אבו רוח פרג' אלארג'ואני אשר לפני (מחנה) האוהלים(?) בתנאי</li>
<li>שישלח אותם אלי במהרה עם מישהו מאנשינו שיבוא. ואני, מזה ד' חודשים,</li>
<li>מחכה להם אבל לא ראיתי ממנו אף פרוטה אחת ולא מכתב שייתן תקווה</li>
<li>ללבי, אלא אני כותב ואיני מקבל תשובה; ומכיוון שפקעה סבלנותי,</li>
<li>אני מתפרץ אליך, אדוני ורבי. וכותב לך מכתב זה, שתנהג</li>
<li>עמי על פי מנהגיך היפים עם זולתי </li>
</ol>
                    
                        <h3>recto, right margin</h3>
                    
                        <p>ותטריח עצמך לעשות טובה ותלך ותדבר בשבילי על עניינם עם האדון אבו רוח פרג' ועם אבו סהל אלצירפי ותעשה עמי מצווה ראהיה והמודים לך ותעשה לי טובה ותשפיע עלי חסדך כאשר עשית לזולתי, ושלח אותם אלי, אם נוח לך, או אל אדוני ורבי אבו אסחק אברהם בן האלכסנדרוני, עשה זאת, אדוני, בטובך, </p>
<p> </p>
                    
                        <h3>recto, top margin</h3>
                    
                        <p>אל תילקח ממני ואל אשאר בלעדיך ובלעדי חסדך ; הריני שולח לך, אדוני, את מיטב דרישות השלום, ולכל הנתונים להשגחתך מיטב דרישות השלום; ושלום, וכו' . </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00021/canvas/2">
                    
                    
                    
                        <h3>verso</h3>
                    
                        <p>הדרת אדוני ורבי אבו יחיא נהוראי בי"ר נסים זצ"ל, ייתן לו אלוהים אריכות ימים ויתמיד את ימי גדולתו; מן הקשור באהבתו, מצליח בן יהודה; אמונה אומן: ישע ייפע ; מסור בנאמנות, וישגב שלומך. </p>
                    
                </div>
            
        </section>
    </body>
</html>
