
<html>
    <head>
        <title>Transcription of Letter: T-S 10J12.21</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.21</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00021/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי למולאי אלשיך אלגליל [א]ל'[פ]אצ'ל אטאל אללה בקאה מחפוצ'א</span></li>
<li><span lang="he">מן כלאפה מחרוסא מן כל חאדתה דאים אלעז ואלתאיד ואל</span></li>
<li><span lang="he">סעאדה ואלסלאמה ואלנעמה מן אלמסתקר בסכנדריה</span></li>
<li><span lang="he">ען חאל סלאמה לו סלמת מן בעדך ועאפיה תשובהא אלם</span></li>
<li><span lang="he">אשתיאקך ואמור תטול שרחהא אללה אלמחמוד עלי</span></li>
<li><span lang="he">גמיענא ושוקי אלי מולאי שדיד פי כל יום ינמו ויזיד ליס לה</span></li>
<li><span lang="he">חד פאחדה ולא מקדאר פאקף ענדה אללה יגעלה פי חיז אל</span></li>
<li><span lang="he">סלאמה ועמום אלכפאיה ואללה אסל ואליה ארגב פי אן ימתעני</span></li>
<li><span lang="he">באלנט'ר אלי טלעה מולאי אלשיך כבת אללה אעדאה קריב</span></li>
<li><span lang="he">אמין רב אלעאלמין &nbsp; &nbsp; &nbsp; &nbsp; סבב מכאתבתי אלי מולאי אלי מולאי(!)</span></li>
<li><span lang="he">אלשיך ותחאמלי עליה אן כנת כרגת מן מצר ותבקא לי ענד</span></li>
<li><span lang="he">אבו סהל אלצבי אלצירפי דינארין תנקץ קיראט ואחלת עליהא</span></li>
<li><span lang="he">אלשיך אבו רוח פרג אלארגואני אלדי קדאם אלכים עלי אנה</span></li>
<li><span lang="he">יוגההא לי מע מן יגי מן אצחאבנא מסרע פלי אליום נחו ד' שהור</span></li>
<li><span lang="he">מנתט'ר להא פמא ראית מנה כרובה ואחדה ולא כתאב ארגי</span></li>
<li><span lang="he">קלבי בה אלא אכתב ולא אקרא גואב פלמא עיאני אלצבר</span></li>
<li><span lang="he">תחמלת עלי מולאי אלשיך וכתבת אליה הדא אלכתאב ליעמל</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;מעי חסב עואידה אלגמילה מע גירי</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ויעני לי</span></li>
<li><span lang="he">ברגליה כיר מאמור</span></li>
<li><span lang="he">ויכאטב לי בסבבהא</span></li>
<li><span lang="he">אלשיך אבו רוח פרג</span></li>
<li><span lang="he">ואבו סהל אלצירפי</span></li>
<li><span lang="he">ויעמל פי מתובה ולנכון</span></li>
<li><span lang="he">לה מן בעץ' אלשאכרין</span></li>
<li><span lang="he">וליצטנעני וליסבק</span></li>
<li><span lang="he">גמילה עלי כמה</span></li>
<li><span lang="he">סבק גמילה ופצ'לה</span></li>
<li><span lang="he">עלי גירי וינפדהא</span></li>
<li><span lang="he">אלי אן אתגה לה דלך</span></li>
<li><span lang="he">או אלי מולאי אלשיך</span></li>
<li><span lang="he">אבי אסחאק אברהם</span></li>
<li><span lang="he">בן אלאסכנדראני</span></li>
<li><span lang="he">פעל מולאי</span></li>
<li><span lang="he">מתפצ'לא</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">לא ערמתה ולא</span></li>
<li><span lang="he">כלות מנה ולא מן</span></li>
<li><span lang="he">תפצ'לה קראת עלי</span></li>
<li><span lang="he">מולאי אפצ'ל אלסלם</span></li>
<li><span lang="he">ואטייבה ואחסנה</span></li>
<li><span lang="he">ואנמאה ועלי מולאי</span></li>
<li><span lang="he">אלשיך צהרה אבו סהל</span></li>
<li><span lang="he">אפצל אלסלם ומן תחוט</span></li>
<li><span lang="he">בה ענאיתה אפצ'ל אל</span></li>
<li><span lang="he">סלם ו'שלום' אדנ'י</span></li>
<li><span lang="he">יג'דל וי'רב'ה ו'יפ'רח'</span></li>
<li><span lang="he">לעד' א'מן' ו'אמ'ן</span></li>
<li><span lang="he">סלה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00021/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">חצ'רה' מולאי אלשיך אבו יחיי נהראי&nbsp; &nbsp; &nbsp; מן מעתקד מחבתה &nbsp; &nbsp; מצליח בן יהודה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ביר' נסים ז'צ'ל'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אמאנה מודאה&nbsp; &nbsp; &nbsp; &nbsp; &nbsp; &nbsp; ישע ייפע</span></li>
<li><span lang="he">אטאל אללה בקאה ואדאם איאם עזה&nbsp; &nbsp; &nbsp; &nbsp; بلغ الامانة &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ترقي بالسلامة</span></li>
</ol>
                    
                </div>
            
        </section>
    </body>
</html>
