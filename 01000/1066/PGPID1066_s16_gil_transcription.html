
<html>
    <head>
        <title>Transcription of Letter: T-S 13J23.22</title>
    </head>
    <body style="max-width: 860px; margin: auto">
        <h1>Transcription of Letter: T-S 13J23.22</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00022/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטא[ל אלל]ה בקא מולאי ורייסי [[אלגליק]] אלגליל ואדאם תאיידה וסעאדתה</li>
<li>ובלגה אמאלה ומרגובה מן אלמסתקר לט בקין מן תשרי כתמה אללה תע עליה</li>
<li>באחסן אלכואתם אעאדה עליה סנין כתירה ואעואם מתצלה בששון ובשמחת לבב</li>
<li>וישיתהו ברכה בקרב הארץ ויראהו בשמחת ירושלים עם כל ישראל חברים אמן</li>
<li>ואלחאל עלי גמלה אלסלאמה ואלעאפיה אחמד אללה ומן שוקי וחשתי אלי חצרה</li>
<li>מולאי ורייסי כבת אללה אעדאה מא לא ינטק בה לסאן ולא יכטה בנאן אסל</li>
<li>אללה אישאך אלגמע עלי אפצל אלאחואל ואסר אלאמאל ברחמ וקד תקדם לי</li>
<li>גואב כתאב מולאי ורייסי חרתה אללה מע גואב מולאי אלשיך אלגליל מר ורב</li>
<li>נהראי חרסה אללה ולמא אד אתפק ספר טוביה ודכר אנה יקצד חצרתה</li>
<li>חרסהא אללה גדדת גואבי תקיה בוצולה עלי ידה לילא יכאלטה חרסה //אללה// שך</li>
<li>פי אהתמאמי במגאובתה ופהמת מן כתאבה חרסה אללה בעץ אלגרץ פאן</li>
<li>תוגה לה וגה מן גואב בן נחום או בן כלילה יקתצי אן לי פי גהתה שי פחסן</li>
<li>ואלא פאן אנפד אליהמא כתב פיגדד דכר דלך עליהמא עלי אלצפה אלדי</li>
<li>קד ערפתה[א] אטאל אללה בקאה ותפצל חרס אללה חיאתה בדכר אלמראכב אל</li>
<li>גאייה ואנא וחבתי וגרבתי במא דכרה מן תפצלה ואן טפר בכתאב או בכבר</li>
<li>ינפדה אלי פקד אפאדני באעצם אלפואיד וחן אלי ברקה ושפקה אחסן</li>
<li>אללה מגאזאתה ואכתר מא יתפק דלך מע קומא מן אהל מגריט או מן</li>
<li>אהל טליטלה פאהל מגריט יערפון אלאכוה ואלד חק אלמערפה לאן ספרה</li>
<li>אליהם וקד יגוז אן יכון מעהם כתאב אן כאנו יטנו אני פי אלחיאה ואללה</li>
<li>תע יעטם לך בדלכך אלאגר וגזל אלתואב ולא יכפא עליה חרס אללה חיאתה מא</li>
<li>קד וצף אלחכים מוקע שמועה טובה מארץ מרחק מן אלנפס ואלקלב ואללה</li>
<li>אסל אלתופיק כצצת מולאי ורייסי חפט אללה חיאתה ופסח פי מדתה באפצל</li>
<li>סלאמי ואן אנפד כתאב אלי מרינו ורבינו יוסף בן אברהם זל יכצה בסלאמי</li>
<li>ואכאה ר אברהם יזכה ויחיה ויראה זרע יא ימ וחפ בידו יצלח וכדלך גמיע</li>
<li>מן תשמלה רואיתה ותחוט בה ענאיתה סלאמא עמימא גזילא חסב אלשוק</li>
<li>ואלברכות ואלסלם עלי מולאי ורייסי אלשיך אלגליל ורחמתה וברכאתה</li>
<li>וארך ימים ושנות חיים ושלום יוסיפו לך</li>
</ol>
                    
                        <h3>Right Margin</h3>
                    
                        <ol>
<li>וכתבת בחסב אלדאלה ואלאנכסאח כתאב אלי אלואלדין חרסהמא אללה ראגבא אלי מולאי ורייסי כבת אללה עדאה</li>
<li>לעלה יראעי מן אהל טליטלה תגאר או מן קד אנצרף מן אלחג מן מגריט לעל יוצלה אליהמא אבקאהמא אללה ואלסלאם</li>
</ol>
                    
                        <h3>Top Margin</h3>
                    
                        <ol>
<li>ואלדי סאלה חרסה אללה מן כבר</li>
<li>בני כשכיל פאני קליל מא</li>
<li>אלקאהמא לאן אלרייס חרסה</li>
<li>אללה גיר מרצי וענהם ולא</li>
<li>חאגה למעאנדתה והמא עלי</li>
<li>גמלה אלסלאמה וקד אוצלתהמא</li>
<li>גמיע מא רסמה פי כתאבה טוביה</li>
<li>ומע מוצל כתאבי איצי</li>
<li>ערפתהמא</li>
</ol>
                    
                        <h3>#</h3>
                    
                        <ol>
<li>السلام</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00022/canvas/2">
                    
                    
                    
                        <h3>#
Verso</h3>
                    
                        <ol>
<li>למולאי ורייסי אלשיך אלגליל אבו אלפרג מר ורב כאדמה אסמאעיל בן יצחק אל</li>
<li>ישועה ביר שמואל ננ בטליוסי אלאנדלסי במצר</li>
<li>אטאל אללה בקאה ואדאם עזה ותאידה וסעאדתה ישע רב</li>
</ol>
                    
                </div>
            
        </section>
    </body>
</html>
