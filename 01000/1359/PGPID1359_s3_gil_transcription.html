
<html>
    <head>
        <title>Transcription of Letter: T-S Misc.36.140</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.36.140</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="he">
            
                <div data-canvas="https://geniza.princeton.edu/documents/1359/iiif/canvas/1/">
                    
                    
                    
                        <h3>TS LOAN 140, ed. Gil, Palestine, Pt. 2, pp.760-762 (Doc. #411), C.B. 04-07-88 (p)Opening of a letter from the yeshiva, probably fall 1053.</h3>
                    
                        <ol>
<li>יצא והקרבתיו ונגש אליי כי מי הוא זה ערב את לבו לגשת אלי יי נאם זרע מיעקוב</li>
<li>להוציא כאמריו את יהודה להוריש הריו ארצו להנחיל לבחיריו עבדיו להשכין שעריו</li>
<li>כנואם אומר והוצאתי מיעקב זרע ומיהודה יורש הריי ויירשוה בחיריי ועבדיי ישכנו שם</li>
<li>שוא ישאו נא אחינו משא נפשינו ורוחינו קהילות שבחינו רוב</li>
<li>השלום מעושה במרומיו שלום וממלאכי השלום החונים לנחות שלום ומעיר הצדק</li>
<li>והשלום הזנוחה עתה משלום וממנו הסרים לשאול לה שלום הדורשים לכל עם</li>
<li>שלום אנחנו יתר אחיהם אנוניהם אנוחיהם במרי שיחיהם</li>
<li>לחיבול רוחיהם האכולים בפי בולעים הגזולים בכף דשים ההלומים</li>
<li>לוועתים הזעומים לחורפים הטרופים ליהירים הכבושים ללוחמים המ[סור]ים</li>
<li>לנוגשים הסבוכים לעושקים הפחודים לצוררים הקדודים לרועצים השלולים</li>
<li>לתופשים עדת הרבנים העניים האביונים הקהלה האבלה האמולה</li>
<li>הבהולה הגזולה הגעולה הדלה ההבולה הזלולה הזחולה החבולה הטפולה הילולה</li>
<li>הכבולה הלהוטה הלבוטה המשוכה המרוטה הנקוטה הנמוטה הסחוטה העבוטה</li>
<li>הפקוטה הצבוטה הקבוטה הקמוטה הרפוטה השבוטה השלוטה התרוטה</li>
<li>דרי עיר קודש אלהים חיים אשר ירשוה רעי גוים וישימוה למחראות ולעיים</li>
<li>לפגוש בה ציים את איים מקדשיה לנחול ולטרוף בית קדשיה לשרש ולשרוף</li>
<li>ועינינו ראות וכלות באין לאל ידנו ויכולות כל היום כלמתנו נגדינו ובושת פנינו כסתנו</li>
<li>בער[ות]נו נשכבה בבשתינו לקול מחרף ומגדף מפני אויב מתנקם והודף ולקול</li>
<li>שאון המוני אדום את קול מכזב חמש לא ידום וברוך אלהינו המרומם</li>
<li>על כל מדותיו כי באמת כמעט מחוב גבה ולמטה מעון חשך ולא כחטאנו עשה</li>
<li>ולא כעונותינו גמל כי צדיק הוא בכל דרכיו וישרים המה מ[ה]לכיו כי משמרתו לא</li>
<li>שמרנו ואת משפטיו סילפנו ואת כבודו הימרנו ולרע טוב אמרנו ולטוב רב התמרנו</li>
<li>ובדבריו בזינו ובמלאכיו הילעבנו ובנביאיו תעתענו עד עלות חמתו בנו ויט ידהו</li>
<li>בשצף קצף ויכנו ובגיום למשל שמנו ובלאומים למנוד ראש נתננו עד אשר בגוים</li>
<li>נבלענו וככלי אין חפץ בו נחשבנו עד ישקיף וירא וממרום רוח לעורה כאומר לקיים</li>
<li>עד יערה עלינו רוח ממרום והיה מדבר לכרמל והכרמל ליער יחשב כי טוב לחסות</li>
<li>ביי וטוב לייחל לתשועת יי כי למעוז ביום צרה טוב כאומר מתקיים טוב יי</li>
<li>למעוז ביום צרה ויודע חוסי בו ומגמת מכתבנו הלזה לכם כבודכם</li>
<li>אחינו נדיבי עמנו שועי עדתינו אצילי סגולתינו אבירי קהילתינו לדרוש שלומכם</li>
<li>ושלותכם ושקטכם ושלאננכם: וחסד אל הנטוי אליכם: וחנו השפוך עליכם אשר המ[ה]</li>
<li>תמיד ישנים את חדשים לבקרים מתחדשים גם להודיעכ[ם]</li>
<li>כי עם רוב צרותינו האופפים וגודל מצוקותינו המיתוספים איננו חדלים לש[אול]</li>
<li>בשלומכם ולדרוש תמיד בעדכם ולבקש עליכם רחמים מלפני בעל הרחמ[ים]</li>
<li>יהי שמו מבורך לעדי עד וזכרהו מפואר לנצח נצחים כי זאת חובנ[ו לפני]</li>
<li>אדירנו ואבירנו [וכ]ל עם אלהינו הפ[זו]רים בגוים המפוזרים באיים להתנפל ש[ערי]</li>
<li>קדשו בחינונים ל[ה]שתטח על שע[רי]ם ולרצות אבנים ובמקום מעמד שכינ[ת יי]</li>
<li>עזרת אבותינו לשפ[וך] תחן ולבקש [ ] עליכם גדולינו ועל יתר כל ע[ם אלהינו]</li>
</ol>
<p>....</p>
                    
                </div>
            
        </section>
    </body>
</html>
