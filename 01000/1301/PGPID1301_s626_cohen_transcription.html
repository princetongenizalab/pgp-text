
<html>
    <head>
        <title>Transcription of State document: T-S AS 150.3</title>
    </head>
    <body style="max-width: 860px; margin: auto">
        <h1>Transcription of State document: T-S AS 150.3</h1>

        <p>Mark Cohen, <a href="https://www.jstor.org/stable/618879">"Jews in the Mamlūk Environment: The Crisis of 1442,"</a> <em>Bulletin of the School of Oriental and African Studies</em> 47, no. 3 (Cambridge, United Kingdom: Cambridge University Press, 1984), 425-448.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00150-00003/canvas/1">
                    
                    
                    
                        <h3>recto</h3>
                    
                        <ol>
<li>אלממאליך גמאעה אליהוד רע[ייה</li>
<li>אלמקאם אלשריף ואלאסלאם אל[כרים</li>
<li>יקבלו אלארץ וינהו אנהם [פי] בל[א</li>
<li>עטים מן יום תולא [[עליהם]] עבד לטיף</li>
<li>אלמתטבב רייס עליהם אכרב קואעד</li>
<li>מלתהום ואמור דינהם וחלל מא</li>
<li>הוא חרם פי מלתהם ו[חרם] מא הוא</li>
<li>חלאל וגיר דאלך מא ימכן דכרה אלא</li>
<li>פי וקתה ואבאע גמלה מן [[אוק..]]</li>
<li>אוקאפהם ואגר [[בנצף]] //בדון// אלקימה</li>
<li>ליאכד מבלג מעגל ען סנין וגיי[ר</li>
<li>עואידהם פי תצמין אלכנאיס</li>
<li>ואלדיור חתא בקי אמרהם סאיב</li>
<li>וחצל מא חצל ממא וגד מכתוב</li>
<li>פי אלמנבר חשב //לא אקל כ[א]ן מן תעזירה ועזלאנה// דאלך וגרם אלממ</li>
<li>פי מדה ולאיתה אלאף דנ`</li>
<li>בעכסה ועדם עלמה וראייה</li>
<li>וכתרה גהלה וקצר ל[סא]נה פ[י</li>
<li>כל שי וקד תבת ענד אלסא[דה</li>
<li>קצאה אלקצה אעזהם אללה תע</li>
<li>ואלקצה עגזה ואנה גיר [צ]אל[ח</li>
<li>ללתכלם עלא גמאעה אהל אלדמה</li>
<li>ואקאם חואליה //צביאן// יהוד עואנייה</li>
<li>יקתצי בראייהם ישירו עליה</li>
<li>באלכראב ואלראי אלגיר צאלח חתי</li>
<li>יוד[כ]ר בלקב אלבלץ וקטע אל[טריק</li>
<li>ו]ל[ם] //יקדר// ירדעהם לאנה יכאפהם</li>
<li>לעלמהם במעטלאתה וזלא[תא</li>
<li>ומא הוא נאהץ וגמאעתה סוא[ת</li>
<li>פי מצאדרה אליהוד ונהבהם</li>
<li>ותודיר אמואלהם בגיר טריק שרעי</li>
<li>וקד חצל אלכראב עלינא בסבבה</li>
<li>וחצל אלכלאם בין אלסאדה קצאה</li>
<li>אלקצה בסבבה לתגהרמה עלא</li>
</ol>
                    
                        <h3>margin</h3>
                    
                        <ol>
<li>פעל אמר אלכנאיס בגיר אן יכון בידה חכם שרעי</li>
<li>יגואב בה וכל קצייה יאכד מננא //פיהא// אמואל גזאף</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00150-00003/canvas/2">
                    
                    
                    
                        <h3>verso</h3>
                    
                        <ol>
<li>וקד חצל אלצרר לכל אלטואיף בסבב</li>
<li>עכסה חתא אלנצארא עכסו</li>
<li>בסבבה וחצל להם אלצרר אל[גזי]ל</li>
<li>ומן יום כרבת אלמנאבר גרמ[ו</li>
<li>אלטואיף אלתלאת ניף ען א[רבעה</li>
<li>אל[א]ף דינאר ומא יעלמ[ון</li>
<li>למן יעטי וכם יעטי ולא י[נפע</li>
<li>נפע במא יגרמה סוא ינפתח</li>
<li>עלינא אלעיון ומא נקדר נחסב</li>
<li>גמיע צרארה סוא מלכץ אל</li>
<li>אמר וקד הלכנא ומותנא ו[דה]ב[ת</li>
<li>ארואחנא ואמואלנא וכרובנא</li>
<li>ומקצודנא לוגה אללה אל[צלאח פי</li>
<li>חאל אלממ וזואלה מן [א]ל[ריאסה</li>
<li>ואיעאדה רייס[ה]ם אלקדים אל[יהם</li>
<li>ונחן רעייה מ[סאכ]ין מכסו[רין</li>
<li>אלכאטר צ[עי]פין אלח[אל] אנהו א[ל</li>
<li>ממאליך דלך יקצדו [אל]קאצי</li>
<li>אעזה אללה ישיר עליהם במ[א</li>
<li>יפעלה צדקה ען ראסה לוגה אללה</li>
<li>תע לי[ז]ול ענהם הדא אלעכס</li>
</ol>
                    
                        <h3>margin</h3>
                    
                        <ol>
<li>ותם גמאעה ישהדו עליה אנה מן גמלה טלע אלמנבר</li>
</ol>
                    
                </div>
            
        </section>
    </body>
</html>
