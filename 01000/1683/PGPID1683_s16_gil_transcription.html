
<html>
    <head>
        <title>Transcription of Letter: T-S 12.58</title>
    </head>
    <body style="max-width: 860px; margin: auto">
        <h1>Transcription of Letter: T-S 12.58</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00058/canvas/1">
                    
                    
                    
                        <ol>
<li>[כתא]בי אטאל אללה בקא [מולאי] אלח[בר ואדאם עזה] ותאידה מן אלקודס</li>
<li>[ ] מן אלול וחאלי סלאמה ועאפיה ושוק [אליך שדיד קרב אללה עז וגל</li>
</ol>
<p>אל]אגתמאע</p>
<ol>
<li>[בך בהדא] אלמוציע ווצלני כתאבך [א]לעזיז [וו]קפת עליה וקד עלם אללה</li>
<li>[שגל] קלבי בך ובמא אנת עליה אללה עז וגל יע[י]נוך עלא מא אנת עליה ולם</li>
<li>[יציל] סידנא נט רח אלא אלאן וענד וצולה אנא אנטור טמירוה ומא הוא (!)</li>
<li>[עלי]ה ואשרחוה לך ומא אתרוך מגהוד אלא ואפעלוה פי סבבך ומן אללה</li>
<li>אלמעונה וגמני מא דכרת פי סבב מרת ראס אלכל רחמוה אללה לאן הדה</li>
<li>חרפה גדולה ואסאלך תשרח לי מא יתגדד לאכוה מעהא וכבר אלמים</li>
<li>[ ] כבר מר אלבגל ואמא בן אלצר אלטריר לם יצל אלא אסעה ואנא</li>
<li>[מן אנתטאר] וצולה אפאל גוהדי וקדם באלמחצר אלדי עלי בן גוליב</li>
<li>[אלדי כאן כתב]ה עליה סידנא נט רח ואלא אלאן לם יצל אלא אלקודס ענד</li>
<li>וצולה בעיד תשרי אשרח לך יאסידי מא יכון ענדוה ומא פי טמירה</li>
<li>אללה יופק כיר וקד עלם אללה מא ענדי מן שוגל אלקלב בסידי אלמשוש</li>
<li>ובולדוה אללה יעינהום פי גמיע אמורהום ואסאלך תערפני כיף תגרי לכום</li>
<li>הדא אלמודה מע אלחבר ר יהושוע בן אללאדקי והל הוא מעאון לה או לך</li>
<li>וכדאליך ואלדוה ר דוסא ואנ יכון לך חאגה או לצדיק תשרפני בהא אני</li>
<li>אסר בדאליך כתיר ואנא מהני לך בהדא אלמועד אלקאדם אללה יבלגך</li>
<li>שנים רבות בבנין ביתו ושכלול היכלו ותהני עני סידי אלמשוש וולדה</li>
<li>חפצהום אללה וכדאליך לסידי אללואני ר חנניה וולדוה אבקא אללה אלכל</li>
<li>ולסידי אבי אלחסן טיבאן ו[אצו]ה וולד[וה] ת[כוץ כ]ל ואחד מנהום מני</li>
<li>ומן ולדי באתם אסלאם וערפני כבר [ ]כיף חאלהום הל</li>
<li>הום עלי מא כאן אצלחת בינהום והום מסתמדין ובינהום</li>
<li>שלום ואדא כתבת אליהום תכוץ כל ואחד מנה[ום] מנ[י] באתם</li>
<li>אסלאם ועלי סידי אלממחה בן עלאן ועלי סידי אלשופט בן אזהר</li>
<li>ואלחזאנין וגמיע אלאצדקא וענד דכול אהל מליג תכתוב</li>
<li>אלא סידי אלחזאן אבו עמראן מוסי או אן דכל תערפה</li>
<li>שוכרי לה ודעאיה לה ולולדוה וללגמאעה ואחרץ פי כתב</li>
<li>כתאב אליהום עני בשוכר ואן יכון להום חאגה תכתוב אליה</li>
<li>אול סאהום אני אסר בדאליך קראת עליך אסלאם ועלי</li>
<li>מן תחוטה ענאיתך אתם אסלאם ושלומך ירבה לעד</li>
<li>וולדי יכוץ גמיע אלאצדקא באתם אסלאם</li>
</ol>
                    
                        <h3>Right margin:</h3>
                    
                        <ol>
<li>ותכוץ סאדתי אלפראנסה באתם אסלאם</li>
<li>וקד כתבת הדה אלאחרוף ואמא שדיד שוגל אלקלב במא אנתום פיה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00058/canvas/2">
                    
                    
                    
                        <h3>Verso - address:</h3>
                    
                        <ol>
<li>لسيدي و[مولاي ابي الحسن علـ]ـون الفرناس بن معمر</li>
<li>اطال الله بقاه وادام [نعمته؟] وتاييده</li>
<li>محبه لا عدمـ[ـه</li>
<li>الفسطـ[ـاط</li>
<li>دكان حنين الفـ[ـرناس(؟)</li>
<li>نجا بن الحسين الانصاري وتميم بن نجا</li>
<li>عمر بن يوسف وولـ[ـده</li>
</ol>
                    
                </div>
            
        </section>
    </body>
</html>
