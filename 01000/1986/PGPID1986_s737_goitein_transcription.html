
<html>
    <head>
        <title>Transcription of Letter: T-S 8J17.22</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.22</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00022/canvas/1">
                    
                    
                    
                        <h3>Recto:</h3>
                    
                        <ol>
<li>בר'</li>
<li>אלדי אעלם ולדי וקרה עיני אטאל אללה בקאך</li>
<li>ואדאם עזך ונעמאך ותמכינך וכבת אעדאך</li>
<li>ען חאל סלאמה קד טאל תעגבי פי מענאך</li>
<li>ועיית כם נסתקצי ענך יקולו הו יכתב</li>
<li>ומא כפי עני אנך תתלאהא בי יום אן</li>
<li>פארקתך פלית שערי כיף תעמל פי</li>
<li>מעני רבך אלדי תצום ותצלי אליה אנדרת</li>
<li>ואפסכת דפעת אליד אפסתכם (צל אפסכתכם) פלא</li>
<li>עלי דין אליהוד ולא עלי דין אלמגוס ומא</li>
<li>תדרי אן כל מא אנת פיה בדנוב דיך אל</li>
<li>ואלדה אלדי כתבת הדא אלכתאב ודמעתהא</li>
<li>תגרי ולו דהבת אצף מא תשכוח ותתחרק</li>
<li>לטאל שרחה לאכן קאלת ואללה מא כתבת</li>
<li>לאכוך דיך אלתלת אלא נצב עליה לאנהא</li>
<li>אשרטת עליה אנה יכפל אמה ואבוה</li>
<li>אלי חין מותהם [ ]הו[</li>
<li>אלשדה[</li>
</ol>
                    
                        <h3>Right margin:</h3>
                    
                        <p>פי (?) קרבתך / וסלנא / תקבל עלי יד אלשיך / אבו אלפצאיל ו /</p>
<p>וערפה שדה שוקי / אליה וקד עלם / אללה מא עלי קלבי / מן וחשתי מנה / לאכן</p>
<p>אללה יקרב / אלאגתמאע ומהמא / כאנת לה מן חאגה / ישרפני בקצאהא /</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00022/canvas/2">
                    
                    
                    
                        <h3>Verso:
Address, right side:</h3>
                    
                        <p>חצרה מולאי ולדי אלשיך אבי מוסי הרון</p>
<p>בן רבי יעקוב המלמד סט</p>
                    
                        <h3>Address, left side:</h3>
                    
                        <p>כאלה</p>
<p>חסן בן עמראן נע</p>
                    
                        <h3>Address, Arabic:</h3>
                    
                        <p>...الى دار ابو الحسن ابى ال...</p>
<p>بلغ توجر</p>
                    
                </div>
            
        </section>
    </body>
</html>
