
<html>
    <head>
        <title>Transcription of Letter: T-S 8J10.16</title>
    </head>
    <body style="max-width: 860px; margin: auto">
        <h1>Transcription of Letter: T-S 8J10.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00010-00016/canvas/2">
                    
                    
                    
                        <h3>verso</h3>
                    
                        <ol>
<li>אלדי אעלמכם בה אני וצלת מן</li>
<li>פצל אללה תעאלי סאלם ואעלמת</li>
<li>אלגמאעה במא גרא ופרחו</li>
<li>כתיר ואלאן אן קדרתו תטלעו</li>
<li>לענד אבו עלי ותוצוה פי מציה</li>
<li>אלי ענד בו זכרי פי כתב</li>
<li>מנוי פי //מא\\ קד דכר בהא ⟦ען⟧</li>
<li>פי כתאב אלגמאעה פיכון</li>
<li>תופיק ואשגל קלבי בו אלכיר</li>
<li>בכון אנה //קאל\\ אן אכי אבו אסחאק</li>
<li>געלת פד[אה] צארב בית עמי</li>
<li>פאתפצלו אעלמוני מא</li>
<li>תסמעו מן בו זכרי עני (?)</li>
<li>וכלוה יכתב לי מנוי במא</li>
<li>דכרתה פי כתאב אלגמאעה</li>
<li>ומהמא כאן ערפוני וערפוני</li>
<li>עלי איש צארב אכי אסחאק בית עמי</li>
<li>לא עדמת בקאכם ושלום</li>
<li>ואן קדרתו אן תעמלו שי עמא</li>
<li>יכתץ באהבה ביני ובינהם</li>
<li>פיכון תופיק ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00010-00016/canvas/1">
                    
                    
                    
                        <h3>recto</h3>
                    
                        <ol>
<li>בש רח</li>
<li>אללה תעאלא יכון פי עונך</li>
<li>ולא יכלין מן נצר וגהך</li>
<li>ואמא כון אבו אלכיר קאל</li>
<li>לך אן אבו אסחאק</li>
<li>תכלם מע בית עמך</li>
<li>מא כאן אלי אנהם קאלו</li>
<li>ואללה מא כנתו תצלחו</li>
<li>לנא לאנכם עתרת</li>
<li>מסאלמה ומע דא</li>
<li>תסתחקו אלחראמה</li>
<li>גובהם ואללה מא פינא</li>
<li>קט מסלם ואמא מן</li>
<li>יסתחק אלחראמה</li>
<li>הו אלדי יטרח אלשר</li>
<li>בין אלנאס ויפסד חאל</li>
<li>אלאנס בין אזואגהם</li>
<li>הדאך הו מחרום מסי[ני</li>
<li>ומא תם אלי אלכיר ולא</li>
<li>תשגל קלבך ואמא אלדי</li>
<li>אלכזה תקאצא לי מן תחת</li>
<li>י]ד מן הו וידבר אללה</li>
<li>אמא בן אלטפאל פיידבר //אללה\\</li>
</ol>
<p>&nbsp;</p>
                    
                </div>
            
        </section>
    </body>
</html>
