
<html>
    <head>
        <title>Transcription of Letter: T-S Misc.28.107</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.107</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/1379/iiif/canvas/1/">
                    
                    
                    
                        <ol>
<li>כתאבי אטאל אללה בקא מולאי אלחבר ואדאם עזה ותאדיה מן אלקודס לו כלון</li>
</ol>
<p>מן אייר</p>
<ol>
<li>וחאל סלאמה ועאפיה ושוק שדיד גמע אללה ביננא עלי אסר חאל במנה וכרמה</li>
</ol>
<p>אועלם</p>
<ol>
<li>יאסידי באן [קד ס]אר אלא מא קבלכום סידי אבי אלפרג צמח בן אלעזר כאתיב</li>
</ol>
<p>סידנא אל</p>
<ol>
<li>נשיא נט רח אללה יכתוב עליה אסלאמה ויוצלה סאלם ויורדה סאלם אסאלך יא</li>
</ol>
<p>מולאי אידך אללה</p>
<ol>
<li>תערפני וצולה ותראעיה אתם מראעאה ותערפני כיף תגרי אמורה וענדי אנוה</li>
</ol>
<p>ינזל</p>
<ol>
<li>ענד סידנא אלנשיא אבו אלרצא אידוה אללה ולא תתואני שי מן אמורה יום</li>
</ol>
<p>ביום וסאעה</p>
<ol>
<li>בסאעה וכדאליך ענד אשתמאעך בה תערף כיף הוא באנוה לך כמא תריד ומא יציע</li>
</ol>
<p>מעה</p>
<ol>
<li>אלגמיל והוא ממולא בכל טובה ואן יכון תגדד שי תערפני וקד כאן סבק כתאבי</li>
</ol>
<p>הדא כותב</p>
<ol>
<li>עידה ולם יצלני גואב ארגו יכון שוגל בכיר ומא אעתדת מנך יאסידי הדא</li>
</ol>
<p>אלגפא ואחרץ</p>
<ol>
<li>ואן תקדר מעוה מא כאן קד קולת לי פהוא יבלוג גמיע מראדך ואן יכון לך</li>
</ol>
<p>חאגה תשרפני</p>
<ol>
<li>בהא קראת עליך יאסידי אתם אסלאם ועלי סידי אבו אטיב חנניה ואולאדוה</li>
</ol>
<p>אסלאם ושלום</p>
                    
                        <h3>b</h3>
                    
                        <ol>
<li>لسيد ي وموﻻي ابي الحسن علون الحابر بن معمر محبه ﻻ عدمه</li>
<li>اطال الله بقاه وادام عزه وتاييده بالفسطاط</li>
<li>نجا بن الحسن اﻻنصاري وتميم بن نجا عمر بن يوسف وولده</li>
</ol>
                    
                </div>
            
        </section>
    </body>
</html>
