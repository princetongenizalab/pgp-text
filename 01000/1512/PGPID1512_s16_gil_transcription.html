
<html>
    <head>
        <title>Transcription of Letter: T-S 10J15.19</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.19</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00019/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אלעזיז עלי אטאל אללה בקאך ואדאם ועמאך מן אלקדס עמרה אללה</li>
<li>ליג כלון מן טבת ואלחאל סלאמה ונעמה וען שוק שדיד אליך קרב אללה אלאגתמאע בך</li>
<li>עלי כיר אנה ולי דלך ואעלמך תקדמת כתבי אליך עדה ולם ארא להא גואב ולי</li>
</ol>
                    
                        <h3>מדה</h3>
                    
                        <ol>
<li>לם אקרא לך כתאב ואשתגל קלבי עטים אללה יגעלך פי חיז אלסלאמה וקד כנת</li>
<li>כתבת אליך וערפתך קצה אלעדל אלדי לצביאן וכדלך סאלתך תכתב כתאב באמר ר</li>
<li>אברהם [ ] בן זרגאז פי אנה ידפע אלי דינאר ואבתדי לה אלכתבה</li>
<li>ארגו אנך פעלת דלך ואן כתאבך מני באלקרב פי דלך וסבב כתאבי הדא אליך אן</li>
<li>פי יומנא הדא גאו ארסאל מן אלרמלה אלי אלרייס אלדארדי ואלרייס ר יוסף ינזלו</li>
<li>אלי אלרמלה יצלח בינהם צאחב אלרמלה וינזל מעהם ר אליה אכו ר יוסף ור מבורך</li>
<li>אלששי בן אדו ר שלמה ננ אלרייס ואלחבר אבו אלמנגא אלטביב ואלחבר חיים</li>
<li>ואלאמר מח[ יו]ם אלאתנין יו כלון מן טבת וקד כאן אלרייס אלדאודי</li>
<li>פי אלרמלה לה איאם וטלע יום אלאתנין לט כלון מן טבת פלם יקים באלקדס אלא</li>
<li>יומין ואליום אלג גאו יטלבוהם ינזלו אלרמלה אללה יזרע אלשלום בינהם וביננא</li>
<li>ובין כל ישראל וקד סמעת אן אלרייס ר יוסף טאבת ופסה עלי אנה יוסמא [[אב]]</li>
<li>אב בית דין וסמעת ען ר אליה אכיה אנה קאל אנא אצלי עליהם גמיעא</li>
</ol>
                    
                        <h3>Right Margin</h3>
                    
                        <ol>
<li>ולכן קאל מא</li>
<li>אכתאר אנא</li>
<li>אן יסמוני שי</li>
<li>והדא אלדי</li>
<li>ענדי מן אל</li>
<li>כבר אללה</li>
<li>יכייר לאמתה</li>
<li>ישראל</li>
<li>ויגמע</li>
<li>גלאהם</li>
<li>ויפרג ענא</li>
<li>וענהם</li>
</ol>
                    
                        <h3>Top Margin:</h3>
                    
                        <ol>
<li>וקד כנת</li>
<li>אנפדת</li>
<li>כתב</li>
<li>אליך תנפדהם</li>
<li>ללקירואן</li>
<li>אחכ אן תעלמני</li>
<li>אן כאן וצלו</li>
<li>אליך ואן</li>
</ol>
<ol>
<li>כנת</li>
<li>אנפדתהם</li>
<li>וכתבת ען</li>
<li>סרעה</li>
<li>פאעדר</li>
<li>פי אל</li>
<li>אכתסאר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00019/canvas/2">
                    
                    
                    
                        <h3>Verso</h3>
                    
                        <ol>
<li>ואללה אללה תנפד כתאב אלי בן זרגאז באלדינאר ואבתדי לאן כאנת בידי כתבה ואנא פי</li>
<li>הדה אליומין עלי פראגהא ודרג כתאבי הדא כתאב מן אמראה הובא מן אלאסכנדריה</li>
<li>והי צרירה פאחב תנפדה אלי אלאסכנדריה למן יוצלה ולך תואב פי דלך והונא יאסידי</li>
<li>מעי פי אלדאר אלדי אנא סאכנהא [ ] צביה עניה עריאנה פי הדא אלשתא ואנא</li>
<li>כמא תעלם ליס [ ] אכסיהא פאן קדרת עלי נצף דינאר</li>
<li>תגמעה מן אצדקאך לעל יושתרא להא מן הונא שקה קטן תסתתר בהא</li>
<li>אפעל ולך פי דלך זכות עטים ויעקוב בן אלזאכי יערפהא לאנה סאכן מענא</li>
<li>ור יונה רסול אלמקאדסה איצא נחן פי דארה והו יערפהא ולך עלו אלראי פי</li>
<li>דלך קראת [עלי כאצה נפ]סך אלשריפה אפצל אלסלם ור אברהם ביר יצחק אלתלמיד</li>
<li>[יכצך באפצל אלסלם ] יכצוך אלסלם אלכ[ ] אלסלם ומן סאל</li>
</ol>
                    
                        <h3>In the Margin</h3>
                    
                        <ol>
<li>ענא אלסלם</li>
</ol>
                    
                        <h3>Upside-Down</h3>
                    
                        <ol>
<li>לסידי ומולאי אבי יחיי נהראי בן נסים נע מן ישראל בן נתן נע</li>
<li>אטאל אללה בקאה ואדאם נעמאה</li>
<li>لسيدي ومولاي ابي يحييى نهري بن نسيم المغربي اطال اللة بقاه من اسرايل بن سهلان الفسطاط</li>
<li>وادام عزه وتاييده وسعادته</li>
<li>الحسين بن نجا مح(مد بن) طاهر</li>
</ol>
                    
                </div>
            
        </section>
    </body>
</html>
