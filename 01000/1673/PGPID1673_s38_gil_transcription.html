
<html>
    <head>
        <title>Transcription of Legal document: T-S 12.487</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.487</h1>

        <p>Moshe Gil, <em>Documents of the Jewish Pious Foundations from the Cairo Geniza</em> (Leiden: Brill, 1976).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00487/canvas/1">
                    
                    
                    
                        <h3>recto</h3>
                    
                        <ol>
<li>[ ופקרה[ ] וקע אל[ ]מדכורה פאצ[</li>
<li>מדכור בגמלתה מע מא קרר עלי אכדה מן אגרה אלרבע אלמדכור פי עמארה אלטבקה אל</li>
<li>מדכורה ותכמיל מא תדעוה אלצרורה אלי עמלה פי אלדאר אלמדכורה בסבבהא ומ[</li>
<li>הדא בקי יחתאג אלי תכמיל אלטבקה אלמדכורה נחו אלתמאניה דנא פאלתגי בסב[</li>
<li>מתולי אמר אלרבע אלמדכור אן יתכלם מע אלשיך אבו אלמכארם אללוי אלעטאר י[</li>
<li>בן נפיע כגק מר ור נדיב הלוי הזקן הנ כשצ בן כגק מרנ ורבנ משה הלוי הזקן הנכ נע</li>
<li>מן מאלה מא יתסאעד בה פי תכמיל אלטבקה אלמדכורה עלי סביל אלתקדמה מנ[</li>
<li>אגרה אלברג אלתי הו סאכנה בפסטאט מצר בקצר אלשמע אלמלאצק לכניסה אלע[ראקיין]</li>
<li>אלגארי יומיד פי מלך אלעניים מצאף אלי מא לה מן אלתקדמה עלי סכנה פי אלברג א[ל]</li>
<li>מדכור פאגאב אלשיך אבו אלמכארם בפ[צלה] וכראמתה [ ] אלי דלך וקדם ודפע</li>
<li>אלי מתולי משארפה רבע אלהקדש מן אלעין אלגייד אלואזן אלמצרי אלמחקק סתה</li>
<li>דנא ונצף ורבע ען אגרה סנתין קמריה כואמל מתואלייה אולהא תלף אנקצא אלאגארה</li>
<li>אלתי בידה והו מסתהל חדש תמוז אתצא לשטרות אלמואפק למסתהל צפר</li>
<li>מן סנה סתה וסבעין וכמסה מאיה ללתאריך אלערבי ואכרהא סלך חדש אייר</li>
<li>דשנת אלפא וארבע מאה ותשעין ותלתא שנין לשטרות אלמואפק לסלך אלמחרם</li>
<li>סנה תמאן וסבעין וכמסה מאיה לתאריך אלערב ואגרנה נתן בית דין //ומאן דחתים עימנא\\ אלשיך אבו אל</li>
<li>מכארם אלתאגר אללוי אלמדכור באלמבלג אלמדכור גמיע אלברג אלמדכור</li>
<li>אלמקדם דכרה אלמדה אלמדכורה ליעמל פיה ברך אלמאורד ויכזן פיה מא אראד</li>
<li>ואכתאר ויתצרף פיה תצרף אלמסתאגרין פי מתלה והדה אלאגארה אלתי אגרנא</li>
<li>נחן בית דין ומאן דח[תים] עימנא אלתחתא ללשיך אבו אלמכארם אללוי אלתאגר אל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00487/canvas/2">
                    
                    
                    
                        <h3>verso</h3>
                    
                        <ol>
<li>[ ]אלתאניה[ ] אלבאטן הי[</li>
<li>שנין אלשטרות אלמואפק לצפר מן סנה תסע וסבעין וכמס מאיה לתאריך אלערב ואכרהא סלך ניסן ש[נת] אתצה לשטרות</li>
<li>אלמואפק לסלך מחרם מן סנה תמאנין וכמס מאיה אגארה צחיחה באתה קאטעה מאציה עלי אלעניים ועלי מן יאתי</li>
<li>בסבבהם ללשיך אבו אלמכארם אלמדכור ולוראתה בעדה מעכשיו וגעלנא נחן בית דין ומאן דחתים עימנא לתתא ללשיך</li>
<li>אבו אלמכארם אלמדכור מעכשיו אן יתצרף פי גמיע אלברג אלמדכור בבאטנה בגמיע חקוקה ומנאפעה פי אלמדה</li>
<li>אלמדכורה לעיל בסאיר אנואע אלתצרפאת אלתי יתצרף בהא אלמסתאגרין פי מתלה חסבמה אמצי לה פי אלאגארתין</li>
<li>אלמכתתבה בבאטנה ואמצינא לה נחן בית דין ומאן דחתים עימנא לתתא גמיע דלך אמצא תאמא וכאן דלך פי אלעשר</li>
<li>אלאוסט מחדש טבת שנת אלף וארבע מאה ותסעין ותלת שנין לשטרות בפסטאט מצרים דעל נילוס נהרא מותבה</li>
<li>רשותיה דארונ[ינ]ו גאונינו שר שלום הלוי גאון יהי שמו לעולם והכל שריר ובריר וקיים</li>
<li>שמואל הלוי ביר סעדיה נע אלעזר ביר מיכאל נע</li>
<li>פרחיה ביר יוסף הלוי אברהם בר יחייה אלוי נע [ ]</li>
</ol>
                    
                </div>
            
        </section>
    </body>
</html>
