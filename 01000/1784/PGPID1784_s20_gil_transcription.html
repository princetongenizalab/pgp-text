
<html>
    <head>
        <title>Transcription of Legal document: T-S 20.162</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.162</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00162/canvas/1">
                    
                    
                    
                        <ol>
<li><span lang="he">בשמך</span></li>
<li><span lang="he">אן [על[ם] יפת בן מנשה ו[כי]ל בנאת [ואלדהא]</span></li>
<li><span lang="he">אלמ[תופ]א אבי אלרצי אלדמשקי אן כאן בין אביה[א]</span></li>
<li><span lang="he">ובין מסאפר בן שמואל שרכה מבולגהא אלף דינ'</span></li>
<li><span lang="he">ענהא כמס מאיה לאבי אלרצ'י וכמס מאיה</span></li>
<li><span lang="he">לאבן שמואל מסאפר דנן ואן אבי אלרצ'י וקת אן</span></li>
<li><span lang="he">[[אפתרק מן שר]] סאפר ען שריכה מן אלמהדיה</span></li>
<li><span lang="he">אלי אלאנדלס אכד מעה מן גמלה אלשרכה</span></li>
<li><span lang="he">אלתי כאנת בינהמא תלתה מאיה דינ' ותרך</span></li>
<li><span lang="he">&nbsp;ביד שריכה מסאפר סבעה מאיה דינ'</span></li>
<li><span lang="he">&nbsp;ואן ואלדהא סאפר אלי אלאנדלס ובאע ואשתרי</span></li>
<li><span lang="he">&nbsp;ופי ספרתה עטב אלמרכב אלדי רכב פיה</span></li>
<li><span lang="he">&nbsp;ותלף גמיע מא כאן מנה מן אלבצאעה ותופי</span></li>
<li><span lang="he">&nbsp;[[פי אלמרכב]] פי וקת עטב אלמרכב ואנא</span></li>
<li><span lang="he">&nbsp;מסתחק עלי מסאפר דגן מא אסתחקתה</span></li>
<li><span lang="he">&nbsp;מן כלתי בנאת דא עליה והו תלתה מאיה</span></li>
<li><span lang="he">&nbsp;דינארא' וכמסין דינארא נצף מא תרכה ואלדהא</span></li>
<li><span lang="he">&nbsp;בידה מן מאל אלשרכה פאנכר מסאפר [[דנן]]</span></li>
<li><span lang="he">&nbsp;[[אן אבו אלרצ'י וקת סאפר אלי אלאנדלס]]</span></li>
<li><span lang="he">&nbsp;וקאל אן אבי אלרצ'א וקת סאפר מן אלמהדיה</span></li>
<li><span lang="he">&nbsp;אלי אלאנדלס לם יכן ביני ובינה שרכה [[בל]]</span></li>
<li><span lang="he">&nbsp;[[אנני דפעת לה מאל לכאצתי עלי אנה יעמל]]</span></li>
<li><span lang="he">&nbsp;ועלי אננא אשתרכנא עדה דפעאת</span></li>
<li><span lang="he">&nbsp;ואנפצלנא פאן כאן מסאפר דנן מבטל פי</span></li>
<li><span lang="he">&nbsp;מא קאלה וכאנת בינהם שרכה ובקא</span></li>
<li><span lang="he">&nbsp;מנהא בידה סבע מאיה דינ' [[וכאן]] ואן כאן</span></li>
<li><span lang="he">&nbsp;קד בקי ענדה מן אלשרך אלדי דכר מסאפר</span></li>
<li><span lang="he">&nbsp;דנן אנהמא אנפצלא פיהא ואן כאן כאנה</span></li>
<li><span lang="he">&nbsp;פי גמיע תצרפאתה ומעאמלאתה אלתי</span></li>
<li><span lang="he">&nbsp;גרת בינהמא אפילו שוה פרוטה ולעילא</span></li>
<li><span lang="he">&nbsp;ואן כאן קו אנפד אליה מן בעץ' אלאמאכן</span></li>
<li><span lang="he">&nbsp;אלדי סאפר אליהא תמן בקם או גירה מן</span></li>
<li><span lang="he">&nbsp;סאיר אלבצ'איע לכאצתה או מן שרכה בינהם&nbsp;</span></li>
<li><span lang="he">&nbsp;יכון</span></li>
</ol>
                    
                </div>
            
        </section>
    </body>
</html>
