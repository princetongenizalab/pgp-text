
<html>
    <head>
        <title>Transcription of Letter: T-S 12.16</title>
    </head>
    <body style="max-width: 860px; margin: auto">
        <h1>Transcription of Letter: T-S 12.16</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00016/canvas/1">
                    
                    
                    
                        <ol>
<li>יאשיהו ראאש (!) ישיבת גאון יעקב בי(!)</li>
<li>יאשיהו ראש ישיבת גאון יעקב בירבי</li>
<li>שלום ועתרת שלום וסוגי שלום וסוכת שלום</li>
<li>עם מצעדי שלום וברכות ונחמות וישועות תהיה</li>
<li>לאחינו בתחלה מר ור שלמה השופט בן ר סעדיה</li>
<li>השופט \נ\ע ושאר הזקינים והקהל אשר ברפח ישמרם</li>
<li>צורם ויעזרם ויצילם ויסיר מביניהם כל איש רע</li>
<li>ושונא ומלשין ומשטין שאו שלומינו בלא חקר</li>
<li>ואעלמו אנא קד כתבנא אליכם חוכם בנת עם מוסי</li>
<li>ואברהים בני מנצור ואן מוסי ואברהים ובן אחיהם</li>
<li>ווראת הדה אלגאריה עישה בנת יוסף בן צודיק ולם יקבלו</li>
<li>כצומהם עמראן בן פוציל ואוכתוה ואבנהא וסארו בהום (!)</li>
<li>אלי אלקאצי בנת אן אסמעו אלשופט גליץ מא יכרה וחכם</li>
<li>להום שופט אלגוים כמא חכמנא אן מוסי ואברהים הום</li>
<li>אלוראת פלמא מצא אלשופט ר שלמה מע אלגמאעה אלי אלקאצי</li>
<li>וחכם להם מתל חוכמנא ובעד אן חצל מעהם בעץ אלורתה</li>
<li>מצו אלשלטון וגרמוהם מא כאן חצל להם מן אלורתה ודנניר</li>
<li>איצא ורגעו וסעו בהם תאניה וקאלו אן ענד אלשופט אנדאר</li>
<li>ודנניר ואנהם אחק בהא פלו לם יכון אלסולטאן עאדל ואלקאצי</li>
<li>מונצף פאחסן אללה גזא מולאי אלקאיד וסידי אלקאצי</li>
<li>וקד דעינא להום פי בית אלמקדס באלתוריה פי אלגמאעה</li>
<li>עלי חוסן פעלהם ונצרהום (!) ללחק מע אלשיך סלאמה בן סעיד</li>
<li>וקד אחרמנא עמראן בן פוציל ובן אוכתוה כלף בן מוכרם</li>
<li>ומן יבאיעהום או ישאריהם או יחצור להם פרח או חזן</li>
<li>אלי אן ירתדעו מן אללה וירגעו אלי אלחק וירודו אלורתה למסת\ח\קהא</li>
<li>אל[די כאנו חאכ]מוה ללסולטאן וסהל אכו עמראן יגב אן יגי מע</li>
<li>[אכתה (?) אל]י בית דין הגדול ויכרג ממא עליה פאן תכלף אחרמנאה</li>
</ol>
                    
                </div>
            
                <div data-canvas="https://geniza.princeton.edu/documents/1620/iiif/canvas/1/">
                    
                    
                    
                        <h3>{
verso
}</h3>
                    
                        <ol>
<li>ליקירנו רבנא שלמה השופט בן סעדיה השופט נע</li>
<li>והזקנים ושאר הקהל הקדוש הדרים ברפח ישמרם צור ישע רב</li>
</ol>
                    
                </div>
            
        </section>
    </body>
</html>
