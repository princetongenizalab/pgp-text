
<html>
    <head>
        <title>Transcription of Legal document: T-S 20.152</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.152</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00152/canvas/1">
                    
                    
                    
                        <h3>recto</h3>
                    
                        <ol>
<li>שאילה לבית דין הגדול לכ[בוד&nbsp;מא יקול] אדוננו דניאל הנשיא והגאון </li>
<li>יחי לעד פי ראובן מצרי [ יכו]ן&nbsp;לראובן אלתלתי ולשמעון אלתלת וכתב </li>
<li>עליה בדלך שטר מוחזק מקוים [ ]החותמים עדותם מטה בשטר</li>
<li>הזה כן היה בא לפנינו משה בר [יהודה החזן המערבי וכן אמר לפנינו היו&nbsp;עלי עדים וקנו ממני מעכשיו וכתבו וחתמו עלי בכל לשון של זכות ותנו לו&nbsp;לחסן הכהן בר סלמאן הסרסור שאני מודה בפניכם ואני] לא אנוס ולא מוכרח&nbsp;ולא מפותה ולא </li>
<li>שוגה ולא טועה ולא שולה ולא חולה [אלא בלב שלם ובנפש חפיצה ובדעת&nbsp;שלימה...ובהודיי]ה גמורה לדעתי ולא לפי דעת אחרים </li>
<li>שנטלתי וקיבלתי ולקחתי ונשתלמתי מידי [חסן הכהן בר סלמאן] הסרסור&nbsp;סחורות לכמה אנפי מכללן [מאיה תמניה וסתין] דינר ונצף ותמן שרחהא מאיה&nbsp;מנא כיאר </li>
<li>שנבר אלתמן סתה דנאניר ורבע ועדל ניל ת[מנה ] ותמנין&nbsp;רטלא פלפלי אלתמן כמסה ותלתין דינר ונצ[ף ]ק אלוזן&nbsp;מאתין רטל פלפלי אלתמן אחדי עשר דינר </li>
<li>ותלת ורבע תלתה אמנא ורבע טבאשיר פי עלבה אלתמן תמניה דנאניר עדל קצט&nbsp;חלו אלתמן ארבעה עשר דינר ותלת עשרה [אמנא ב]לילג אלתמן ארבעה דנאניר&nbsp;גיר רבע קפה ורס וזנהא נצף </li>
<li>ורבע קנטאר ועשרה ארטאל אלתמן כמסה דנאניר קטעה קרפה אלתמן ארבעה&nbsp;דנאניר קטעה קרשיה אלתמן תלתה דנאניר ונצף רבע קנטאר הלילג אצפר אלתמן&nbsp;דינר ורבע מזוד מר </li>
<li>אלוזן תסעה ותלתין מנא אלתמן תמניה דנאניר קטעה האל אלוזן מאיה תסעה&nbsp;ותלתין רטל [ ] //אלטרף// אלתמן עשרין דינר ורבע קטעה צבר אלוזן&nbsp;תלתה וכמסין רטל אלתמן תלתה דנאניר ונצף </li>
<li>גמלה הדא אלמתאע געל פי עדלין וכיש וחבל וכרי מכזן דינר ורבע ותמן וען[&nbsp;]ה וכארג ען אלעדלין מע משה בר יהודה החזן כריטה&nbsp;עוד אלוזן כמסה אמנא </li>
<li>ורבע באלבראיה אלדי מעהא אלתמן כמסה ועשרין דינר וכמסה קראריט וק[ראב&nbsp;מא כאפור ת]מניה אמנא גיר רבע אלתמן תסעה דנאניר ינחט דינר סמאחה ומא&nbsp;קבצה משה בר </li>
<li>יהודה החזן לסלפה אלחמל תמניה דנאניר עין צארת אלגמלה לכאצה חסן הכהן&nbsp;בר [סלמאן אלסרס]ור ביד משה בר יהודה החזן מאיה דינרא תמניה וסתין דינר&nbsp;ונצף ותמן יקול משה </li>
<li>בר יהודה החזן המערבי קבצת הדה אלבצאיע עלי תפנינהא ותצניפהא וגמלתהא&nbsp;ווזנתהא [וצארת פי] קבלי ופי ידי ואסתקר אלחאל ביני ובין חסן הכהן בר&nbsp;סלמאן אני אנא אסאפר בהדה אלבצאיע </li>
<li>אלי סקליה וגעל לי ביעהא במא יקסם אללה תעאלי וירזק פאיש מא סאהל אללה&nbsp;תעאלי מן אלפצ[ל אל]רבח כאן לחסן הכהן בר סלמאן אלתלתי ולמשה בר&nbsp;יהודה החזן המערבי //אלתלת// ואם וחס ושלום </li>
<li>יכון כסארה או גאיחה מן אצל אלמאל כאן עלי חסן הכהן בר סלמאן אלתלתי&nbsp;ואלתלת עלי משה בר יהודה החזן עלי הדא אלשרט בגמיע שרוחה תראציא גמיעא&nbsp;וקבלו עלי נפוסהמא גמיע </li>
<li>מא כתב ווצף ושרח פי הדא אלשטר מראש ועד סוף וקנינו מיד שניהם קנין&nbsp;גמור בכלי הכשר כדי לקנות בו בכל מה דכתיב ומפרש לעילא בביטול כל&nbsp;מודעין ותנאין ומודעי דמודעי </li>
<li>ומודעי דנפקין מגו מודעי עד סוף כל מודעי דלא כאסמכתא ודלא כטופסי&nbsp;דשטרי דתקינו רבנן ונהגין //בעלמא// ומוחזק ומקוים יהיה שטר שותפות דא&nbsp;כחומר וכחוזק כל השטרות המעולות </li>
<li>והמוחזקות בבי דינא והדה אלעדלין אלמחזומין ואלכריטה אלעוד ואלקראב&nbsp;אלמא כאפור עלי גמיעהא מכתוב אסם משה בר יהודה החזן עאריה בסבב אלעישור&nbsp;מן ישמעאל וגמיע דלך לחסן הכהן בר </li>
<li>סלמאן הסרסור לכאצתה דון משה בר יהודה החזן המערבי ואעתרף לה משה בר&nbsp;יהודה החזן בדלך וקבצה וצאר פי קבלה ופי דמתה ונכתב ביום שני בשבת&nbsp;בעשרים וחמשה ימים </li>
<li>בחדש אדר שני שנת אלף ושלש מאות וששים ותשע שנים למנין שאנו רגילים&nbsp;למנות בו בפסטאט מצרים דעל נילוס נהרא מותבה שריר וקים ואמת ויש בשטר&nbsp;הנקדם תליי שתי מלות </li>
<li>מקוימים עשר ותלת ואלין העדים בשמותם שלמה בר סעדיה ננ יוסף בר אהרן ננ&nbsp;יוסף בר דויד בר ישעהי ננ ומדאתו שלמה בר סעדיה ננ יוסף בר אהרן ננ&nbsp;יוסף בר דויד בר </li>
<li>ישעיה ננ ואחויאו דחתמות ידיהון דא בסימניהון אישרנוהי וחיזקנוהי&nbsp;וקימנוהי כדחזי עלי החבר המעולה ברבי עמרם זל אהרן המומחה והחזן ברבי&nbsp;אפרים ננ עלי הלוי בר עמרם ננ </li>
<li>ואקלע שמעון מן אלאסכנדריה באלבצאיע אלמדכורה פי אלשטר יריד סקליה פמרץ&nbsp;פי אלמרכב ומאת ורמי פי אלבחר פי טריקה בעינהא ודכל אלמרכב אלי טראבלס&nbsp;ולם יתם ללמרכב אלוצול אלי </li>
<li>צקליה וקבץ בית דין ואלשיוך כאפה אלמתאע ולשמעון בנת צגירה אלסן בסקליה&nbsp;מע אמהא מראה שמעון אלמתופי אלמנה פאראד אלאן ראובן מאלך אלבצאיע אן&nbsp;יוכל וכיל יקבץ אלבצאיע אל </li>
<li>משרוחה פי שטרו מן יד בית דין אלמכאן פהל יתם לראובן מא אראדה מן קבץ&nbsp;רחלה ביד וכילה בגיר ימין או בעד אלימין מע אנה עיסקיה בעיניה קאי ואן&nbsp;וגב עליה ימין אי שי יכון </li>
<li>צורתהא חתי יאכד מתאעה ואן חלף במצרים וכתב לה בית דין הקבוע&nbsp;//במצרים// בדאלך לינטלק לה קבץ מאלה וראי בית דין טראבלס עקלה אלמתאע&nbsp;אלי אן תכבר אליתומה ותחאכם ראובן וקאל ראובן אן </li>
<li>עקל //עלי// רחלי אלדי הו קאים בעינה ואכדה אלסלטאן עלי מן יכון דרך רחלי עלי אליתימה אלדי עק[ל] בית דין בסבבהא או עלי בית דין טראבלסאלדי עקל אלמתאע יורנו אדוננו דניאל הנשיא והגאון </li>
<li>ואור ישראל יחי לעד שורת הדין להציל השואל ושכרו יחי כפול מן השמים ת[&nbsp;] קאבלנא נחן בית דין והזקנים אלדי כטוטנא אספל הדא&nbsp;אלכתאב בהדה אלארבע </li>
<li>כתב אלדי הדא אלכתאב ואחד מנהא אלשטר אלדי כתבה ראובן עלי שמעון וקת אן&nbsp;טלב [תל]ך אלבצאיע אלמשרוחה פיה בעד אן צח פי בית דין כטוט אלשהוד&nbsp;אלמתבותה פי אלשטר שהאדאתהם </li>
<li>ואחצר בית דין אלשהוד איצא וסאלהם ען כטוטהם ו//דכרו// שהאדאתהם וקיום&nbsp;בית דין דכתוב פיה ותאמלנא אלמקאבלה דפעאת וצחת והי הדה אלארבע כתב&nbsp;אלמנפודה אלי חצרה סידנא הנשיא </li>
<li>והגאון יחי לעד וכתב הדא אלכתאב יום שלישי בשבת בשבעה עשר בחדש טבת שנת&nbsp;אלפא ותלת מאה ושבעין שנין למנין שאנו רגילים למנות בו בפסטאט מצרים&nbsp;דעל נילוס </li>
<li>נהרא מותבה שריר שריר וקים ואמת תליי דכרו ודין קיומיה עלי החבר בסנ גד המעולה בחבורה בירבי עמרם זכרו לברכה</li>
</ol>
                    
                </div>
            
        </section>
    </body>
</html>
