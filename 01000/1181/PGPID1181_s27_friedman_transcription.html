
<html>
    <head>
        <title>Transcription of Legal document: T-S 13J6.33</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.33</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00006-00033/canvas/1">
                    
                    
                    
                        <ol>
<li>בשם רחמ</li>
<li>נסכה אלשרוט אלמס[ת]קרה עלי אלשיך אבו סעיד ולד אלשיך אלגליל</li>
<li>אבו נצר בן ישעיה [ה]זקן הנכבד זכרונו לחיי העולם הבא פי זיגתה</li>
<li>לאבנה אלשיך אלגליל מרנא ורבנא עמרם הזקן החכם והנבון סט</li>
<li>אול דלך אנהא לא תכרג מן אלסכנא מע ואלדתהא ולא תפארקהא</li>
<li>ולו טלבת אלצביה ואלעאיד באללה דלך לם תסאעד עליה ואנה קד</li>
<li>געלהא נאמנת פי ביתהא ופי גמיע מא תתצרף פיה אעני אלצביה</li>
<li>לא יכון לה עליהא ימין בכל שום פנים בעולם ואן יכון אלמקדם מתנה</li>
<li>ולא יכון לה סביל אן יתזוג עליהא ולא יתסרא בגאריה ומתי מא תגאוז</li>
<li>ען דלך כאן עליה מאיה דינאר קודש לצעפא אלרבאנין ואלקרא[י]ין</li>
<li>ואנה לא ילזמהא אן תביית אדא אתפק דלך ואן יכון אלשי אלדי תדכל</li>
<li>בה עליה מצאן מחפוט לא לאחד עליה טריקה ואן ואלעאיד באללה</li>
<li>חדת עליהא מה יחדת עלי בני אדם בלא ולד כאן אלנצף מן כתובתהא</li>
<li>אעני מא להא ראגעא אלי יורשיה מאביה והמקום ברוך הוא</li>
<li>יצליח להם יבנו ויצליחו ושאבי יהודאיי בנין ומצלחין</li>
</ol>
                    
                </div>
            
        </section>
    </body>
</html>
