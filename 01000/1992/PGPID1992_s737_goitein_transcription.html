
<html>
    <head>
        <title>Transcription of Letter: T-S 8J17.28</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.28</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00028/canvas/1">
                    
                    
                    
                        <ol>
<li>יקבל אלארץ אמאם אלמגלס אלסאמי אלאגלי אלאסעדי</li>
<li>אלעאלמי אלעאמלי אלכאמלי אלזאהדי אלדיני אלורעה</li>
<li>אלמאלכי אלמנעמי אלמתפצלי היא כגק יקרת</li>
<li>צפירת ת/פ/ארת מרינו ו[רב]ינו יהודה התלמיד</li>
<li>היקר תפארת התלמידים וראש החסידים</li>
<li>וגביר היהודים ירום הודו ויגדל כבודו ויחיה</li>
<li>לו חמודו יחידו יזכיהו לשמחתו וחופתו</li>
<li>וכן יהי רצון וינהא אן אלממלוך לם</li>
<li>יגסר עלי מכאתבה מולאה אלא לצרורה קאדת</li>
<li>אלי דלך פינעם יבסט לממלוכה באלעדר וכאן</li>
<li>קד תקדם כתאב אלממלוך והו יסאל אנעאם</li>
<li>מולאה פ[י] תגהיז אלואלדה ואלוקוף פי אמרהא</li>
<li>כמא אלמעהוד מן אחסאנה ולם יצל ללמ/מ/לוך</li>
<li>גואב מע מא אנני אעלם אנני אקל ואחקר ממן</li>
<li>אגאוב אלא אן לא בד אן יכון לי ענדהם מכאן בסבב</li>
<li>חק אלואלד זצל עליהם ואלמקצוד אן אלממלוך</li>
<li>יסאל אנעאם מולאה באלוקוף פי אמר אלואלדה</li>
<li>ותגהי הא פליס תם סביל אלי מקאמהא בקוא</li>
</ol>
                    
                        <h3>margin</h3>
                    
                        <p>אלבתה ולא [ / סביל אלי טלועי א / ללאסבאב אלדי תקדם / דכרהא פי אלכתאב</p>
<p>/ אלמתקדם ומהמא / גרם מולאנא עלי / אלואלדה אלממלוך / יוצלה ללמולא /</p>
<p>אלאסעד עלי / ל</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00028/canvas/2">
                    
                    
                    
                        <h3>page b</h3>
                    
                        <ol>
<li>] מולנאנא אלי מעאודה אלכתב לאנה יצעב</li>
<li>עלי לאסתצגאר נפסי ען דלך ואן אמכן אנחדאר</li>
<li>אלואלדה צחבה אלשיך אלאגל אבו אלפתוח ולד אלשיך אבו</li>
<li>אלעז אלחזאן פהו אצלח מא כאן וקצד אלממלוך תסיר</li>
<li>כתאב אליה אסאלה פי דלך וקצדת תסייר אלשיך</li>
</ol>
<ol>
<li>אבו אלפרג אלזפתאוי כשות מן אלתתקיל אלי אלגמאעה</li>
<li>פלא יחוגני מולאנא אלא תסיר שכץ לאלא תתצאעף</li>
<li>אלגראמה ומולאנא ופקה אללה גומל חסד אלממלוך</li>
<li>יגדד תקביל ידין מולאנא ורגליה ויכדמה באפצל</li>
<li>סלאם ואופא תחיה ואכראם וכדלך אלאך אלעזיז מר ור</li>
<li>יוסף התלמיד היקר וולדה אלשיך אבו אלכיר מכדומין</li>
<li>באפצל סלאם ואלגמאעה גמיעהם מכצוצין באפצל</li>
<li>סלאם ומולאיא ופקה אללה וכיל אלממלוך פי אכד</li>
<li>אלברדה מן מולאי אלנ הי</li>
<li>ז מרחשון (?) קנא' (?)</li>
</ol>
                    
                </div>
            
        </section>
    </body>
</html>
