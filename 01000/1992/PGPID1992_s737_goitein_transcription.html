
<html>
    <head>
        <title>Transcription of Letter: T-S 8J17.28</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.28</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00028/canvas/1">
                    
                    
                    
                        <h3>Recto</h3>
                    
                        <ol>
<li>יקבל אלארץ אמאם אלמגלס אלסאמי אלאגלי אלאסעדי</li>
<li>אלעאלמי אלעאמלי אלכאמלי אלזאהדי אלדיני אלורעי</li>
<li>אלמאלכי אלמנעמי אלמתפצלי הוא כגק יקרת</li>
<li>צפירת ת/פ/ארת מרינו ו[רב]ינו יהודה התלמיד</li>
<li>היקר תפארת התלמידים וראש החסידים</li>
<li>וגביר היהודים ירום הודו ויגדל כבודו ויחיה</li>
<li>לו חמודו יחידו יזכיהו לשמחתו וחופתו</li>
<li>וכן יהי רצון&nbsp; &nbsp; &nbsp; &nbsp; וינהי אן אלממלוך לם</li>
<li>יגסר עלי מכאתבה מולאה אלא לצרורה קאדת</li>
<li>אלי דלך פינעם יבסט לממלוכה באלעדר וכאן</li>
<li>קד תקדם כתאב אלממלוך והו יסאל אנעאם</li>
<li>מולאה פ[י] תגהיז אלואלדה ואלוקוף פי אמרהא</li>
<li>כמא אלמעהוד מן אחסאנה ולם יצל ללמ/מ/לוך</li>
<li>גואב מעמא אנני אעלם אנני אקל ואחקר ממן</li>
<li>אגאוב אלא אן לא בד אן יכון לי ענדהם מכאן בסבב</li>
<li>חק אלואלד זצל עליהם ואלמקצוד אן אלממלוך</li>
<li>יסאל אנעאם מולאה באלוקוף פי אמר אלואלדה</li>
<li>ותגהיזהא פליס תם סביל אלי מקאמהא בקוץ</li>
</ol>
                    
                        <h3>Recto - right margin</h3>
                    
                        <ol>
<li>אלבתה ולא [</li>
<li>סביל אלי טלועי א[</li>
<li>ללאסבאב אלדי תקדם</li>
<li>דכרהא פי אלכתאב</li>
<li>אלמתקדם ומהמא</li>
<li>גרם מולאנא עלי</li>
<li>אלואלדה אלממלוך</li>
<li>יוצלה ללמולא</li>
<li>אלאסעד עלי</li>
<li>כמא]לה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00028/canvas/2">
                    
                    
                    
                        <h3>Verso</h3>
                    
                        <ol>
<li>. . . .] . . . מולאנא אלי מעאודה אלכתב לאנה יצעב</li>
<li>עלי לאסתצגאר נפסי ען דלך ואן אמכן אנחדאר</li>
<li>אלואלדה צחבה אלשיך אלאגל אבו אלפתוח ולד אלשיך אבו</li>
<li>אלעז אלחזאן פהו אצלח מא כאן וקצד אלממלוך תסיר</li>
<li>כתאב אליה אסאלה פי דלך וקצדת תסייר אלשיך</li>
<li>אבו אלפרג אלזפתאוי פכשות מן אלתתקיל אלי אלגמאעה</li>
<li>פלא יחוגני מולאנא אלא תסיר שכץ לאלא תתצאעף</li>
<li>אלגראמה ומולאנא ופקה אללה גומל חסד אלממלוך</li>
<li>יגדד תקביל ידין מולאנא ורגליה ויכדמה באפצל</li>
<li>סלאם ואופא תחיה ואכראם וכדלך אלאך אלעזיז מר ור</li>
<li>יוסף התלמיד היקר וולדה אלשיך אבו אלכיר מכדומין</li>
<li>באפצל סלאם ואלגמאעה גמיעהם מכצוצין באפצל</li>
<li>סלאם ומולאנא ופקה אללה וכיל אלממלוך פי אכד</li>
<li>אלברדה מן מולאי אלנפ[יס] ואל[וא]לדה . . . . . .</li>
<li>ז מ{ר}חשון אתקנא</li>
</ol>
                    
                </div>
            
        </section>
    </body>
</html>
