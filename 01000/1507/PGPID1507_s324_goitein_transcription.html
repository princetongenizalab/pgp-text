
<html>
    <head>
        <title>Transcription of Letter: T-S 10J14.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J14.5</h1>

        <p>S. D. Goitein, <a href="https://www.jstor.org/stable/23591018">"Documents on Abraham Maimonides and his Pietist Circle‎"</a> (in Hebrew), <em>Tarbiz / תרביץ‎</em> 33, no. 2 (Jerusalem: Mandel Institute for Jewish Studies / המכון למדעי היהדות ע"ש מנדל, 1963), 181-197.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00005/canvas/1">
                    
                    
                    
                        <ol>
<li>[עבד?]הא אלדאעי ל[הא]</li>
<li>אברהם</li>
<li>הדה אלאחרף צאדרה אלי אלחצרה ע[לי סב, ro שאן]</li>
<li>אלולד אלעזיז אלתלמיד מ יוסף הנבון ש'צ'</li>
<li>מצמנה עדה אגראץ אולהא אלוציה עליה</li>
<li>ועלי זוגתה אמא עליה פאנה בלגה אנך ציק</li>
<li>אלצדר עליה בסבב כונה עמל ערס עלי גארי</li>
<li>עאדה גירה ואן אלחצרה תוהמת אנני אמתנעת ען</li>
<li>אלחצור לאגל דלך ואנא פקד חצרת לגירה ממן</li>
<li>פעל דלך ולא אמתנעת ען אלחצור בל כאנת לילה</li>
<li>זואגה לילה נובתי פי אלמרסתאן ומא אמכנני דאך</li>
<li>אלוקת דפעהא לאסבאב יטול שרחהא ואסתנבת</li>
<li>ולדי עני פי אלחצור וסמעת אן עליך פי דלך ימין</li>
<li>תחלהא ולא תכאלפני פי דלך בוגה גרץ תאני הדה</li>
<li>אלצביה זוגתה יתימה אלאם וילזמנא מן אלאיתאם מא</li>
<li>תעלם ולואלדהא עלינו חקוק ובחסב דלך הי ודיעתנא</li>
<li>ענדך גרץ תאלת הם מתקיון צרר וטלב</li>
</ol>
                    
                        <h3>margin</h3>
                    
                        <p>בסבב נקל אלערוס / פתאכד להם כט מן / תם יכלצהם מן / אלמגרם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00014-00005/canvas/2">
                    
                    
                    
                        <h3>page b</h3>
                    
                        <ol>
<li>וסוי דלך אתצל בנא מא ביתה עליך פי מעני</li>
<li>אלצלאה וגירהא ואנת אלמקדם ומא לאחד אן יתערץ</li>
<li>עליך ומן תעדי עליך ולם יתאדב יקאבל</li>
<li>ואמא אמר מליג וחאל ר יצחק ש' צ' פיצלך</li>
<li>כתאב אכר מני באלדי אראה פי אלקציה ופי</li>
<li>עאגל אלאמר תסתעמל מע אלרגל אלסיאסה</li>
<li>ואשרח לך פי כתאב אכר מא יגב שרחה</li>
<li>ושלומך ירבה</li>
<li>תאני עשר מרחשון אתקמז ישע יקרב</li>
</ol>
                    
                        <h3>on the lower edge of the page the following words are seen (written in "mirror script). These words are the }רכיה ןמיס{ of Abraham Maimonides.</h3>
                    
                        <p>הנה אל ישועתי וכול'</p>
                    
                </div>
            
        </section>
    </body>
</html>
