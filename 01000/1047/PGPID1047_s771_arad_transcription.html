
<html>
    <head>
        <title>Transcription of Letter: T-S 13J22.26</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.26</h1>

        <p>Dotan Arad, "Documents in Arabic and Judeo-Arabic Relative to the History of the Jewish Community in Jerusalem‎" (in Hebrew), in <em>The History of Jerusalem: The Mamluk Period (1260-1517)‎</em> (Jerusalem: Yad Ytzhak Ben Zvi Publishing House, 2013), 451-71.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00026/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">לק"י&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">אשי"ב סעי"א&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">בינ"ו&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">שלום שלום לרחוק וג'&nbsp;&nbsp;&nbsp;&nbsp;</span></li>
<li><span lang="he">שלום רב לאוהבי וג'&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">כי יי"י יהיה בכסליך וג'&nbsp;&nbsp;&nbsp;</span></li>
<li><span lang="he">וליוסף אמר מבורכת וג'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">ואתה שלום וביתך שלו' וג'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">יי"י עוז לעמו יתן יי"י וג'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">שלומות רבות לאלפים ולרבבות מאת&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">שוכן ערבות. יחולו ויאתיו על ראש כב' גד'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">קד' יק' מע' הנר^' יוסף יש' צו' ויהיה בעזרו אנ"ס&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></li>
<li><span lang="he">יחיט עלם אל מכ' אן אל ממ' משתאק לנצ'ר אלמכ'&nbsp;</span></li>
<li><span lang="he">כתיר ולנצ'ר אכתי ואן אל מכ' ירסל יאכד אל</span></li>
<li><span lang="he">מכאתיב מן ענד אכי יוסף ותשילהם ענד &nbsp; &nbsp; &nbsp; &nbsp; &nbsp; &nbsp; </span></li>
<li><span lang="he">אכתי ולא תסאל מא ג'רא עלינא פי אל טריק &nbsp; &nbsp; &nbsp; </span></li>
<li><span lang="he">ולאכן ב"ה וצלנא טייבין ונחן בכיר ושלום&nbsp;&nbsp;&nbsp;</span></li>
<li><span lang="he">ויא צהרי תשפק עלי אל נחאס אלדי לי ענד אל&nbsp;&nbsp;&nbsp;&nbsp;</span></li>
<li><span lang="he">מכ' אללה לא יעדמנא פצ'לך. ואן צהרך&nbsp;</span></li>
<li><span lang="he">עבדלה ביקבל איאדיך ודאעי לך כתיר</span></li>
<li><span lang="he">וגוזתה עמימה ובנתהא אסתיתה וגוזת</span></li>
<li><span lang="he">אלממ' תקבל איאדיכם ודאעיה לכום מן&nbsp;</span></li>
<li><span lang="he">כביר אל צגיר כצוצה אל זקן ואלדך ותכברו</span></li>
<li><span lang="he">אכבאר אכתי לא חאל אל נוס^ מא ביטיב&nbsp;</span></li>
<li><span lang="he">לנא ווצל מע אל קראיין כדה כדה כתאב</span></li>
<li><span lang="he">ומא ראינא מן אל מכ' כתאב וקצדנא באן</span></li>
<li><span lang="he">כל מא וצלתו ללהיכל תדעו לנא ננצ'ר&nbsp;</span></li>
<li><span lang="he">וגהכם פי ירושלים ע"ה ת"ו בב"י וקצ'ית</span></li>
<li><span lang="he">אלמוצ'ע לא אעטוה לא צוף ולא אחבאל</span></li>
<li><span lang="he">ואנא מא רדת אצ'ארב אחד ומן פצ'לך</span></li>
<li><span lang="he">תוצל לכל אחד אל סלאם מני ותקף חואיג^&nbsp;</span></li>
<li><span lang="he">אכי חתי יביע אל עדה ואזיאר אל יין ואל&nbsp;</span></li>
<li><span lang="he">&nbsp;מאגור ודכת אל צטוח ותרסלו לי אל פלוס </span></li>
<li><span lang="he">ופאגר אל יין תביעוה בעד אל סלאם עליך</span></li>
<li><span lang="he">ועלי ביתך ועלי ואלדך ומן יחיט עלמך</span></li>
<li><span lang="he">ואל ש' מוסה אבי שערה ואל ש' הארון</span></li>
<li><span lang="he">מ[ג]רב^י וביתה וולדה ויא הארון ולד</span></li>
<li><span lang="he">ביתך וצל טייב ושלום&nbsp;</span></li>
<li><span lang="he">אלממלוך צדקה שאמי י"ל בתאריך</span></li>
<li><span lang="he">ט' איאם פי אל עומר</span></li>
</ol>
                    
                </div>
            
        </section>
    </body>
</html>
