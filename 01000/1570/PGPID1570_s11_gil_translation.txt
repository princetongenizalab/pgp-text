ע׳׳א:


ייתן לך אלוהים, אחי ואדוני, אריכות ימים, ויתמיד את הגנתו ואת תמיכתו ואת שמרתו לך ואת סיפוקך ויהיה לך
קרוב בכל הדברים. הריני כותב לך ה׳ ימים לפני ראש השנה, ברוכה תהיה, ויעשנה אלוהים לך
ולנו ולכל אומתו המוצלחת בשנים והמאושר בזמנים ויודיעך כמותה (עוד), כי הוא הטוב והמיטיב.
באו מכתביך האצילים הנכבדים, הראשונים באוניות החורפיות והאחרונים ביבשה,
ועמם כל הספרים והקונטרסים ששלחת וקראתי את כולם והתבוננתי
בתיאורי הנסיבות שהם מכילים, המון דברים אפלים ועניינים מעציבים.
ואנו במקומנו נתונים בנסיבות המטרידות את הלבבות ובצרות מתרבות, עד שאין לנו השקט
לקרוא ולבחון אותן, לא כל שכן לטפל בהן; ואין זה הזמן בשבילי להשיב על
העניינים שבהם. לעת צאת השיירה של עולי הרגל ביבשה, אכתוב לך, אדוני על המסקנות שאליהן הגעתי בנוגע אליהם,
ברצון האל. אשר למה שכתבת על שפע חסדיך ורוב דאגתך וכיצד התרוצצת, מתחילה ועד הסוף
בעניין אדוני ורבי, עליו השלום, והטרדה שקיבלת על עצמך ברוב נדיבותך, עד הגיעו אל
מקום המנוחה המקודש ואל הקבר הטהור, אל תילקח ממני, ותמיד תהיה לי מאחז ומשענת.
והלוא אתה, אדון כל כך חשוב ונעלה, זכית עתה למצווה נכבדתי זו; תמיד תהיה זכאי, בעל מצוות, צדיק, ראוי לתודות.
אלוהים, יתעלה וישתבח, יעזרני להשיב לך כגמולך, וירבה לך את שכרך ואת זכותך. ומה שאמנם גרם לי עוגמת נפש
ועצב ודאגה הוא מהשהתרחש עם אחיבו היקר, אבו אבריהים אסחק בן אלסהל,
יגן עליו אלוהים; אכן קיבלתי ממנו מכתב, והכאיבו לי אסונו והסבל והפורענות,
עקב טיפולו באדוני ורבי, ועל שנפגע כל כך קשות בגופו וברכושו; אלוהים, יתעלה וישתבח, ישיב לו אבדתו במהרה
וימצאני ראוי להשיב לו כגמולו במיטב הנסיבות. והתרחש אותו שניין של המעילים שנותרו אצל
אלאנדלסי, ושוחחתי על זאת עם אחיבו אבו עמראן, יגן עליו אלוהים, בן אלמג׳אני, ישמרו אלוהים, והבטיח שימצא
פתרון לדבר, והטיל על אבו סעיד מימון בן אפרים עניין זה, אם תהיה אפשרות להשיגם מן היורשים של אלאנדלסי.
ואם לא, ישלם הוא מכספו, ומדובר בי׳ דינרים בערך. ביקשתי ממנו שיגיעו אליך; הזכר לו אפוא עניין זה; וכתוב לו שיתמיד
בדרישתו זו, עד שיגיעו אליך, ותשלחם אל אחיבו, אבו אברהים בן אלסהל, כדי שתהיה לו סחורה לכסות
מה שהוסיף והלווה בשביל ההוצאות בקשר לאדוני ורבי. ורצוני כי תשתדל בעניין זה, ללא דיחוי ומבלי להתרשל, די האלוא
בזאת תגרום לי שמחה רבה ביותר, ואלוהים ישמח אותך ויגן עליך. ואל תמנע ממני את מכתביך האציליים, שאשמח
בהם. קבל נא מאוהבך דרישות שלום נכבדות ונעלות ביותר, ולבנים היקרים יקירי דרישות שלום נאות ושופעות וזכות ביותר.

ע׳׳ב:
לאבו אלפרג׳, אחי ואדוני, יגן עליו אלוהים וישמרו, יוסף בן יעקב נ׳׳נ בן עוכל, אלוהים שומרו; מנגיד הגולה, אברהים בן נתן ראש הקילות.