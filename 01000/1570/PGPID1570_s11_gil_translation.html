
<html>
    <head>
        <title>Hebrew Translation of Letter: T-S 10J9.26</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J9.26</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00026/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">ייתן לך אלוהים, אחי ואדוני, אריכות ימים, ויתמיד את הגנתו ואת תמיכתו ואת שמרתו לך ואת סיפוקך ויהיה לך</span></li>
<li><span lang="he">קרוב בכל הדברים. הריני כותב לך ה׳ ימים לפני ראש השנה, ברוכה תהיה, ויעשנה אלוהים לך</span></li>
<li><span lang="he">ולנו ולכל אומתו המוצלחת בשנים והמאושר בזמנים ויודיעך כמותה (עוד), כי הוא הטוב והמיטיב.</span></li>
<li><span lang="he">באו מכתביך האצילים הנכבדים, הראשונים באוניות החורפיות והאחרונים ביבשה,</span></li>
<li><span lang="he">ועמם כל הספרים והקונטרסים ששלחת וקראתי את כולם והתבוננתי</span></li>
<li><span lang="he">בתיאורי הנסיבות שהם מכילים, המון דברים אפלים ועניינים מעציבים.</span></li>
<li><span lang="he">ואנו במקומנו נתונים בנסיבות המטרידות את הלבבות ובצרות מתרבות, עד שאין לנו השקט</span></li>
<li><span lang="he">לקרוא ולבחון אותן, לא כל שכן לטפל בהן; ואין זה הזמן בשבילי להשיב על</span></li>
<li><span lang="he">העניינים שבהם. לעת צאת השיירה של עולי הרגל ביבשה, אכתוב לך, אדוני על המסקנות שאליהן הגעתי בנוגע אליהם,</span></li>
<li><span lang="he">ברצון האל. אשר למה שכתבת על שפע חסדיך ורוב דאגתך וכיצד התרוצצת, מתחילה ועד הסוף</span></li>
<li><span lang="he">בעניין אדוני ורבי, עליו השלום, והטרדה שקיבלת על עצמך ברוב נדיבותך, עד הגיעו אל</span></li>
<li><span lang="he">מקום המנוחה המקודש ואל הקבר הטהור, אל תילקח ממני, ותמיד תהיה לי מאחז ומשענת.</span></li>
<li><span lang="he">והלוא אתה, אדון כל כך חשוב ונעלה, זכית עתה למצווה נכבדתי זו; תמיד תהיה זכאי, בעל מצוות, צדיק, ראוי לתודות.</span></li>
<li><span lang="he">אלוהים, יתעלה וישתבח, יעזרני להשיב לך כגמולך, וירבה לך את שכרך ואת זכותך. ומה שאמנם גרם לי עוגמת נפש</span></li>
<li><span lang="he">ועצב ודאגה הוא מהשהתרחש עם אחיבו היקר, אבו אבריהים אסחק בן אלסהל,</span></li>
<li><span lang="he">יגן עליו אלוהים; אכן קיבלתי ממנו מכתב, והכאיבו לי אסונו והסבל והפורענות,</span></li>
<li><span lang="he">עקב טיפולו באדוני ורבי, ועל שנפגע כל כך קשות בגופו וברכושו; אלוהים, יתעלה וישתבח, ישיב לו אבדתו במהרה</span></li>
<li><span lang="he">וימצאני ראוי להשיב לו כגמולו במיטב הנסיבות. והתרחש אותו שניין של המעילים שנותרו אצל</span></li>
<li><span lang="he">אלאנדלסי, ושוחחתי על זאת עם אחיבו אבו עמראן, יגן עליו אלוהים, בן אלמג׳אני, ישמרו אלוהים, והבטיח שימצא</span></li>
<li><span lang="he">פתרון לדבר, והטיל על אבו סעיד מימון בן אפרים עניין זה, אם תהיה אפשרות להשיגם מן היורשים של אלאנדלסי.</span></li>
<li><span lang="he">ואם לא, ישלם הוא מכספו, ומדובר בי׳ דינרים בערך. ביקשתי ממנו שיגיעו אליך; הזכר לו אפוא עניין זה; וכתוב לו שיתמיד</span></li>
<li><span lang="he">בדרישתו זו, עד שיגיעו אליך, ותשלחם אל אחיבו, אבו אברהים בן אלסהל, כדי שתהיה לו סחורה לכסות</span></li>
<li><span lang="he">מה שהוסיף והלווה בשביל ההוצאות בקשר לאדוני ורבי. ורצוני כי תשתדל בעניין זה, ללא דיחוי ומבלי להתרשל, די האלוא</span></li>
<li><span lang="he">בזאת תגרום לי שמחה רבה ביותר, ואלוהים ישמח אותך ויגן עליך. ואל תמנע ממני את מכתביך האציליים, שאשמח</span></li>
<li><span lang="he">בהם. קבל נא מאוהבך דרישות שלום נכבדות ונעלות ביותר, ולבנים היקרים יקירי דרישות שלום נאות ושופעות וזכות ביותר.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00026/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">לאבו אלפרג׳, אחי ואדוני, יגן עליו אלוהים וישמרו, יוסף בן יעקב נ׳׳נ בן עוכל, אלוהים שומרו; מנגיד הגולה, אברהים בן נתן ראש הקילות.</span></p>
                    
                </div>
            
        </section>
    </body>
</html>
