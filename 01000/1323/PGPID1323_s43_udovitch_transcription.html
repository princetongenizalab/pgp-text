
<html>
    <head>
        <title>Transcription of Unknown type: T-S J2.66</title>
    </head>
    <body style="max-width: 860px; margin: auto">
        <h1>Transcription of Unknown type: T-S J2.66</h1>

        <p>A. L. Udovitch, [digital geniza document edition].</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-J-00002-00066/canvas/1">
                    
                    
                    
                        <h3>TS Box J 2, f. 66, ed. ALU, title ??????? , N.T. 04-10-91 (p)</h3>
                    
                        <ol>
<li>תדכרה וליה נהראי בן נסים נע'</li>
<li>וצל כתאב אלאמיר יקול האת מן יגי יקבץ אלצראר</li>
<li>ואוגבת אלחאל אנחדארי ולם יתפק לי אלאגתמאע במולאי</li>
<li>אלשיך ועז עלי דלך אסל אללה חסן אלעאקבה ברחמתה</li>
<li>בקית עלי ספתגה מן בוציר מד דינ' וביד צאחבהא</li>
<li>ספתגה כתבת עלי אולי ולמא כנת בבוציר אחוגוני</li>
<li>כתבת כתאב אכר אלי מולאי אלשיך באנגאזהא</li>
<li>פיחרץ מולאי אלשיך באכד אלכתאבין מנה וידפע</li>
<li>לה אל מד דינ' תרכת ענדה מא ידפעה פי דלך</li>
<li>רקעה אלשיך אבו יוסף כ דינ' ותמן</li>
<li>ורקעה נסים אלצירפי יח דינ'</li>
<li>ולי ענדה מן קבל אבן שכניה תלתיי ו&lt; קיר'</li>
<li>ורקעה אבן אלוזאן [[זיאת]] אכדתהא</li>
<li>מן אסחק בן בהלול ען אבן אלטגאני (?) ד דנא' וחבה</li>
<li>דלך מג אלא סדס ו&lt; חבה</li>
<li>אלבאקי מן אלספתגה דינ' וסדס ו&lt; חבה</li>
<li>יקבצה מולאי אלשיך מן אבי עלי צהרי וכדלך</li>
<li>יא מולאי אלשיך חמלת פי עשארי גנאים יו עדל</li>
<li>מנהא ו באסם יעקוב ואסחק אבני כלף ז [כ"י] באסם</li>
<li>נהראי בן נסים וקד וזנת ען אלגמיע לדארמאנך</li>
<li>ובקי עלי אלמכתארה ורשיד יתפצל מולאי אל</li>
<li>שיך ויקבץ מן אבי עלי מא ילזמהם ויאכד</li>
<li>אלרקאע לסאחל רשיד וכדלך בקי עלי מן דאר</li>
<li>אלכתאן רקעה ר [כ"י] באסם נהראי יתפצל מולאי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-J-00002-00066/canvas/2">
                    
                    
                    
                        <h3>page b</h3>
                    
                        <ol>
<li>יאכדהא מן יוסף אלחמאל וידפע מן ענד סידי</li>
<li>אבו עלי צהרי ל דרה' ונצ' ויעטיהא מן רקעה</li>
<li>אלו מע רקעתין דאר מאנך למן יעלמהם ענד</li>
<li>אלשריף וינפד גמיע אלרקאע מע גנאים או</li>
<li>מע עבד אלחק בן אלחמאל (או: אלחמנאל) ינחדר פי אלמראכב</li>
<li>וכדלך אן אל נואחיא (כ"י) אלבטיל (כ"י) מן נצ' ורב' דרה'</li>
<li>אלעדל אלי דרהם ואן סהל אכד אל ג אעדאל מן</li>
<li>חידרה יאכדהא מולאי אלשיך ויחמלהא מע</li>
<li>גנאים ואן גאני אעדאל מן בוציר יתפצל מולאי</li>
<li>אלשיך בקבצהא ויאכד מא יגב עליהא מן אבי</li>
<li>עלי צהרי לא אעדמני אללה בקאה וידפע מולאי</li>
<li>אלשיך לגנאים דרהמין לצאחב סאחל רשיד</li>
<li>ען אל יו עדל ואן טלב נצ' דינ' ישתרי בה אנכאך (כ"י)</li>
<li>יצון בה אלאעדאל מן אלמטר ויחתסב לנא בה</li>
<li>מן אלכרי כירה אלמרגאן כאן סוי ח דנא' ונצ'</li>
<li>אתפק כרוג סידי אבי עלי חסון וכאן ענדי קליל אכדת</li>
<li>אלדי לנחריד עלי ט דנא' ואצפת אלדי כאן ענדי אליה</li>
<li>פי תבת עלי מולאי אלשיך פי חסאבי ען מרגאן ט דנא'</li>
<li>לי ענד אלשיך אבו מנצור אלכאתב שכארה עסקלאני</li>
<li>פיהא לכאצה ר אברהם בן אסחק עא תוב מלין וד</li>
<li>אתואב כאם ופיהא לר צמח בן סלימן פח מעגר</li>
<li>פי רזמה ופיהא לדניאל בן יוסף נב תוב מלין</li>
<li>ותיאב ר אברהם כלהא טי ציק ומא פיהא רקאע</li>
<li>וע (כלומר: ועליה) מכתוב ברכה אסלה אדאם אללה עזה אן יתפצל</li>
</ol>
                    
                        <h3>page c</h3>
                    
                        <ol>
<li>ו[יק]ף פי פתח הדא אלעדל ויבובה חתי ינעזל לכל</li>
<li>אנסן באבתה (כ"י) ויעלם מא יכץ כל אנסן מן אלמונה</li>
<li>ויבקי מא לגירנא אלי אן יצלו אצחאבהא יופו מא</li>
<li>עליהא ללוכיל ויקבצוהא לאן אלוכיל וזן גמיע אלמונה</li>
<li>ויתפצל יקף פי ביע אל עא תוב אלדי לר אברהם</li>
<li>באלדינ' ואל ד אתואב אלכאם סאל אן יגסלו באלצאבון</li>
<li>וידקו תם בעד דאך יבאעו פאן סהל הדא או יבקיהם</li>
<li>מולאי אלשיך ענדה אלי חין וצולי וכדלך איצא וצל לך</li>
<li>כאצה שאכרה צגירה פיהא לר' יוסף בן דיאן ברקה</li>
<li>ד אתואב וט מעאגר יוכד מנה מא ילזמה מן אל</li>
<li>מונה מע נצ' דינ' אסלפה לה ויסלם אליה שי ויבאע</li>
<li>בקיה אלרזמה באלדינ' ולעל יבאע אלד אתואב מתאע</li>
<li>ר יוסף יסתופי מנהא מא בקי עליה ויסלם לה אלבאקי</li>
<li>ולי אנא ענדה איצא חול דינרין תוכד מנה וקד חמל</li>
<li>לנא פי עדל לדאניאל בן יוסף מט תוב וקבץ אלעדל</li>
<li>אלשיך אבו אלחסין אלטוסי פאדא וצל דניאל יקבץ מולאי</li>
<li>אלשיך מנה אל מט תוב ויערף איש עליהא מן אלמונה</li>
<li>ויחאבס (!) במא יכצה מן מתאעה אלמחמול מענא</li>
<li>ויסאקטה ולמן גאז יאכד מן צאחבה ולא יחתסב (? כ"י) לא</li>
<li>בקטן ולא בעגבה (?) וכדי נחן מן הדה אל מט ברסם</li>
<li>כלטתי מעה כט וברסם כאצה אברהם כ תוב ואסל</li>
<li>מולאי אלשיך אן יגריני עלי תפצלה ואהתמאמה לא</li>
<li>עדמני אללה בקאה אבדא אלמונה עלי מא כאן פי</li>
<li>עדלה סער יא דינ' אלמגלד ואלמונה עלי אלדי לה</li>
<li>פי עדלנא סער יב דינ' אלמגלד וע (כלומר: ועלי) הדא תואקפו</li>
</ol>
                    
                </div>
            
        </section>
    </body>
</html>
