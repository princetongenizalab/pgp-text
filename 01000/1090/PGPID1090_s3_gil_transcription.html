
<html>
    <head>
        <title>Transcription of Letter: T-S 13J27.5 + T-S 13J13.13</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.5 + T-S 13J13.13</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00005/canvas/1">
                    
                    
                    
                        <p>ב / א</p>
<ol>
<li>פי אלכניס תין יגב אן תקרא א / ב</li>
<li>עדות זכרו / ן זכרון עדות ב / א</li>
<li>בשם יי</li>
<li>ראי יוסף אלסגלמאסי א/בדין פי אלקדס כאנה</li>
<li>ימשי פי אלמקאבר אלעת/יקה באלרמלה ווגד</li>
<li>פיהא תלאת נפר וקוף /ומעהם תלאת תוארי</li>
<li>עליהא אלסואד פמשי /ענהם וגאזהם תם</li>
<li>עאד אליהם פסלם עלי/הם וקאל מן אנתם</li>
<li>פקאלו לה נגן משה וא/הרן ושמואל פכר</li>
<li>סאגד וקד לחקה מן אל/רעדה ואלהיבה פקאלו</li>
<li>לה קם ואנחדר אלי אלר/מלה וקול להם</li>
<li>יעמלו גזר דין אתנא /עשר יומא וירגעו אלי</li>
<li>אללה קבל אן תחל בה/מ אלאפאת אלעטימה</li>
<li>פאנתבה ולבס תיא/בה ומצי יצלי פי</li>
<li>באב יהודה ולחקה א/ביה אליה צלי מעה</li>
<li>פלמא פרגא מן אל[צל]/אה אעאד יוסף</li>
<li>עלי אביה אלמנאם [אלדי]/ ראה פקאל לה</li>
<li>הדא אלמנאם בעי[נה ראי]/תה אנא וחלף</li>
<li>עליה בשבועה ומ[צאו] /גמיעא אלי אלריס</li>
<li>שלמה ראש ישיבה [וא]/עלמאה חאל אלמנאם</li>
<li>פקאל להמא הדא [אל]/מנאם בעינה מנד תלאת</li>
<li>ליאל ונזל יוסף א[ל]/בידין אלי אלרמלה וגלס {אלי}</li>
<li>פי כניסה אלשאמ/יין ואכרז עלי כל מן יחצר</li>
<li>ואעאד עליהם אל/מנאם ואמרהם בעמל אלתאענית</li>
<li>אלאתנין ואלכמיס ו/נפד בשר אלחזאן אלי אבל</li>
<li>כאן לאצחאבנא /אלקראיין אעאד עליהם אלמנאם</li>
<li>וכאן בעד הדא מ/א גרי באלרמלה ממא כלצהם</li>
<li>אללה מנה ונרגו מן / אללה חסן אלעאקבה</li>
<li>והו יפעל דלך בט/נה ותופיקה</li>
</ol>
                    
                </div>
            
        </section>
    </body>
</html>
