
<html>
    <head>
        <title>Transcription of State document: T-S 13J7.29</title>
    </head>
    <body style="max-width: 860px; margin: auto">
        <h1>Transcription of State document: T-S 13J7.29</h1>

        <p>Marina Rustow, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00007-00029/canvas/1">
                    
                    
                    
                        <h3>Rustow, unpublished, 2016</h3>
                    
                        <p>&nbsp;</p>
<p>1 &nbsp; &nbsp; &nbsp; &nbsp; &nbsp; &nbsp; &nbsp; על שמך</p>
<p>2&nbsp; ערצת בחצרת אמיר אלמומנין רקעה מתרגמה</p>
<p>3&nbsp; בגמאעה אליהוד אלרבאנין יסאלון פיהא</p>
<p>4&nbsp; חמלהם עלי מקתצא אלסגל אלמכרם</p>
<p>5&nbsp; אלמכתתב להם באן ימכן אחבארהם</p>
<p>6&nbsp; מן אקאמה פרוץ דיאנתהם וסאלף סננהם</p>
<p>7&nbsp; פי מגאמע צלותהם ואלתצרף פי כדם</p>
<p>8&nbsp; גמאעתהם באלקדס ואלרמלה וגיר דאלך</p>
<p>9&nbsp; מן אלבלאד ואן יקף ענהם איד מן תערץ</p>
<p>10 עליהם מא לא יסוגה איאה עדל אלדולה</p>
<p>11 ויסומהם מא לם תגרי אלעאדה במתלה</p>
<p>12 ותרך מעארצתהם פי אעיאדהם {ואקא}</p>
<p>13 ואקאמת רסומהם פיהא וקצר מן יחול</p>
<p>14 האדא אלחאל מן כצומהם פאמר אמיר</p>
<p>15 אלמומנין בכתב מנשורא תצמן קצר</p>
<p>16 אידי כל טאיפה מן אלטאיפתין מן אל</p>
<p>17 רבאנין ואלקראיין מן אליהוד ען אל</p>
<p>18 אכרי ואן ימכן כל מן יתמדהב האדין</p>
<p>19 אלמדהבין מן אלגרי עלי סננהם אל</p>
<p>20 מאלופה פי דיאנ/א/תהם [מ]ן גיר אעתראץ</p>
<p>21 אן יקע מן אחד אלטאיפתין עלי אלאכרי</p>
<p>22 פי דאלך ולא ימכן אלקראיין מן אעתראץ</p>
<p>23 מקדמי אלרבאנין באלאבעאד ען אעמאל</p>
<p>24 אלקדס ופלסטין ואן יגרי אצחאב אל</p>
<p>25 מהן מן אלטאיפתין עלי מא גרי בה {עא}</p>
<p>26 עאדתהם מן מלאזמה אלביע ואלשרי</p>
<p>27 אן אלקעוד ענה בחסב אראדתהם פי</p>
<p>28 איאם אעיאדהם וליחדר כל מן טאיפתין</p>
<p>29 מן אלתערץ למא יכרג ען הדא אלחכם</p>
<p>30 וליעלם אנה אן תעדא או תגאוז אוקע ביה</p>
<p>31 מן גליד אלתאדיב מא ירדעה וישעף ביה</p>
<p>32 גירה ומכאתבתך יקתצי בהמא נצר ואן</p>
<p>33 תחצר גאית אלחדר מן מראקבה תקע</p>
<p>34 מנך או מחאבה {תקע מנך} ואן תעתקל מן</p>
<p>35 יכאלף האדא אלמאמור ותנהי חאלה</p>
<p>36 פאעלם מא אעלמך בה אמיר אלמומנין</p>
<p>37 ואנתהי אלי מא אמרך ביה פי מענאה</p>
<p>38 ואעמל במוגבה ומקתצאה אן שא אללה</p>
<p>39 &hellip;.</p>
<p>&nbsp;</p>
                    
                </div>
            
        </section>
    </body>
</html>
