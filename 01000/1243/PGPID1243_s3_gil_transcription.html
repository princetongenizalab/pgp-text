
<html>
    <head>
        <title>Transcription of State document: T-S 13J7.29</title>
    </head>
    <body style="max-width: 860px; margin: auto">
        <h1>Transcription of State document: T-S 13J7.29</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00007-00029/canvas/1">
                    
                    
                    
                        <ol>
<li>על שמך</li>
<li>ערצת בחצרת אמיר אלמומנין רקעה מתרגמה</li>
<li>בגמאעת אליהוד אלרבאנין יסאלון פיהא</li>
<li>חמלהם עלי מקתצא אלסגל אלמכרם</li>
<li>אלמכתתב להם באן ימכן אחבארהם</li>
<li>מן אקאמה פרוץ דיאנתהם וסאלף סננהם</li>
<li>פי מגאמע צלותהם ואלתצרף פי כדם</li>
<li>גמאעתהם באלקדס ואלרמלה וגיר דאלך</li>
<li>מן אלבלאד ואן יקף ענהם איד מן תערץ</li>
<li>עליהם מא לא יסוגה איאה עדל אלדולה</li>
<li>ויסומהם מא לם תגרי אלעאדה במתלה</li>
<li>ותרך מעארצתהם פי אעיאדהם [[ואקא]]</li>
<li>ואקאמת רסומהם פיהא וקצר מן יחול</li>
<li>האדא אלחאל מן כצומהם פאמר אמיר</li>
<li>אלמומנין בכתב מנשורא תצמן קצר</li>
<li>אידי כל טאיפה מן אלטאיפתין מן אל</li>
<li>רבאנין ואלקראיין מן אליהוד ען אל</li>
<li>אכרי ואן ימכן כל מן יתמדהב האדין</li>
<li>אלמדהבין מן אלגרי עלי סננהם אל</li>
<li>מאלופה פי דיאנ/א/תהם [מ]ן גיר אעתראץ</li>
<li>אן יקע מן אחדי אלטאיפתין עלי אלאכרי</li>
<li>פי דאלך ולא ימכן אלקראיין מן אעתראץ</li>
<li>מקדמי אלרבאנין באלאבעאד ען אעמאל</li>
<li>אלקדס ופלסטין ואן יגרי אצחאב אל</li>
<li>מהן מן אלטאיפתין עלי מא גרי בה [[עא]]</li>
<li>עאדתהם מן מלאזמה אלביע ואלשרי</li>
<li>אן אלקעוד ענה בחסב אראדתהם פי</li>
<li>איאם אעיאדהם וליחדר כל מן טאיפתין</li>
<li>מן אלתערץ למא יכרג ען הדא אלחכם</li>
<li>וליעלם אנה אן תעדא או תגאוז אוקע ביה</li>
<li>מן גליד אלתאדיב מא ירדעה וישעף ביה</li>
<li>גירה ומכאתבתך יקתצי בהמא נצר ואן</li>
<li>תחצר גאית אלחדר מן מראקבה תקע</li>
<li>מנך או מחאבה [[תקע מנך]] ואן תעתקל מן</li>
<li>יכאלף האדא אלמאמור ותנהי חאלה</li>
<li>פאעלם מא אעלמך בה אמיר אלמומנין</li>
<li>ואנתהי אלי מא אמרך ביה פי מענאה</li>
<li>ואעמל במוגבה ומקתצאה אן שא אללה</li>
<li>תע ושלום</li>
</ol>
                    
                </div>
            
        </section>
    </body>
</html>
