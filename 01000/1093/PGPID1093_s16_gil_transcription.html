
<html>
    <head>
        <title>Transcription of Letter: T-S 13J28.11</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.11</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00011/canvas/1">
                    
                    
                    
                        <h3>Recto</h3>
                    
                        <ol>
<li>בשמ רחמ</li>
<li>כתאבי אטאל אללה בקא מולאי רוייסי ואדאם לה אלעז ואל</li>
<li>סלאמה מן אלקדס אלמחרוס ען סלאמה ועאפיה ואלחמד ללה</li>
<li>תע ואליה אדעו פי סלאמת[כם ואדגו] יכון [אל]תופיק ברחמתה</li>
<li>קד תקדם כתאבי גואב כתאבך אלעזיז עלי וסאלתה</li>
<li>בימין ליגיב עלי [ ]שו [ ]</li>
<li>אלנפוס [ ] יתצמן כתאבי הדא תהניה</li>
<li>[סייד]נא אלעיד אלמבארך ערפה אללה ברכתה ואעאדה עליה</li>
<li>סנין כתירה מתאלה וגעל אלסלאמה וקפא עלי אחואלה</li>
<li>ולא [ ] עלי באלה וירזקה בנים זכרים</li>
<li>הוגים בתורה ומקיימי מצ ביש ויזכהו לבניין אריאל וביאת</li>
<li>גואל ויראהו משיח צדקו כהן [צד]ק באולמו כן יאמר ברחמיו</li>
<li>וכתאבי הדא משתמל עלי [ ]מא תקדם מן סואל ותהנייה</li>
<li>באלעיד אלמבארך יעידה [אל]בארי עליה סנין כתירה בשבע</li>
<li>שמחות וחוסן ישועות וטייה כתאב אלי אלואלהד אלחזינה</li>
<li>ואלי אלאכוה אלמסתוחשין ויתפצל מולאי ורייסי כבת</li>
<li>אללה עדאה ויסלם כתאב אלי אנסאן פי מרכב ואלכתאב</li>
<li>אלתאני לעל פי מרכב תאני ואן כאן ינפד אלי רבינו יוסף</li>
<li>כתאב פיטלעה באחואלי פאני עאלם במשארכתה וכתרה</li>
<li>אסתקצאה ען אחואלי ולעלמי איצי אנה יסר במא אנא פיה</li>
<li>וקד סאלתה אן יבסט לי פי אלעדר ענד מולאי אלרב אדאם</li>
<li>אללה עזה ויעלמה אני אתהייב אלמכאתבה אליה ובאלחק</li>
<li>אדא תונסת נפסי בה ובמשאהדתה אסל אללה יזידה מן</li>
<li>כל כיר נעים ויופק אלגמיע אלי [מ]וצעה (?) לא ימכן אן אוכד</li>
<li>עלי מולאי וריישי אדאם אללה עזה פי אמר הודא הו פיה</li>
<li>מקאמי פמן אללה מגאזאתה קראת עליה אפצל אלסלם</li>
<li>ועל מולאי מרינו ורבינו הרב המובהק המופלא בחכמה שלום</li>
<li>רב ועל ר ישועה ועל שאר אחינו הרבה שלומם ויסגא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00011/canvas/2">
                    
                    
                    
                        <h3>Verso</h3>
                    
                        <p>#</p>
<ol>
<li>موﻻي الشيخ ابو يحيي نهراي بن نسيم شاكر تفضله اسمعيل [بن[ اس[حق اﻻندلسي[</li>
<li>ادام الله عز٥ وسلا[مته] يصل الفسطاط [ان شاء الله عز وجل]</li>
<li>الناجي بن [طاهر</li>
</ol>
<p>#</p>
                    
                </div>
            
        </section>
    </body>
</html>
