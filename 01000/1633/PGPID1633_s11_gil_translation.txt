ע׳׳א:
 

מכתבי אליך, אדוני ורבי ונכבדי וגדולי, ייתן לך אלוהים אריכות ימים ויתמיד את אושרך ואת ההשגחה עליך
ואת דאגתו לך, ואל ימנע ממך הצלחה (נכתב) כאשר שלום לי, אל יחסר לך (שלום) ואני באושר, אל ייעדר ממך (אושר); רוב תודות
לאל ריבון העולמים. הגיע מכתבך …. הגיע האגרטל, אל
יימנע ממני חסדך לעולם (ויזדמן לי) לגמול לך, אמן. אודיעך אדוני כי ארזתי ד׳ משואים,
בכל משאוי ג׳ קנטארים לשליש, בלי האריזה ובלי הפואה, כאשר ציווית. היו נוכחים בעת
החשבון זהיר ואחיו ואבן אלח׳טיב הבה. אבל לא קבענו את הכמות, כי באותו יום ארזנו
את הפשתים, על כן בחרתי מהן י׳ כריכות מן הכמות הכוללת, וחישבו את המשאוי כ׳׳ה דינר, וסידרתי
שיארזו אותו ושלחתי את בד האריזה לבוציר; כתבתי עליו כפי שציווית במכתבך.
אבו סעיד כלוף היה נוכח בעת הכתיבה. אלשירג׳י ארז ח׳ משואים, וציין שישלים עד
י׳ משואים. סלאמה נסע לאשמונין; הוא לא השיג אונייה ויצא למחרת כותבי מכתב זה
לבוציר לחפש אונייה; יקל עליו אלוהים את הדבר ויגן עליך. מכתבו של זהיר
ומכתבו של אבן אלח׳טיב יגיעו אליך עם המשואים, ברצון האל, יודיעוך את הנעשה
זאת, לידיעתך ….; הגיע מכתבך …. שבו אתה כותב על עניין הפואה אשר
…. הפשתים; …. הפשתים, כי אינן אחידות. על כן, אם תמצא לנכון,
לשלוח בגדים כשווי (הסחורה) שאצלי ונקנה במשותף, עשה זאת. הסכום שאצלי כ׳׳ב דינר.
…. על כן, אם אתה מוצא לנכון לשלוח סכום דומה, ואני אברור את צמחי הפואה אחד אחד, עשה זאת; אך אם אינך רוצה ואם
אינך מתכוון לקנותם, לא בשותפות ולא בשבילי באופן פרטי, אמלא את רצונך בזאת. כמות
צמחי הפואה שאצלי היא ה׳ כריכות, המספר ע׳׳ה צמחי פואה, סך בדיוק. חי אלוהים, מיום בוא מכתבך, שבו אתה כותב
על עניינם, לא קניתי אף אחד, כי רציתי למלא את מבוקשך. לא יעלה על דעתי
לבקש בהם רווח לעצמי, אם לך תיגרם עוגמת נפש, זאת אינני רוצה.
לידיעתך. הניפוט בשבוע זה הלך כשורה; היו אצלי באופן קבוע
קבוצת (עובדים), והם מספיקים יותר מיום ליום, אנחנו מנפטים בכל יום ז׳ כריכות, ו׳ (כריכות) ומעלה, כל יום מספיקים
יותר; אלוהים יעזור ויסייע לי לסיים זאת, ברצון האל וביכולתו. השתלט על הערים
השבוע בן אלגזליה, וזה גרם לנו צרות, כי התנשאו עלי השכירים, מפני
שבזבז עליהם כספים …. והמושל לקח גם את השכירים אשר אצל
בן …. מעט בזה. אבל יחיא עושה כמיטב יכולתו. אני שולח 
בכל שבוע אל ….; והזמן הזה שבו תליתי תקווה, היה כפי שציווה
אלוהים. הכסף הקטן שהיה (לי) …. ולוויתי, חי אלוהים, יותר מט׳׳ו דינר,
ונותרו לי דרהמים רק פחות מק׳ …. לא יותר. לא ינפש איש אף צמח פואה בטרם יגיע
קודם מה שמגיע לשכירים, ואם מישהו יסרב לשלם, לא ינפטו לו אף צמח פואה אחד בטרם יתקבל (הכסף). כל 
(31–32) יום יש לסלק (את המגיע) לשכירים, ורצוני שיהיו אצלי קצת כספים, כדי שאם מישהו
 

שוליים, ימין


ירצה איזה סכום, אשלם לו, כי אינני יכול לסרב, שמא יעברו אל זולתי ….; עמדתי לשלוח לך את המשרת בן …. בעניין ….
כי חששתי שאין זה אפשרי. עוד אנחנו חייבים בעניין האונייה ובואה ….

שוליים, למעלה
והשכירים אינם …. שיצאו (לעבודה), אלא רק אצלנו; בשם אלוהים

ע׳׳ב:


אם יבוא אבו אלכיר, שלח לי עמו די צורכינו, כדי שלא נישאר ללא כסף ותיגרמנה לנו צרות, ויתפזרו ממני
השכירים. אם לא, יבוא אבו אלכיר,, או תשלח לי בידי זולתו או תשלח אדם במיוחד, אל תשאיר אותי בלי כספים!
אין צירך שאבקש ממך יותר מזאת. אשר למשרת יעקב: הייתי שולח לך את הפשתים מזמן, אבל
נתאחר מסעו לפסטאט ….; אקבאל כעת בריא ושלם; המשרת
הוא לא יוצלח גמור …. אם שולחים אותו; אם יוצא הוא לצורך כלשהו, לקרוא לאדם
ולהביא אותו, או אם יש צורך כלשהו …. (אינו מסוגל?) לסדר זאת. אם הוא צריך לסדר לנו משהו ואני אומר לו מילה הוא עונה
בי׳. אקבאל יודיעך את הנעשה בו …. ברצון האל יגיע אליך וידיעך מקצת ענייניו המאוסים. הוא
ייסע עם סלאמה, ואנחנו נסתדר לבדנו עד אשר אלוהים יושיע. אם לא תמצא בידי מי לשלוח עכשיו
ותחליט לשלוח כסף דידי הלאל, עשה זאת, ההחלטה בידך, לידיעתך, ותן דעתך. אני שולח לך
את מיטב דרישות השלום, ולאדוני אבו אלפצל, ייתן לו אלוהים שלום, דרישת שלום, ולאדונים אבו סהל ואבו סעיד,
ישמרם אלוהים, מיטב דרישות השלום; מסתפק אני באלוהים, ובו אני מאמין. את הבגדים ששלחת לאברהם הוא לא
לקח והם אצלי. אינם שווים דינר, כי הם קלים. אלה רוצים בגד שיש בו צמר. קנה לו
בגדים שיהיו כבדים, ושלח אותם אלי, כי הוא ערום. אבקש ממך, אדוני ורבי, כי תואיל ותקנה
לי יריעה וחצי (אריג) מת׳לת׳ מתוצרת פסטאט, אגזור לי ממנו בגד ומכנסיים. הבגד שהיה עלי
נקרע, ואני לובש על גבי רק את ה׳ג׳בה, ואין לי בגד שאלבש. אם לא יתאפשר לך (להשיג) את יריעת האריג, קנה לי בגד
ומכנסיים …. בגד משומש מסוק אלחמאם. אל נא תזניח זאת. לידיעתך. עוד
כתבת שעלינו לכתוב את החשבון. החשבון יגיע אליך ברצון האל …. או בכתב עברי (כתוב) דידי אני,
או (בכתב) ארבי כתוב בידי אבו ….; ושלום עליך.

המען:
לאדוני וראשי ומכובדי, אבו אלפרג׳ יוסף בן יעקב בן עוכל נ׳׳נ, יתמיד אלוהים את שלומו ואת אושרו ואת הגנתו; ממוסא בן אסחק בן חסדא נ׳׳נ, ידידו ואוהבו.