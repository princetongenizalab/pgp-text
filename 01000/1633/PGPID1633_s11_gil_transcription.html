
<html>
    <head>
        <title>Transcription of Letter: T-S 12.227</title>
    </head>
    <body style="max-width: 860px; margin: auto">
        <h1>Transcription of Letter: T-S 12.227</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00227/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי אליך יאשיכי ורייסי וגלילי וכבי[רי אטאל אללה בקא]ך ואדאם נעמאך ותולאך </span></li>
<li><span lang="he">ורעאך ומן תופיקה לא אכלאך ען סל[אמה לא עדמתהא ונע]מה לא כלות מנהא ואלחמד </span></li>
<li><span lang="he">ללה רב אלעאלמין כתירא וצל כתאבך [                  ]תך וצלת אלברניה לא </span></li>
<li><span lang="he">עדמת תפצלך אבדא ו[         ]ני מכאפאתך אמן ואעלמך יאשיכי אן שדת ד' אעדאל </span></li>
<li><span lang="he">פי כל עדל מנהא ג' קנאטר ותלת בלא טרח ולא פואת כמא רסמת וחצ'ר פי אל </span></li>
<li><span lang="he">קימה זוהיר ואכ&lt;ו&gt;ה ואבן אלכטיב הבה ולם נקדרה עלי אנה פי ד'אלך אליום נשד </span></li>
<li><span lang="he">אלכתאן ונצ'רת מנה רזמה י' מן גמלתה וקומה ה''כ דינ' אלחמל ועמלת עלי </span></li>
<li><span lang="he">שדה וגהת אלכיש אלא בוציר כתבת עליה ברסם אלד'י כתבת פי כתאבך </span></li>
<li><span lang="he">[ואב]ו סעיד כלוף וקף עלי כתבתהא ושד אלשירגי ח' אעדאל וד'כר אנה יתם </span></li>
<li><span lang="he">אלי' אעדאל וסלאמה מר אלא אשנמין(!) מא וגד מרכב והו ימצ'י ג'ד כתאבי אלא</span></li>
<li><span lang="he">בוציר פי טלב אלמרכב אללה יסאהל אמרה וגמע עליך וכתאב זוהיר</span></li>
<li><span lang="he">וכתאב בן אלכטיב יצל אליך מע אלאעדאל אן [שא] אללה יערפוך מא גרא  </span></li>
<li><span lang="he">ערפתך דלך אל[                  ווצל] כתאבך [             ] תד'כר אמר אלפואת אלד'י </span></li>
<li><span lang="he">] אלכתאן [          ] אלכתאן לאנה מכתלף פאן ראית </span></li>
<li><span lang="he">[אן ת]וגה כס[א] באיזא מא מעי נשתרי פי ואחד פאפעל ואלדי מעי ב''כ דינ'  </span></li>
<li><span lang="he">] פאן ראית תוג'ה באיזאהא נתלקט פוא ופ'וא' פאפעל ואלם תשתהי ולם </span></li>
<li><span lang="he">שהותך שראהא לא ללכלטה ולא כאצתי אנא נבלג מחאבך פי ד'לך ואלד'י ענדי </span></li>
<li><span lang="he">מן אלפואת ה' רזם אלעדד ה''ע פוא לא גייר ובאללה אן מן יום אן וצל כתאבך תד'כר </span></li>
<li><span lang="he">אמרהא מא אשתרית ולא ואחדא שהותי פי ד'אלך נבלג מחאבך ומא עלי קלבי </span></li>
<li><span lang="he">אנא מן אלרבח אלדי יטלע פיהא ויכון נפסך //ואנת\\ גיר טייבא מא נשתהי ד'אלך  </span></li>
<li><span lang="he">אעלמתך ד'אלך         וקד משא חאלי פאלנפץ' פי האד'י אלגמעה אלתזמה ענדי </span></li>
<li><span lang="he">גמאעה והם פי כל יום פי זיאדה ננפץ' כל יום ז' רזם ו' וזאיד וכל יום יזיד אל </span></li>
<li><span lang="he">עמל אללה יסאהל ויעינני עלי פראגה אן שא אללה בקדרתה וקד פתח אלמדן פי </span></li>
<li><span lang="he">האד'י אלגמעה בן אלגזליה ואפסד עלינא אלאמר ואתעזזה עלי אלאוגרא לאן  </span></li>
<li><span lang="he">אבדל להם אלדנאניר [                             ] ואלעאמל אכ'ד' איצ'א אלאוגרא אלד'י </span></li>
<li><span lang="he">לבן אל[                                     ] קליל בהדא ויחיי מא יקסר אנא נוגהו פי </span></li>
<li><span lang="he">כל גמעה אלא [                                        ] והד'א אלוקת אלד'י כונת נרתגי אלזמה  </span></li>
<li><span lang="he">אללה ואלכסר אלדי כאן א[                        ] ואתסלפת ובאללה פוק אלו''ט דינ' ולם</span></li>
<li><span lang="he">יבקא מעי מן אלדראהם אלא דון אלק' [             ] לא גיר ומא ינפץ' ואחד פוא אלי חתי ימר </span></li>
<li><span lang="he">קבל חק אלאוגרא ואן אמתנע אל[ו]אחד ען אל[ד]פע מא ינפץ' פוא ואחדה חתי יאכד' וכל</span></li>
<li><span lang="he">יום וקרארה אלאוגרה ונחב [אל]דנאניר תכון מעי</span></li>
<li><span lang="he">יסירה למן</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">אראד שי נדפעה ולא נקדר נדאפע[הם] אלא ימורו אלא אלגיר [                ] כונת עלי אן נוגה אליך אלצבי בן [                 ] מן באב אל[</span></li>
<li><span lang="he">לאן כשית אן יתעצ'ר ועלינה אמר אלמרכב ווצול אל[</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">ואלאוגרא מא[                         ]יר עלי אלכרוג אלא ענדנא אללה אללה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00227/canvas/2">
                    
                    
                    
                        <h3>verso</h3>
                    
                        <ol>
<li><span lang="he">אן גא אבו אלכיר וגה לי מעה מא יקום בנא לא נבקא בלא שי ינפסד עלי אלחאל ויתחללת עני </span></li>
<li><span lang="he">אלאוגרא ואלם יגי אבו אלכיר או וגה [           ] מע גירה או וגה לי רגל קאצד לא תקטע דנא' </span></li>
<li><span lang="he">ומא נחתאג נוציך אכתר מן [דלך] ואלצבי יעקב אלכתאן נחדרה אליך מן זמאן ול[כן </span></li>
<li><span lang="he">אכר אנחדארה אלי מצ[ר            ] ואקבאל פי האדא אלוקת פי כל עאפיה ואלצבי מא </span></li>
<li><span lang="he">י]צלח לשי ולא יק[                     ] אדא וגהתה אלא כרג פי חאגה ורא אנסאן אן  </span></li>
<li><span lang="he">יגיבהו או חאגה אן תע[  י]קציהא ואנא אן יקצ'י לנא חאגה ונכלמה כלמה ירד עלי </span></li>
<li><span lang="he">י' ואקבאל יערפך חאלה [             ]מה אן שא אללה יצל אליך יערפך בעד' מן אחואלה אלכסיסה והר </span></li>
<li><span lang="he">ינחדר מע סלאמה ונחן נקום בחאלנא אלא אן יפרג אללה ואן לם תגד פי אלוקת מע מן תוגה </span></li>
<li><span lang="he">וראית אן תוגה מע הלאל שי פאפעל ואלאמר לך ערפתך ד'אלך לתקף עליה קראת עליך </span></li>
<li><span lang="he">אפצ'ל אלסלאם ועלי סיידי אבי אלפצ'ל סלמה אללה אלסלאם וסיידי אבי סהל ואבי סעיד</span></li>
<li><span lang="he">חרסהם אללה אפצל אלסלאם וחסבי אללה והו תקתי ואלכסא אלד'י וגהתה לאברהם לם </span></li>
<li><span lang="he">יאכד'ה והו ענדי מא סוי דינ' והו כפיף ירידה האולאי מא כאן פיה צוף תשתרי לה</span></li>
<li><span lang="he">כסא יכון תקיל תוגהו לי לאנה עריאן ואנא אסאל מולאי אלשיך אן יתפצ'ל וישתרי </span></li>
<li><span lang="he">לי שקה ונצף מתלת עמל מצר נקטע מנה תוב וסראויל אלתוב אלדי כאן עלי </span></li>
<li><span lang="he">אתהרא ומא נלבס אלגבה אלא עלי צהרי //מא לי תוב אן נלבס\\ ואלם יוסהל אלשקה תשתרי לי תוב </span></li>
<li><span lang="he">וסראויל ⟦        ⟧ כליע מן סוק אלחמאם לא תפרט לי פיה ערפתך ד'אלך תם </span></li>
<li><span lang="he">מא] ד'כרת כתבנא אלחסאב אלחסאב יצל אליך אן שא אללה [                  ] אן שי עבראני בכטיה </span></li>
<li><span lang="he">או ערבי] בכט א[בי א]ל[               ואלס]ל[א]ס עליך </span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">לשיכי וריסי וגליל[י              אבי אל]פרג יוסף                מן מוסי בן אסחק בן חסדא נ''נ</span></li>
<li><span lang="he">בן יעקב בן עוכל נ''נ אדאם אללה סלאמתה                                         ואדה ומחבה </span></li>
<li><span lang="he">וסעאדתה וציאנתה   </span></li>
</ol>
                    
                </div>
            
        </section>
    </body>
</html>
