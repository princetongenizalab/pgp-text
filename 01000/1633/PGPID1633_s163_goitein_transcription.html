
<html>
    <head>
        <title>Transcription of Letter: T-S 12.227</title>
    </head>
    <body style="max-width: 860px; margin: auto">
        <h1>Transcription of Letter: T-S 12.227</h1>

        <p>S. D. Goitein, <a href="https://www.jstor.org/stable/23592923">"Jewish Trade in the Mediterranean at the Beginning of the Eleventh Century (II)‎"</a> (in Hebrew), <em>Tarbiz‎</em> 37, no. 1 (Jerusalem: Mandel Institute for Jewish Studies, 1967), 48-77.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00227/canvas/1">
                    
                    
                    
                        <ol>
<li>כתאבי אליך יאשיכי ורייסי וגלילי ...[אטאל אללה בקא]ך ואדאם נעמאך ותולאך</li>
<li>ורעאך ומן תופיקה לא אכלאך ען חאל [סלאמה לא עדמתהא ונע]מה לא כלות מנהא ואלחמד</li>
<li>ללה רב אלעאלמין כתירא וצל כתאבך [ ] תך וצלת אלברניה לא</li>
<li>עדמת תפצלך אבדא וי..נ.. מכאפאתך אמין ואעלמך יאשיכי אן שדת ט אעדאל</li>
<li>פי כל עדל מנהא ג קנאטר ותלת בלא טרח ולא פואת כמא רסמת וחצר פי אל</li>
<li>קימה זוהיר ואכה (=ואכוה) ואבן אלכטיב הבה ולם נקדרה עלי אנה פי דאלך אליום נזן</li>
<li>אלכתאן ונצרה מנה קומה י מן גמלתה וקומה הכ דינ' אלחמל ועמלת עלי</li>
<li>שדה וגהת אלכיש אלי בוציר כתבת עליה ברסם אלדי כתבת פי כתאבך</li>
<li>ואב]ו סעיד כלוף וקף עלי כתבתהא ושד אלשירגי ח אעדאל ודכר אנה יזן</li>
<li>אלי אעדאל וסלאמה מר אלא אשנמין (=אשמנין) מא וגד מרכב והו ימצי ג'ד כתאבי אלי</li>
<li>בוציר פי טלב אלמרכב אללה יסאהל אמרה וגמע עליך וכתאב זוהיר</li>
<li>וכתאב אבן אלכטיב יצל אליך מע אלאעדאל אן שא אללה יערפוך מא גרא</li>
<li>ערפתך דלך כתאבך שי (?) תדכר אמר אלפואת אלדי</li>
<li>אלכתאן ומא תדכור אלכתאן לאנה מכתלף פאן ראית</li>
<li>[אן תו]גה..[ ] באיזא מא מעי נשתרי פוא אכר פאפעל ואלדי מעי בכ דינ'</li>
<li>פאן ראית תוגה באיזאהא נתלקט פוא ופוא פאפעל ואלם תשתהי ולם (=ואן לם)</li>
<li>שהותך שראהא לא ללכלטה ולא כאצתי אנא נבלג מחאבך פי דלך ואלדי ענדי</li>
<li>מן אלפואת ה רזם אלעדד הע פוא לא גייר ובאללה אן מן יום אן וצל כתאבך תדכר</li>
<li>אמרהא מא אשתרית ולא ואחדה שהותי פי דלך נבלג מחאבך ומא עלי קלבי</li>
<li>אנא מן אלרבח אלדי יצלנא פיהא ויכון נפסך \אנת \ גיר טייבה מא נשתהי דאלך</li>
<li>אעלמתך דאלך וקד משא חאלי פאל נפץ פי האדי אלגמעה אלתאמה (אלתאמנה?) ענדי</li>
<li>גמאעה והם פי כל יום פי זיאדה ננפץ כל יום ז רזם ו וזאיד וכל יום יזיד אל</li>
<li>עמל אללה יסאהל ויעינני עלי פראגה אן שא אללה בקדרתה וקד פתח אלמדק פי</li>
<li>האדי אלגמעה בן אלגזליה ו[[ו]]אפסד עלינא אלשכר ואתעזזת עלי אלאוגרא לאן</li>
<li>אב[נ]ת להם אלדנאניר [ ] .......ואלעאמל אכד איצא אלאוגרא אלדי</li>
<li>לבן אל..................ויחיי מא נקאסר אנא ויא הו פי</li>
<li>כל גמעה אלא אל ... והאדא אלוקת אלדי כונת נרתגי אלזמאן</li>
<li>ואללה ואלכסר אלדי כאן מ[ע]י מא...ואתסלפת ובללה פוק אלוט דינ ולם</li>
<li>יבקא מעי מן אלדראהם אלא דון אלן [דר]הם לא גייר ומא ינפץ ויחול (קרא: ואחד) פוא אלא חתי מא (קרא: אכד)</li>
<li>קבל חק אלאוגרא ואן אמתנע אלואחד ען אלדפע מא ינפץ פוא ואחדה חתי יאכד אכל</li>
<li>יום וקרארה אלאוגרא ואחב באן אלדנאניר תכון מעי</li>
<li>נאדיהא למן (lines 31, 32 are short, nothing is missing)</li>
</ol>
                    
                        <h3>margin</h3>
                    
                        <ol>
<li>אראד שי נדפעה ולא נקדר נדאפע[הם] אלא ימור[ו] אלא אלגיר כונת עלי אן נוגה אליך אלצבי בן ... מן באב אל[</li>
<li>לאן כשית אן יתעצר ועלינא אמר אל[מ]רכב ווצול אל[</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00227/canvas/2">
                    
                    
                    
                        <h3>page b</h3>
                    
                        <ol>
<li>אן גא אבו אלכיר וגה לי מעה מא יקום בנא ולא נבקא בלא שי ינפסד עלי אלחאל ויתחללת \ עני</li>
<li>אלאוגרא ואלם יגי אבי אלכיר או וגה [....] מע גירה או וגה לי רגל קאצד לא תקטע \ בנא</li>
<li>ומא נחתאג נוציך אכתר מן ה[אדא]...אלצבי יעקב אלכתאן נחדרה אליך מן זמאן ולאכנה</li>
<li>אכר אנחדארה אלי מצ[ר......] ואקבאל פי האדא אלוקת פי כל עאפיה ואל... צבי מא</li>
<li>י]צלח לשי ולא יקצ[י שי......] וגהתה אלאכרה (קרא: אלא ברא) פי חאגה ורא אנסאן אן</li>
<li>יגי בתולי אוחאגה (=אחואגה) אן תע[סר עלי אן נ]קציהא אנא אן יכון יקצי לנא חאגה ונכלמה כלמה (כלמא?) ירד (ורד?) עלי</li>
<li>י ואקבאל יערפך חאלה [אלל יסל]מה אן שא אללה יצל אליך יערפך בעד (=בעץ) מן אחואלה אלכסיסה והו</li>
<li>ינחדר מע סלאמה ונחן נקום בחאלנא אלא אן יפרג אללה ואן לם תגד פי אלוקת מע מן תוגה</li>
<li>וראית אן תוגה מע הלאל שי פאפעל ואלאמר לך ערפתך דאלך לתקף עליה קראת עליך</li>
<li>אפצל אלסלאם ועלי סיידי אבי אלפצל סלמה אללה אלסלאם וסיידי אבי סהל ואבי סעיד</li>
<li>חרסהם אללה אפצל אלסלאם וחסבי אללה והו תקתי ואלכסא אלדי וגהתה לאברהם לם</li>
<li>יאכדה והו ענדי מא (י)סוי דינ' והו כפיף ירידה האולאי מא כאן פיה צוף תשתרי לה</li>
<li>כסא יכון תקיל תגהו לי לאנה מריץ ואנא אסאל מולאי אלשיך אן יתפצל וישתרי</li>
<li>לי שקה ונצף מתלת עמל מצר נקטע מנה תוב וסראויל אלתוב אלדי כאן עלי</li>
<li>אתרהא ומא נלבס אלגבה אלא עלי צהרי \ מא לי מא אן נלבס \ ואלם (ואן לם) יוסהל אלשקה ישתרי לי תוב</li>
<li>וסראויל [תובי] כליע מן סוק אלחמאם לא תפרט לי פיה ערפתך דאלך תם</li>
<li>דכרת פי כאך (=כתאבך) אלחסאב אלחסאב יצל אליך אן שא אללה ...... אן שא עבראני בכטיה</li>
<li>או ערבי] בכט א[בן א]ל[...ואלס]ל[א]ם עליך</li>
</ol>
                    
                        <h3>The address (with the letters upside down, as usual)
The right side:</h3>
                    
                        <ol>
<li>לשיכי ורייסי וגלילי [ ]אבו אלפרג יוסף</li>
<li>בן יעקב (!) בן עוכל ננ אדאם אללה סלאמתה וסעאדתה וציאנתה</li>
</ol>
                    
                        <h3>The left side:</h3>
                    
                        <ol>
<li>מן מוסי בן אסחק בן חסדא ננ</li>
<li>ואדה ומחבה</li>
</ol>
                    
                </div>
            
        </section>
    </body>
</html>
