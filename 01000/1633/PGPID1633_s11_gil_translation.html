
<html>
    <head>
        <title>Hebrew Translation of Letter: T-S 12.227</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.227</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00227/canvas/1">
                    
                    
                    
                        <h3>ע׳׳א:</h3>
                    
                        <p>&nbsp;</p>
<ol>
<li><span lang="he">מכתבי אליך, אדוני ורבי ונכבדי וגדולי, ייתן לך אלוהים אריכות ימים ויתמיד את אושרך ואת ההשגחה עליך</span></li>
<li><span lang="he">ואת דאגתו לך, ואל ימנע ממך הצלחה (נכתב) כאשר שלום לי, אל יחסר לך (שלום) ואני באושר, אל ייעדר ממך (אושר); רוב תודות</span></li>
<li><span lang="he">לאל ריבון העולמים. הגיע מכתבך &hellip;. הגיע האגרטל, אל</span></li>
<li><span lang="he">יימנע ממני חסדך לעולם (ויזדמן לי) לגמול לך, אמן. אודיעך אדוני כי ארזתי ד׳ משואים,</span></li>
<li><span lang="he">בכל משאוי ג׳ קנטארים לשליש, בלי האריזה ובלי הפואה, כאשר ציווית. היו נוכחים בעת</span></li>
<li><span lang="he">החשבון זהיר ואחיו ואבן אלח׳טיב הבה. אבל לא קבענו את הכמות, כי באותו יום ארזנו</span></li>
<li><span lang="he">את הפשתים, על כן בחרתי מהן י׳ כריכות מן הכמות הכוללת, וחישבו את המשאוי כ׳׳ה דינר, וסידרתי</span></li>
<li><span lang="he">שיארזו אותו ושלחתי את בד האריזה לבוציר; כתבתי עליו כפי שציווית במכתבך.</span></li>
<li><span lang="he">אבו סעיד כלוף היה נוכח בעת הכתיבה. אלשירג׳י ארז ח׳ משואים, וציין שישלים עד</span></li>
<li><span lang="he">י׳ משואים. סלאמה נסע לאשמונין; הוא לא השיג אונייה ויצא למחרת כותבי מכתב זה</span></li>
<li><span lang="he">לבוציר לחפש אונייה; יקל עליו אלוהים את הדבר ויגן עליך. מכתבו של זהיר</span></li>
<li><span lang="he">ומכתבו של אבן אלח׳טיב יגיעו אליך עם המשואים, ברצון האל, יודיעוך את הנעשה</span></li>
<li><span lang="he">זאת, לידיעתך &hellip;.; הגיע מכתבך &hellip;. שבו אתה כותב על עניין הפואה אשר</span></li>
<li><span lang="he">&hellip;. הפשתים; &hellip;. הפשתים, כי אינן אחידות. על כן, אם תמצא לנכון,</span></li>
<li><span lang="he">לשלוח בגדים כשווי (הסחורה) שאצלי ונקנה במשותף, עשה זאת. הסכום שאצלי כ׳׳ב דינר.</span></li>
<li><span lang="he">&hellip;. על כן, אם אתה מוצא לנכון לשלוח סכום דומה, ואני אברור את צמחי הפואה אחד אחד, עשה זאת; אך אם אינך רוצה ואם</span></li>
<li><span lang="he">אינך מתכוון לקנותם, לא בשותפות ולא בשבילי באופן פרטי, אמלא את רצונך בזאת. כמות</span></li>
<li><span lang="he">צמחי הפואה שאצלי היא ה׳ כריכות, המספר ע׳׳ה צמחי פואה, סך בדיוק. חי אלוהים, מיום בוא מכתבך, שבו אתה כותב</span></li>
<li><span lang="he">על עניינם, לא קניתי אף אחד, כי רציתי למלא את מבוקשך. לא יעלה על דעתי</span></li>
<li><span lang="he">לבקש בהם רווח לעצמי, אם לך תיגרם עוגמת נפש, זאת אינני רוצה.</span></li>
<li><span lang="he">לידיעתך. הניפוט בשבוע זה הלך כשורה; היו אצלי באופן קבוע</span></li>
<li><span lang="he">קבוצת (עובדים), והם מספיקים יותר מיום ליום, אנחנו מנפטים בכל יום ז׳ כריכות, ו׳ (כריכות) ומעלה, כל יום מספיקים</span></li>
<li><span lang="he">יותר; אלוהים יעזור ויסייע לי לסיים זאת, ברצון האל וביכולתו. השתלט על הערים</span></li>
<li><span lang="he">השבוע בן אלגזליה, וזה גרם לנו צרות, כי התנשאו עלי השכירים, מפני</span></li>
<li><span lang="he">שבזבז עליהם כספים &hellip;. והמושל לקח גם את השכירים אשר אצל</span></li>
<li><span lang="he">בן &hellip;. מעט בזה. אבל יחיא עושה כמיטב יכולתו. אני שולח&nbsp;</span></li>
<li><span lang="he">בכל שבוע אל &hellip;.; והזמן הזה שבו תליתי תקווה, היה כפי שציווה</span></li>
<li><span lang="he">אלוהים. הכסף הקטן שהיה (לי) &hellip;. ולוויתי, חי אלוהים, יותר מט׳׳ו דינר,</span></li>
<li><span lang="he">ונותרו לי דרהמים רק פחות מק׳ &hellip;. לא יותר. לא ינפש איש אף צמח פואה בטרם יגיע</span></li>
<li><span lang="he">קודם מה שמגיע לשכירים, ואם מישהו יסרב לשלם, לא ינפטו לו אף צמח פואה אחד בטרם יתקבל (הכסף). כל&nbsp;</span></li>
<li><span lang="he">(31&ndash;32) יום יש לסלק (את המגיע) לשכירים, ורצוני שיהיו אצלי קצת כספים, כדי שאם מישהו</span></li>
<li>&nbsp;</li>
</ol>
                    
                        <h3>שוליים, ימין</h3>
                    
                        <p></p>
<ol>
<li><span lang="he">ירצה איזה סכום, אשלם לו, כי אינני יכול לסרב, שמא יעברו אל זולתי ….; עמדתי לשלוח לך את המשרת בן …. בעניין ….</span></li>
<li><span lang="he">כי חששתי שאין זה אפשרי. עוד אנחנו חייבים בעניין האונייה ובואה ….</span></li>
</ol>
                    
                        <h3>שוליים, למעלה</h3>
                    
                        <p><span lang="he">והשכירים אינם &hellip;. שיצאו (לעבודה), אלא רק אצלנו; בשם אלוהים</span></p>
<p><span lang="he"></span></p>
                    
                </div>
            
        </section>
    </body>
</html>
