
<html>
    <head>
        <title>Hebrew Translation of Letter: T-S 13J8.18</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J8.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00018/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדו</span></li>
<li><span lang="he">ואת חסותו לך, מפסטאט, בכ"ד בכסלו, יחתום אותו אלוהים עליך ועלינו במיטב חותמו.</span></li>
<li><span lang="he">שלומי טוב בגופי (אבל אני מודאג וכו').</span></li>
<li><span lang="he">באו מכתביך, ואתה כותב בהם ששלום לך&nbsp;</span></li>
<li><span lang="he">(ושמחתי בזאת, וכו') &hellip;</span></li>
<li><span lang="he">(אילו) ידענו זאת, היינו</span></li>
<li><span lang="he">אף אנו רגועים לגביך במקצת, אלא בחייך הטובים (אנו) מואסים בחיים ומודאגים</span></li>
<li><span lang="he">ביותר בגללך, שמא עיכבו לך כספים ונשתבשו הדרכים והן קשות.</span></li>
<li><span lang="he">אומרים אנו תודה לאל על כל פנים. נגזרו על הלבבות דאגה וחולשה. אלוהים, ריבון</span></li>
<li><span lang="he">העולמים, יושיענו ברחמיו. הגיע מכתבך על ידי אדוני אבו אסחק אברהים</span></li>
<li><span lang="he">בן סקלאן ואתה אומר בו: מסור לו את הכסף כדי&hellip; מחתחתי הדרך. מסרתי לו אפוא מה</span></li>
<li><span lang="he">שהשגתי בחזרה מפתוח, על פי הוראת אדוני האמיר, יתמיד אלוהים את גדולתו, על ידי</span></li>
<li><span lang="he">אדוני הקאצי אבן חאתם וקיבלתי מכתב שהוא גבה בשביל אדוני האמיר</span></li>
<li><span lang="he">ק"ן דיגר שקולים; אחרי שחייבתי אותו במחיר החפצים שקניתי לו, בגדים</span></li>
<li><span lang="he">ועוד, היה סכום הזכות שלו בסך הכול ק"ג דינר שקולים. הודעתי לך בכמה מכתבים דבר זה,&nbsp;</span></li>
<li><span lang="he">אקווה שהגיעו אליך. לאחר מכן בא פראג' בן חביב והודיע לי שאמר</span></li>
<li><span lang="he">אדוני האמיר שיבן התאהרתי לא יצא, או שישלם לי את כספי בשלמותו'.</span></li>
<li><span lang="he">הדבר גרם לי דאגה מרובה ביותר; איך נשלם לשותפו כאן, בעוד שהוא ישוב ויתבע ממך שם.&nbsp;</span></li>
<li><span lang="he">לולא מכתבך, לא הייתי משלם לו פרוטה. סבורני שאדוני האמיר תבע ממך (את הכסף)</span></li>
<li><span lang="he">רק בטרם הגיעו אליו מכתבי אדוני אבו אסחַק שהוא כבר גבה (את הכסף); ואם</span></li>
<li><span lang="he">חס ושלום, יתבע ממך כאשר יידע כבר שגבו אותו ממני, כי אז בלי</span></li>
<li><span lang="he">ספק עליך לקחת מכתבים ממנו לאבו אסחַק, כי יחזיר לנו מה שקיבל מאתנו. הלוא אם</span></li>
<li><span lang="he">כך יתנהלו הדברים, הזדרז נא, בשם אלוהים בעניין זה, למעננו, ושלח (את המכתבים) במהירות על ידי אלבג'אויה, אם</span></li>
<li><span lang="he">טרם שלחת, לפני בוא מכתבי זה אליך; אולי יגיעו אליו המכתבים בעודנו כאן;</span></li>
<li><span lang="he">אם לא, תהיינה לנו צרות בפרשה זו, וכנגד תביעת סילוק נעמיד תביעת סילוק. הכיס של מערגיל</span></li>
<li><span lang="he">היה מונח אצלו ז' חודשים, לקחנו אותו ממנו, אחר כך נתבע שוב את הסילוק; כך</span></li>
<li><span lang="he">תהיה תביעת הסילוק; ואם לא, אז לא. אני מקווה שמכתביך הם בדרך אלי, ובהם דברים משמחים</span></li>
<li><span lang="he">ומהנים. אם מזדמן לך מישהו הנוסע אל המַגְרִבּ, ואתה שולח עמו מכתבים הודע להם</span></li>
<li><span lang="he">ששלום לנו ובריאותנו טובה. אדוני, בן דודך בריא, הוא באלכסנדריה</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">כל הסחורה&nbsp;</span></li>
<li><span lang="he">שלו הגיעה בשלום,</span></li>
<li><span lang="he">חוץ ממה שהיה באונייה של</span></li>
<li><span lang="he">אלחנזולה, ומכרו אותו</span></li>
<li><span lang="he">בהצלחה רבה מאוד, והיו</span></li>
<li><span lang="he">להם חליפין ממה שהגיע כמו</span></li>
<li><span lang="he">מה שאבד להם ולמעלה מזה.</span></li>
<li><span lang="he">וכיוצא בזה, מה שהיה לי עצמי</span></li>
<li><span lang="he">הגיע בשלום, יהיה לברכה.&nbsp;</span></li>
<li><span lang="he">אם מזדמן לך מישהו הנוסע,</span></li>
<li><span lang="he">הודע להם זאת.</span></li>
<li><span lang="he">אל תפסיק לכתוב לי</span></li>
<li><span lang="he">על מצבך ועל שלומך.</span></li>
<li><span lang="he">הריני שולח לך את מיטב</span></li>
<li><span lang="he">דרישות השלום. הגיע בשבילך</span></li>
<li><span lang="he">משלוח פנינים קטנות</span></li>
<li><span lang="he">וקנו בשבילך משלוח</span></li>
<li><span lang="he">אחר במגרב.</span></li>
<li><span lang="he">שלחתי לך לפני כן</span></li>
<li><span lang="he">העתק ממכתבי בן</span></li>
<li><span lang="he">דודך אליך, ואינני יודע</span></li>
<li><span lang="he">אם הגיעו.</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">נודע לי שר' יוסף</span></li>
<li><span lang="he">יבוא עמך. אקווה</span></li>
<li><span lang="he">שאלוהים, יתעלה, ייטיב</span></li>
<li><span lang="he">עמכם ויכתוב אתכם</span></li>
<li><span lang="he">לשלום.</span></li>
<li><span lang="he">לכלפה ולאסק</span></li>
<li><span lang="he">ולאחיהם דרישות שלום.</span></li>
<li><span lang="he">ברך נא בשמי את כלפה</span></li>
<li><span lang="he">על נישואיו עם (בית) עקבה</span></li>
<li><span lang="he">&hellip;ולחתונתו</span></li>
<li><span lang="he">לטובה. </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00008-00018/canvas/2">
                    
                    
                    
                        <h3>verso</h3>
                    
                        <ol>
<li><span lang="he">דרישות שלום; אדוני הרב, יתמיד אלוהים את גדולתו, שולח לך דרישות שלום;&nbsp;</span></li>
<li>&nbsp;</li>
<li><span lang="he">&hellip;דרישות שלום; ולאדוני אבו נצר פתוח מיטב דרישות השלום;&nbsp;</span></li>
<li><span lang="he">מסתפק אני באלוהים לבדו. </span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">לאדוני ורבי, אבו אסחק ברהון בן צאלח נ"ע תיהרתי,&nbsp;</span></li>
<li><span lang="he">יתן לו אלוהים אריכות ימים ויתמיד את שלומו&hellip; מאת נהוראי בן נסים&hellip; למקום מגוריו, ברצון האל. </span></li>
</ol>
                    
                </div>
            
        </section>
    </body>
</html>
