
<html>
    <head>
        <title>Transcription of Letter: T-S 13J8.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.18</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00018/canvas/1">
                    
                    
                    
                        <ol>
<li>[כתא]בי יא סידי ומולאי אטאל אללה בקאך ואדאם סלאמתך וסעאדתך</li>
<li>וחמאיתך מן מצר לו בקין מן כסליו כתמה אללה עליך ועלינא [באחסן כאתמה</li>
</ol>
                    
                        <h3>ען]</h3>
                    
                        <ol>
<li>חאל סלאמה פי אל גסם [ושגל פי אל קלב]</li>
<li>וצלת כתאבך תדכר במא חצל לך מן אל ק[לק]</li>
<li>וסרני הדו רועתך וד אלדי יחצל ללאנסאן מכ[ל]</li>
<li>עמלו שיעמל תחת ה[שמש ולו כאן] לדינא עלם מן הדא כנא נחן</li>
<li>איצא ראיחין אל סר מן גהתך הבה אל וחייך הטובים נכדין אל חיוה משגולין</li>
<li>אלאסראר מן גהתך למא אנעאקת ענך אל דנאניר וצעבת אל טרק ושקהא</li>
<li>נקול אל חמד ללה עלי כל חאל וקלוב קצי עליהא אל תעב ואל כמד וא[ללה] רב</li>
</ol>
                    
                        <h3>אל</h3>
                    
                        <ol>
<li>עאלמין יפרג ענהא ברחמתה וצל כתאב[ך] ביד סידי אבו א[סחק אב]רהים</li>
<li>בן סהלון תקול אדפע לה אל מאל לנס[תעין בה] מן גהת אל טריק פדפעת לה מא</li>
<li>כנת אסתרגעתה מן פתוח בוציה מו[לאי א]ל אמיר אדאם אללה עזה עלי</li>
<li>יד מולאי אלקאצי אבן חאתם ואכד [עלינא בכת]אבה בקבצה למולאי אל אמיר</li>
<li>קנ דינ ואזנה בעד אן חאטבתה בתמן מא אשתרית לה מן אל חואיג תיאב</li>
<li>וגירהא צאר ענדה אל גמיע קנ' דינ' ואזנה וערפתך פי עדה כתב הדא</li>
<li>ארגו אנהא וצלת אליך תם בעד דאך וצל פראג בן חביב וערפני אן קאל</li>
<li>מולאי אל אמיר אן אבן אל תאהרתי מא יכרג אן ידפע אלי מאלי כאמל</li>
<li>ואשגל דלך סרי עטים כיף זנו לצאחבה הנא וירגע הו יטאלבך תם</li>
<li>ולולא כתאבך מא דפעת לה חבה ומא ענדי אן מולאי אל אמיר יטאלבך</li>
<li>אלא מן קבל אן תצל אליה כתב סידי אבי אסחק באנה קד קבץ ואן כאן</li>
<li>ועאיד באללה קד [[דארבך]] טאלבך בעד עלמה אנה קד קבץ מני פלא</li>
<li>שך אן תדכר כתבה לאבוסחק באן יעיד עלינא מא קבצה מנא פאן</li>
<li>כאן יגרי אל חאל כדי פאללה אללה תסרע עלינא בדלך מע אל בגאניה אן כנת</li>
<li>לם תנפד דלך אלי וצול כתאבי הדא אליך לעל תצל אליה אל כתב והו הונא</li>
<li>ואלא פנחן נתעב פי הדה אל קצה ואל שי אלסר עסר צרה מע רגל</li>
<li>להא ענדה ז אשהר אכדנאהא מנה חתי נרגע נטלב אל כלאץ הכדי</li>
<li>יכון אל עסר ואלא פלא וארגו אן כתבך מנא באל קרב במא נסר בה</li>
<li>ונתפרג ואן לך מן ימור אלי אל גרב וכתבת מעה תערפהם</li>
<li>אן נחן סאלמין פי כל עאפיה ומולאי אבו עמרן פי עאפיה באל אסכנדריה</li>
</ol>
                    
                        <h3>right margin</h3>
                    
                        <ol>
<li>וקד וצל</li>
<li>גמיע רחלה סאלם</li>
<li>אלא מא כאן פי מרכב</li>
<li>אל חנזולא ובאעוה</li>
<li>ביע&nbsp;גייד גיד והם</li>
<li>יכלפו מא וצל מתל</li>
<li>מא צאע להם ואכתר</li>
<li>וכדלך מא כאן לי&nbsp;אנא</li>
<li>וצל סאלם והו מבארך</li>
<li>אן אתפק לך מן ימור</li>
<li>תערפהם בדלך</li>
<li>כתאבך&nbsp;לא תכליני</li>
<li>מנה בחאלך וסלאמתך</li>
<li>קראת עליך אתם</li>
<li>אל סלאם וקד וצלת לך</li>
<li>ביעה לולו מרגאן</li>
<li>ותא[כר]ת לך ביעה</li>
<li>אכרי פי אל גרב</li>
<li>וקד כנת וגהת&nbsp;לך</li>
<li>נסכה מן כתב</li>
<li>לך ולה</li>
<li>וצלת</li>
</ol>
                    
                        <h3>top margin</h3>
                    
                        <ol>
<li>ובלגני אן ר יוסף</li>
<li>יגי מעך ארגו</li>
<li>אללה תע יכיר</li>
<li>לכם ויכתב&nbsp;</li>
<li>סלאמתכם</li>
<li>וכלפה ואסחק</li>
<li>ואכותה אלסלם</li>
<li>ותהני כלפה עני</li>
<li>במלאכה&nbsp;אל עקבה</li>
<li>[לאכו]תה ולערסה</li>
<li>אל כיר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00008-00018/canvas/2">
                    
                    
                    
                        <h3>page b</h3>
                    
                        <ol>
<li>אבי אסחק ברהון בן צאלח נע מן נהראי בן נסים</li>
<li>תיהרתי מסתקרין אן שא אללה</li>
<li>באל סלאם ומולאי אל רב אדאם עזה יכצך</li>
</ol>
                    
                        <h3>#</h3>
                    
                        <ol>
<li>افضل السلام وموﻻى ابى نصر فتوح اتم السلام</li>
<li>وحى الله وحده</li>
</ol>
                    
                </div>
            
        </section>
    </body>
</html>
