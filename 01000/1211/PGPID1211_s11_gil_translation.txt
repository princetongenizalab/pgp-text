recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדו
ואת חסותו לך, מפסטאט, בכ"ד בכסלו, יחתום אותו אלוהים עליך ועלינו במיטב חותמו.
שלומי טוב בגופי (אבל אני מודאג וכו').
באו מכתביך, ואתה כותב בהם ששלום לך 
(ושמחתי בזאת, וכו') …
(אילו) ידענו זאת, היינו
אף אנו רגועים לגביך במקצת, אלא בחייך הטובים (אנו) מואסים בחיים ומודאגים
ביותר בגללך, שמא עיכבו לך כספים ונשתבשו הדרכים והן קשות.
אומרים אנו תודה לאל על כל פנים. נגזרו על הלבבות דאגה וחולשה. אלוהים, ריבון
העולמים, יושיענו ברחמיו. הגיע מכתבך על ידי אדוני אבו אסחק אברהים
בן סקלאן ואתה אומר בו: מסור לו את הכסף כדי… מחתחתי הדרך. מסרתי לו אפוא מה
שהשגתי בחזרה מפתוח, על פי הוראת אדוני האמיר, יתמיד אלוהים את גדולתו, על ידי
אדוני הקאצי אבן חאתם וקיבלתי מכתב שהוא גבה בשביל אדוני האמיר
ק"ן דיגר שקולים; אחרי שחייבתי אותו במחיר החפצים שקניתי לו, בגדים
ועוד, היה סכום הזכות שלו בסך הכול ק"ג דינר שקולים. הודעתי לך בכמה מכתבים דבר זה, 
אקווה שהגיעו אליך. לאחר מכן בא פראג' בן חביב והודיע לי שאמר
אדוני האמיר שיבן התאהרתי לא יצא, או שישלם לי את כספי בשלמותו'.
הדבר גרם לי דאגה מרובה ביותר; איך נשלם לשותפו כאן, בעוד שהוא ישוב ויתבע ממך שם. 
לולא מכתבך, לא הייתי משלם לו פרוטה. סבורני שאדוני האמיר תבע ממך (את הכסף)
רק בטרם הגיעו אליו מכתבי אדוני אבו אסחַק שהוא כבר גבה (את הכסף); ואם
חס ושלום, יתבע ממך כאשר יידע כבר שגבו אותו ממני, כי אז בלי
ספק עליך לקחת מכתבים ממנו לאבו אסחַק, כי יחזיר לנו מה שקיבל מאתנו. הלוא אם
כך יתנהלו הדברים, הזדרז נא, בשם אלוהים בעניין זה, למעננו, ושלח (את המכתבים) במהירות על ידי אלבג'אויה, אם
טרם שלחת, לפני בוא מכתבי זה אליך; אולי יגיעו אליו המכתבים בעודנו כאן;
אם לא, תהיינה לנו צרות בפרשה זו, וכנגד תביעת סילוק נעמיד תביעת סילוק. הכיס של מערגיל
היה מונח אצלו ז' חודשים, לקחנו אותו ממנו, אחר כך נתבע שוב את הסילוק; כך
תהיה תביעת הסילוק; ואם לא, אז לא. אני מקווה שמכתביך הם בדרך אלי, ובהם דברים משמחים
ומהנים. אם מזדמן לך מישהו הנוסע אל המַגְרִבּ, ואתה שולח עמו מכתבים הודע להם
ששלום לנו ובריאותנו טובה. אדוני, בן דודך בריא, הוא באלכסנדריה

recto, right margin

כל הסחורה 
שלו הגיעה בשלום,
חוץ ממה שהיה באונייה של
אלחנזולה, ומכרו אותו
בהצלחה רבה מאוד, והיו
להם חליפין ממה שהגיע כמו
מה שאבד להם ולמעלה מזה.
וכיוצא בזה, מה שהיה לי עצמי
הגיע בשלום, יהיה לברכה. 
אם מזדמן לך מישהו הנוסע,
הודע להם זאת.
אל תפסיק לכתוב לי
על מצבך ועל שלומך.
הריני שולח לך את מיטב
דרישות השלום. הגיע בשבילך
משלוח פנינים קטנות
וקנו בשבילך משלוח
אחר במגרב.
שלחתי לך לפני כן
העתק ממכתבי בן
דודך אליך, ואינני יודע
אם הגיעו.

recto, top margin

נודע לי שר' יוסף
יבוא עמך. אקווה
שאלוהים, יתעלה, ייטיב
עמכם ויכתוב אתכם
לשלום.
לכלפה ולאסק
ולאחיהם דרישות שלום.
ברך נא בשמי את כלפה
על נישואיו עם (בית) עקבה
…ולחתונתו
לטובה. 

verso

דרישות שלום; אדוני הרב, יתמיד אלוהים את גדולתו, שולח לך דרישות שלום; 
 
…דרישות שלום; ולאדוני אבו נצר פתוח מיטב דרישות השלום; 
מסתפק אני באלוהים לבדו. 

verso, bottom margin

לאדוני ורבי, אבו אסחק ברהון בן צאלח נ"ע תיהרתי, 
יתן לו אלוהים אריכות ימים ויתמיד את שלומו… מאת נהוראי בן נסים… למקום מגוריו, ברצון האל. 
