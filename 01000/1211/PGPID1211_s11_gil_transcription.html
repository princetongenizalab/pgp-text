
<html>
    <head>
        <title>Transcription of Letter: T-S 13J8.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00018/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתא]בי יאסידי ומולאי אטאל אללה בקאך ואדאם סלאמתך וסעא[דתך ונעמתך</span></li>
<li><span lang="he">וחמאיתך מן מצר לו' בקין מן כסליו כתמה אללה עליך ועלינא [באחסן כאתמה ען</span></li>
<li><span lang="he">חאל סלאמה פי אלגסם [&nbsp;</span></li>
<li><span lang="he">וצלת כתכך תדכר ס[לאמתך&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] במא תצל לך מן אלק[&nbsp;</span></li>
<li><span lang="he">וסרני הדו דועתך ור[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]הוי ואלדי יחצל ללאנסאן מכ[&nbsp;</span></li>
<li><span lang="he">עמלו שי עמל תחתה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלדועא(?) עלם מן הד'א כנא נחן&nbsp;</span></li>
<li><span lang="he">איצ'א ראיחין אלסר מן גהתך חבה אלא וחייך הטובים נכרין אלחיוה משג'ולין&nbsp;</span></li>
<li><span lang="he">אלאסראר מן גהתך למא אנעאקת ענדך אלדגאניר וצעבת אלטרק ושקהא&nbsp;</span></li>
<li><span lang="he">נקול אלחמד ללה עלי כל חאל וקלוב קצ'י עליהא אלתעב ואלכמד ואל[לה] רב אל</span></li>
<li><span lang="he">עאלמין יפרג ענהא ברחמתה וצל כתאבך ביד סידי אבו א[סחק אב]רהים</span></li>
<li><span lang="he">בן סהלאן תקול אדפע לה אלמאל לנס[ &nbsp; &nbsp; &nbsp; ] מן ג'רר אלטריק פדפעת לה מא</span></li>
<li><span lang="he">כנת אסתרגעתה מן פתוח בוציה מו[לאי א]לאמיר אדאם אללה עזה עלי&nbsp;</span></li>
<li><span lang="he">יד מולאי אלקאצ'י אבן חאתם ואכד[ת כ]תאבה בקבצ'ה למולאי אלאמיר&nbsp;</span></li>
<li><span lang="he">ק''נ דינ' ואזנה בעד אן האסבתה בתמן מא אשתרית לה מן אלחואיג ת'יאב&nbsp;</span></li>
<li><span lang="he">וג'ירהא צאר ענדה באלגמיע ק''נ דינ' ואזנה וערפתך פי עדה כתב הד'א</span></li>
<li><span lang="he">ארגו אנהא וצלת אליך ת'ם בעד ד'אך וצל פראג בן חביב וערפני אן קאל</span></li>
<li><span lang="he">מולאי אלאמיר אן אבן אלתאהרתי מא יכרג או ידפע אלי מאלי כאמל&nbsp;</span></li>
<li><span lang="he">ואשג'ל דלך סרי עט'ים כיף נזנו לצאחבה הנא וירגע הו יטלבך ת'ם</span></li>
<li><span lang="he">ולולא כתאבך מא דפעת לה חבה ומא ענדי אן מולאי אלאמיר טאלבך</span></li>
<li><span lang="he">אלא מן קבל אן תצל אליה כתב סידי אבי אסחק באנה קד קבץ' ואן כאן</span></li>
<li><span lang="he">ועאיד באללה קד ⟦כארבך⟧ טאלבך בעד עלמה אנה קד קבץ' מני פלא&nbsp;</span></li>
<li><span lang="he">שך אן תאכד כתבה לאבו סחק באן יעיד עלינא מא קבצ'ה מנא פאן</span></li>
<li><span lang="he">כאן יגרי אלחאל כד'י פאללה אללה תסרע עלינא בד'לך מע אלבגאויה אן כנת</span></li>
<li><span lang="he">לם תנפד ד'לך אלי וצול כתאבי הד'א אליך לעל הצל אליה אלכתב והו הונא</span></li>
<li><span lang="he">ואלא פנחן נתעב פי הדה אלקצה ואלשי אלעסר עסר צרה מערגל</span></li>
<li><span lang="he">להא ענדה ז' אשהר אכדנאהא מנה חתי נרגע נטלב אלכ'לאץ הכד'י</span></li>
<li><span lang="he">יכון אלעסר ואלא פלא וארגו אן כתבך מנא באלקרב במא נסר בה</span></li>
<li><span lang="he">ונתפרג ואן אתפק לך מן ימור אלי אלגרב וכתבת מעה תערפהם</span></li>
<li><span lang="he">אן נחן סאלמין פי כל עאפיה ומולאי אבן עמך פי עאפיה באלאסכנדריה </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">וקד צל&nbsp;</span></li>
<li><span lang="he">גמיע רחלה סאלם&nbsp;</span></li>
<li><span lang="he">אלא מא כאן פי מרכב&nbsp;</span></li>
<li><span lang="he">אלחנזולה ובאעוה&nbsp;</span></li>
<li><span lang="he">ביע גייך גידא והם&nbsp;</span></li>
<li><span lang="he">יכ'לפו //פי\\ מא וצל מת'ל&nbsp;</span></li>
<li><span lang="he">מא צ'אע להם ואכת'ר&nbsp;</span></li>
<li><span lang="he">וכד'לך מא כאן לי אנא&nbsp;</span></li>
<li><span lang="he">וצל סאלם והו מבארך</span></li>
<li><span lang="he">אן אתפק לך מן ימור</span></li>
<li><span lang="he">תערפהם בדלך</span></li>
<li><span lang="he">כתאבך לא תכליני&nbsp;</span></li>
<li><span lang="he">מנה בחאלך וסלאמתך&nbsp;</span></li>
<li><span lang="he">קראת עליך אתם</span></li>
<li><span lang="he">אלסלם וקד וצלת לך</span></li>
<li><span lang="he">ביעה לולו מרגאן</span></li>
<li><span lang="he">ותא[כד]ת לך ביעה&nbsp;&nbsp;</span></li>
<li><span lang="he">אכ'רי פי אלג'רב</span></li>
<li><span lang="he">וקד כנת וגהת לך</span></li>
<li><span lang="he">נסכ'ה מן כתב בן&nbsp;</span></li>
<li><span lang="he">ע]מך לך ולא אדר[י&nbsp;</span></li>
<li><span lang="he">אן] וצלח</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">ובלג'ני אן ר' יוסף&nbsp;</span></li>
<li><span lang="he">יגי מעך ארגו&nbsp;</span></li>
<li><span lang="he">אללה תע' יכ'יר&nbsp;</span></li>
<li><span lang="he">לכם ויכתב&nbsp;</span></li>
<li><span lang="he">סלאמתכם</span></li>
<li><span lang="he">וכלפה ואסחק&nbsp;</span></li>
<li><span lang="he">ואכותהם אלסלם&nbsp;</span></li>
<li><span lang="he">ותהני כלפה עני&nbsp;</span></li>
<li><span lang="he">במלאכה אלי עקבה&nbsp;</span></li>
<li><span lang="he">]תה ולערסה&nbsp;</span></li>
<li><span lang="he">] אלכיר </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00008-00018/canvas/2">
                    
                    
                    
                        <h3>verso</h3>
                    
                        <ol>
<li><span lang="he">] באלסלם ומולאי אלרב אדאם אללה עזה יכצך&nbsp;</span></li>
<li><span lang="he">[אלסלם]</span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">לסידי ומולאי] אבי אסחק ברהון בן צאלח נ''ע&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן נהראי בן נסים&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תיהרתי&nbsp;</span></li>
<li><span lang="he">אטאל אללה בקאה] ואדאם סלאמת[ה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מסתקרה אן שא אללה </span></li>
</ol>
                    
                </div>
            
        </section>
    </body>
</html>
