
<html>
    <head>
        <title>Transcription of Letter: T-S 13J8.28</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.28</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00028/canvas/1">
                    
                    
                    
                        <p>מכתב אל הדיין אליה מאת בן אחות אשתו ברכאת אבן אלעטאר.</p>
<ol>
<li>ב ר ברכאת אבן אלעטאר</li>
<li>לכבוד גדולת קדושת צפירת תפארת</li>
<li>[מרור] אליה הדיין החכם המופלא המעוז המגדיל (!)</li>
<li>ירום הודו ויגדל כבודו ממזרח שמש עד מבואו</li>
<li>חמוד מרור זכריה הסר (!) הגדול בישראל רית</li>
<li>חצרה מולאי וסיידי אלדיין אלגליל אלמופק אלסעיד</li>
<li>רבנו אליה לא עדמת בקאה ממלוכה ברכאת אבן אלעטאר</li>
<li>וינהי אנה כתיר אלשוק לכדמה מולאה חפצהא</li>
<li>אללה ותולאה ברחמתה ומן כירה לא אכלאה גמע</li>
<li>אללה אלשמל בה ען קריב לאנני אליה רקיב וסוא דלך</li>
<li>לא תסאל מא עלי קלבנא מן אגל פרקתה ואנקטאע</li>
<li>כתבה פענד מא וצל כתאב אלמולא קריתה וח[מדת]</li>
<li>אללה עלי עאפיתה ואלמולא ידכר פיה ברואח וא...</li>
<li>ענד אלואלדה אום מפצל פרחנא אליהא ואגתמענא</li>
<li>בהא ובבנתהא וקרינא עליהא אלכתאב פאגבונא</li>
<li>פאגאבונא אלחוגה אלדי אחתג' בהא סיד יוסף</li>
<li>אנה מא לה ואני (?) ולא מנה עאקה מא הי חוגה</li>
<li>ולא תם עאקה אלא מנה ונחן מא מנא עאקה</li>
<li>וחק הדה אלאחרף לה מן בסח (כלומר: פסח) אלי אלאן מא דכל</li>
<li>אסכנדריה סו (כלומר: סוא) מרה' ואחדה וכול מא קעד ענדנא</li>
<li>כמסה עשר יומא ונחן וחידין מא ענדנא רגל</li>
<li>אללה אללה אדכל אנת וסיד יוסף ומן תריד מעך</li>
<li>ואלחכים אלשיך אבו זכרי וגאריתה אלצוגירה פמא</li>
<li>ענדנא עאקה סוא גיבה סיד יוסף והם יק[ר]כם</li>
<li>אלסלאם וחצרה אלמולא מכצוצה באתם אלסלאם</li>
<li>וחצרה אלמולא אלשיך אלחכים אלסדיד באפצל</li>
<li>אלסלאם ומסתוחש מנה ואלשיך יקריכם אלסלאם</li>
<li>אלכביר מנכם ואלצגיר וחצרה אלשיך אבו אלברכאת</li>
<li>מ[כ]דומה באתם אלסלאם ואלסלאם עלי אלואלדה</li>
<li>סת סאלם ואלסלאם עלי אלכרימה סת גוהר ואלסלאם</li>
<li>עלי רב ביתהא אלתלמיד אלגליל רבי סמחון שצ</li>
</ol>
                    
                        <h3>Margin</h3>
                    
                        <ol>
<li>ונשתהי מן אנעאמה</li>
<li>יסלם לי עלי</li>
<li>רבי חננאל שצ</li>
<li>אלדיין אלגליל</li>
<li>אלשיך אבו עלי</li>
<li>ותסלם עלי</li>
<li>רבי יחיאל שצ</li>
<li>ותסלם עלי</li>
<li>אלריס כגדק</li>
<li>מרור אברהם</li>
<li>[[...]]</li>
<li>ותערפה</li>
<li>בדעותי לה</li>
<li>ואנני ב...</li>
<li>ותערפה</li>
<li>אלקציה&nbsp;אין</li>
<li>ינסאני</li>
<li>ושלום</li>
</ol>
                    
                </div>
            
        </section>
    </body>
</html>
