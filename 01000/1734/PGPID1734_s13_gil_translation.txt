recto

(4−1) אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדו לך וכה את אויביך, מן הבית באלכסנדריה. שלומי טוב ואני מאושר, 
 
 
 
(5–8) אבל אני מתגעגע מאוד אליך, אלוהים יפגישנו בנסיבות משמחות ביותר, ברצון האל. אשר אודיע לך, אדוני: קיבלתי את מכתבך בידי כלף בן נציר וקראתיו והבינותיו. ושמחתי 
 
 
 
(9–12) בשלומך ובשלום בנך, יתמיד זאת אלוהים לשניכם יחדיו ברחמיו. אתה כותב לי בו, אדוני, על עניין האגוזים. סלק לך מהם את התמורה בעד השמן, כלומר שני דינרים וקיראט, 
 
 
 
(13–16) כי הסתכמה (הכמות) שב'קראב', בשני שלישי מטר וד' אוקיות, וסכום התמורה בשני דינרים וקיראט, לפי מחיר ג' דינריס המטר, ומשקל האגוזים שישה מנים, וכבר לפני כן שלחתי לך שני מנים, המן 
 
 
 
(17–20) האחד מן הדינרים של טאהר, נותרה לזכותי יתרה של קיראט, והמן האחר מן הדינרים של רחמים; נותרו לי ששת המנים, ומהם תגבה את התמורה בעד השמן, עם יתרת 
 
 
 
(24-21) החשבון שלזכותך אצלי, וכבר הודעתי לך את פרטיו במכתב אחר. יש לי יתרת זכות אצלך של ג' דינרים וחצי, אחרי שסילקתי שכירות 
 
 
 
(29-25) בעד שנה, ונותרו לי ממנה חודשיים, כי התחלתי לגור בבית במרחשון. את החרוזים הצעתי, אבל לא מצאתי להם קונה, ושמחים לך במחסן שלך: אשר לאבו אלחסן 
 
 
 
 

recto, right margin
בן האלכסנדרוני, כבר אין לי כוח לדבר עמו, הלוא אמר לי ; אין ביני ובינו שותפות; השותפות היא ביני ובין עזרא; כתוב אפוא לעזרא שידבר עמו; ביקשתי מעזרא שידבר עמו
recto, top margin
ואמר: אני בזמן הזה אין לי יכולת, כי שדדו אותי; המתינו עד שיעניק לי אלוהים פרנסה מאצלו ואשלם. ואילו אבו מנצור התסתרי,
verso

(1–3) בכל פעם שאני מדבר עמו הוא נשבע לי בשבועות נוראות: איני יכול (לשלם) אפילו דרהם אחד. והיתה ביני ובינו מחלוקת נוראה ותבעתי 
 
 
(4–6) להביאו לפני הקאצי, אבל אז פנו אלי אנשים ואמרו לי: עזוב אותו עכשיו, אולי ירוויח משהו וישלם ; ראני מקווה, אם 
 
 
(7–9) אראה שיש אצלו כסף אולי אקח ממנו כסף, ברצון האל. אל תחשוב אפוא שאתרשל בצורך שיש לך. אבקש ממך שתשלח 
 
 
(10–12) לי עכשיו ג' דינרים וחצי, היתרה לזכותי אצלך מן התמורה בעד האגוזים, או תואיל לקנות לי בעדה כסף, זהב, בד אריזה, 
 
 
(13–15) ותשלחם לי עם מי שתמצא לנכון, אבל אל תימנע מלשולחם לי. את ה'קראב' שלח לי עם מי שתמצא לנכון, ואת החבלבל הרפואי 
 
 
(16–18) שלח לי, ואת חומצת הגופרית, אולי אשתדל למוכרם; ברצון האל אטפל בהם, ואת התמורה אמסור לאבן אלעג'ילה 
 
 
(19–22), כפי שכתבת. קבל נא את מיטב דרישות השלום; אבו אלכיר מנשק ידך, והוא שולח לך את מיטב דרישות השלום והוא שולח לאבו סעד ולמנסוכה את מיטב דרישות השלום ; מסתפק אני באלוהים לבדו. 
 
 
 

verso, address
אדוני ורבי אבו יחיא נהוראי בי"ר נסים נ"ע, ייתן לו אלוהים אריכות ימים ויקר; אוהבו עואץ בן חננאל נ"נ. 