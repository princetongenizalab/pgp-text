
<html>
    <head>
        <title>Hebrew Translation of Letter: T-S 13J36.1</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J36.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00036-00001/canvas/1">
                    
                    
                    
                        <h3>ע׳׳א</h3>
                    
                        <p></p>
<ol>
<li><span lang="he">ייתן לך אלוהים, אדוננו וגדולנו ונכבדנו, אריכות ימים, ויתמיד את הגנתך ואת אושרך….</span></li>
<li><span lang="he">וימנע ממך כל רע ברחמיו. אנחנו כותבים, יכתוב לך אלוהים את ההצלחה, בשיירת הקיץ. שלום לנו, לאל</span></li>
<li><span lang="he">תודה תמיד על חסותו הטובה וחסדו המבורך. כתבנו להדרתך מכתב לפני זה, שלחנוהו לפני</span></li>
<li><span lang="he">חודש וחצי בידי אחינו אבו עמראן בן אלמג׳אני, יגן עליו אלוהים, בקבוצת נוסעים …. (ובו כתבנו לך, ייתן לך אלוהים גדולה)</span></li>
<li><span lang="he">שהגיעו מכתבי רבותינו ראשי הישיבות –– אלוהים ירבה את גדולתם –– אשר שלחת (ובהם מכתב) מאדוננו</span></li>
<li><span lang="he">דוסא, ירבה אלוהים את בריאותו, וכי קראנו את מכתבו החביב היקר …. (אלוהים) אל ייקח אותו מאתנו,</span></li>
<li><span lang="he">והסברנו לך את דעתנו על הצד האסור והמעשה הרע שבשליחתם ….; עיכבו אותם שלושה ימים</span></li>
<li><span lang="he">אחרי שהגיעו והעתיקום וכך מסרום לנו, וקשה עלינו (הדבר) …. פסו אנשי אמונים</span></li>
<li><span lang="he">וכמו שאמר עבד (האלוהים), הושיעה, וכו׳ אלוהים ברחמיו יגן עלינו וישפר</span></li>
<li><span lang="he">את מצב כולנו בחסדו. הודעת לי, אדוני, שקראו …. (מכתבים על) אדוננו האיי נטר׳׳ח, שהוא מתמיד</span></li>
<li><span lang="he">באיסורו לשלוח (מענקים) לבן אדוננו, שמואל נ׳׳ע, וכי …. (נמשכת) המחלוקת ביניהם עד עכשיו.</span></li>
<li><span lang="he">דבר זה הכאיב לי וציער אותי. אין מוצא אלא להשלים ולהמתין עד אשר …. אלוהים יכתוב לטובה ברחמיו. כתבת,</span></li>
<li><span lang="he">ייתן לך אלוהים גדולה, כי אבדו התשובות על שאלותינו בעת שעשו דרכן בדרך היבשה, וכי (תכתבן) מחדש ותמהר</span></li>
<li><span lang="he">לשולחן, אני מקווה שכך יהיה, בחסד אלוהים וברכת דאגתך. שמחתי עד מאוד על שלום אדוננו דוסא נטר׳׳ח ובריאותו, </span></li>
<li><span lang="he">יוסיף לו אותה אלוהים. התפלאתי ביותר על שנפסקו מכתבי אדוני ישראל נטר׳׳ח, וכי לא ראינו ממנו לא מכתב ולא הוראות.</span></li>
<li><span lang="he">עיינתי אפוא במכתבך הנכבד, אך אינך מזכיר אותו אף פעם אחת, אף אינך (כותב) אם קיבלת ממנו מכתב ולא מה מצבו.</span></li>
<li><span lang="he">הלוא ידוע לך, אדוני, שלפני כן שלחתי קונטרס שאלות בעברית על שם אביו נ׳׳ע יחד עם מכתב, ואחר כך</span></li>
<li><span lang="he">קונטרס שאלות (בכתב) עברי בלשון עברית, וביקשתי ממך שתשלחם אליו, לאחר שנודע לנו דבר פטירת אביו נ׳׳ע.</span></li>
<li><span lang="he">וגם זה היה מכתב על שמו, וביקשתי ממך ….; והגיע מכתבך הנכבד לראשונה ואתא כותב</span></li>
<li><span lang="he">ששלחת הכול. חי אלוהים, דבר לא הגיע אלינו ולא ….; ואין לנו ידיעה לא ממנו ולא ממך. על כן, הואילה נא,</span></li>
<li><span lang="he">אדוני, אלוהים ימלא את תקוותיך, להסביר לי את כל העניין לאמתו, ואם היתה התוצאה לטובה, הודע לי, וגם אם</span></li>
<li><span lang="he">הלכו לאיבוד או אם אין עליהן תשובה (הודע לי), ….כדי להרגיע את לבי. כמו כן, (הודע לי) כל מה שעשית, בחסדך, בשאלות אל אדוננו</span></li>
<li><span lang="he">האיי נטר׳׳ח ומה (שביקשתי) בקשר אתן, שתוציא לפועל …. או בימים, כי כבר נמאס לי מרוב</span></li>
<li><span lang="he">חזרות בעניין זה. הלוא ידעת כי תוחלת, וכו׳. אני מקווה כי בחסד אלוהים ובחסדך יצא הדבר אל הפועל ללא איחור.</span></li>
<li><span lang="he">במכתבי הקודם הודעתיך אדוני באיזה מצב של מבוכה ושל אימה גדולה היינו</span></li>
<li><span lang="he">מפני העדר הסלטאן שלנו, ייתן לו אלוהים ניצחון וכוח, ומפני היותו רחוק מאתנו; ונוסף על כך העדר אדוננו הנכבד, אבו אסחק בן עטא, אלוהים ישמור עליו, (שהיה) עמו. היינו</span></li>
<li><span lang="he">במצב על כליון הנפש לחלוטין ושל ציפייה דרוכה, עד שבחסד אלוהים ובברכתו גבר שם הסלטאן על אויבו ושב מנצח</span></li>
<li><span lang="he">מתאהרת למסילה, והוא עכשיו שם, שלם ומנצח, שעה שאויבו מוכה ונתון במצור, ומעתה (הסלטאן) נמצא בקירבתנו. ומכתבים ממנו</span></li>
<li><span lang="he">מגיעים יום יום, ובהם (ידיעות) טובות מאוד. ומכתבי האדון אבו אסחק, ייתן לו אלוהים גדולה, מגיעים אלינו, שעלה מעמדו אצל הסלטאן שלו יתר</span></li>
<li><span lang="he">על מה שהיה. שלחתי כבר אליו את הצרור שהגיע ממך, ישמור אותך אלוהים, (ובו מכתבים) מרבותינו ראשי הישיבות, זה</span></li>
<li><span lang="he">ששלחת בשעתו בידי אבו עמראן בן אלמג׳אני, והוא נתן אותו לאדוני אביו, ואדוני אביו מסר אותו לי, ואני קיבלתי אותו.</span></li>
<li><span lang="he">כי כה ציווה בצאתו, שכל מכתב שיגיע בשבילו מכל מקום, שהוא יגיע אלי, ואת הראוי להישלח אליו</span></li>
<li><span lang="he">אשלחנו, ואת הראוי להשאיר אשאיר. וברגע שהגיע אותו צרור, שלחתיו אליו, כאשר ציווה, וביקשתי ממנו שיקיים את הבטחתו בעניין</span></li>
<li><span lang="he">התשובות, ולחצתי עליו בכל התוקף שלא ישהה את החלטתו לגביהן, וכי יורה לי בהקדם</span></li>
<li><span lang="he">מה להשיב עליהן, והרינו ממתין לתשובתו כי תבוא במהרה, ברצון האל, בדבר מה שהוא מצווה עלינו, ואז נכתוב אליך בעניין זה, ברצון האל.</span></li>
<li><span lang="he">כמו כן, אדוני, לחצתי עליו באשר לדרוש לך והצאתו אל הפועל. חי דת הרבניים! לא הזנחתי ולא התרשלתי בלחצי עליו,</span></li>
<li><span lang="he">בכל מכתב בעניין …. ובעניין החוב שנותר לזכותך אצל אנשי מהדייה, והיה עונה לי במכתבו, כי שום דבר מזה לא יאבד וכי</span></li>
<li><span lang="he">עכשיו, כאשר ראשו פנוי יוציא את הדבר לפועל, ברצון האל. אם יבואו ממנו עוד תשובות אחרי בוא המכתבים האלה האחרונים אליו, אזדרז </span></li>
<li><span lang="he">להודיעך את הדבר; …. מכתבי הקודם כבר הודעתיך כמו עוגמת נפש נגרמה לי בגלל מה שכתבת</span></li>
<li><span lang="he">לי על גסות הרוח ועל השינוי ביחסו של אחינו אבו אלכיר, יגן עליו אלוהים, אחרי מה שידוע לי על ידידות האמת הנוכחית ועל החבירות</span></li>
<li><span lang="he">שלפני כן …. כלפיך; על כן אכתוב אליו ואסדיר זאת; לבי משתוקק לדעת שאמנם תוקן הדבר,</span></li>
<li><span lang="he">כי ידועות לי מידות הנדיבות שבך ואורך הרוח שלך כלפי אחיך; ידידי נפש אמיתיים, אדוני, מעטים הם, בייחוד אדם בעל אורך אפיים ורב חסד כמוך.</span></li>
</ol>
                    
                        <h3>שוליים, ימין</h3>
                    
                        <ol>
<li><span lang="he">אלוהים, יתעלה וישתבח, ישמיעני טובות</span></li>
<li><span lang="he">ורוב נחת, שתהיה לי קורת רוח, ברצון האל.</span></li>
<li><span lang="he">וכבר ביקשתי ממך, כי כל דבר אשר</span></li>
<li><span lang="he">יגיע בשבילי מכל מקום</span></li>
<li><span lang="he">יישלח על ידי</span></li>
<li><span lang="he">אבו עמראן אבן</span></li>
<li><span lang="he">אלמג׳אני &hellip;.</span></li>
<li><span lang="he">כבר הרגשתי &hellip;.</span></li>
<li><span lang="he">&hellip;. בפעם זו</span></li>
<li><span lang="he">רוגז וכאב</span></li>
<li><span lang="he">לב על</span></li>
<li><span lang="he">האופן שבו נהגו בי קודם, במידה</span></li>
<li><span lang="he">שאיני יכול לתאר לך.</span></li>
<li><span lang="he">אלוהים הוא הגומל</span></li>
<li><span lang="he">לכל אדם על פי</span></li>
<li><span lang="he">מעשיו וממנו</span></li>
<li><span lang="he">אבקש כי &hellip;.</span></li>
<li>&nbsp;</li>
<li><span lang="he">(19&ndash;24) דאגתו &hellip;. והמיטיב וארך אפיים, ולו תודה תמיד.</span></li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00036-00001/canvas/2">
                    
                    
                    
                        <h3>ע׳׳ב:</h3>
                    
                        <p></p>
<ol>
<li><span lang="he">ידוע לך, אדוני (שאני מחכה בקוצר רוח), למכתבך ולכל ידיעה נוספת שתתחדש, על כן אל תמנע אותם ממני</span></li>
<li><span lang="he">ושים לב … לברר כל עניין כפי שביקשתי ממך, בענייניו</span></li>
<li><span lang="he">של אדוני ישראל, יעזור לו אלוהים, ומה סיבת העיכוב במכתביו ואם כל השאלות ששלחתי אליו הגיעו ואם</span></li>
<li><span lang="he">נמשיך לשלוח שאלות. ואלוהים ….; קבל נא, נכבדי, דרישות שלום מכובדות ונעלות ביותר. עבדך אבו אלפרג׳</span></li>
<li><span lang="he">בן רורתי (מצד האם) הוא …. בתכלית …. על הצד הטוב ביותר, והוא דורש בשלומך; ולבניך, יגן עליהם</span></li>
<li><span lang="he">אלוהים וישמרם, ולכל הנתון לדאגתך שלום גדול ונעלה ויפה. אבי …. (וגם) …. (בן) …. נ׳׳ע שולחים לך דרישת שלום נכבדה, ועקב שלום.</span></li>
</ol>
                    
                        <h3>למטה, הפוך:</h3>
                    
                        <p><span lang="he">ל …. יוסף בן יעקב בן עוכל יתן לו אלוהים גדולה ויגן עליו ….; מיסוף ונסים בני ברכיה נ׳׳נ.</span></p>
                    
                </div>
            
        </section>
    </body>
</html>
