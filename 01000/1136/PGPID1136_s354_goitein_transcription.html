
<html>
    <head>
        <title>Transcription of Letter: T-S 13J36.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J36.1</h1>

        <p>S. D. Goitein, <a href="https://www.jstor.org/stable/23591325">"Three Letters from Qayrawan addressed to Joseph ben Ja'acow ben 'Awkal‎"</a> (in Hebrew), <em>Tarbiz / תרביץ‎</em> 34, no. 2 (Jerusalem, Israel: Mandel Institute for Jewish Studies / המכון למדעי היהדות ע"ש מנדל, 1965), 162-182.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00036-00001/canvas/1">
                    
                    
                    
                        <h3>recto</h3>
                    
                        <ol>
<li>אטאל אללה יאשיכנא וכבירנא וגלילנא בקאך ואדאם ציאנתך וסעא(דתך) א</li>
<li>ודפע ענך אלמחדור ברחמתה כתבנא כתב אללה תופיקך פי אלציפ(?)(יה ען סלאמה ללה עז וגל)</li>
<li>אלשכר דאימא עלי גמיל סתרה ונעים פצלה תקדם לנא לחצרת(ה כתאב אנפדנאה קבל)</li>
<li>שהר ונצף עלי יד אכינא אבי עמראן בן אלמגאני צאנה אללה פי רפק(ה אעלמתה בה אעזה)</li>
<li>אללה וצול מא אנפדה מן כתב סאדתנא אלמתאיב זאד אללה עז(הם מנהא כתאב) מן סידנא</li>
<li>דוסא זאדה אללה צחה ווקופנא עלי כתאבה אלאניס אלנפיס (ושכרנא לה גזיל אלשכר) לא עדמנאה</li>
<li>ושרחנא לה מא נרא פי וצולהא מן אלנכר ואלפעל (אלסו...) ואחתבסת ג איאם</li>
<li>בעד וצולהא ונסכת וכדא דפעת אלינא ועזיז עלינא (...) לנא ודהאב אהל אלאמאנאת</li>
<li>וכמא קאל (אלולי הו)שיעה ייי כי גמר חסיד כי פסו אמונים (מבני אדם אללה עז וגל ברח)מתה יעטף עלינא ויצלח</li>
<li>חאל גמיענא בראפתה ואעלמני סידי אעזה אללה מא וקף (עליה מן כתב סיד)נא האיי נט רח מן דואמה</li>
<li>עלי אלמנע מן אלארסאל לולד סידנא שמואל נע ומן ע(צמה אלמנאזעה ואל) אכתלאף בינהם ללאן</li>
<li>ואלמני דלך ואוגעני וליס חילה סוא אלתסלים ותוקוף חתא יפת(ח אללה) בכיר ברחמתה ודכר</li>
<li>אעזה אללה אן אגובה מסאילנא קד צאעת פי חין ארסאלה עלי טריק אלבריה ואנה יגדדהא ויסרע</li>
<li>בנפודהא וארגו דלך בפצל אללה וברכה(?) ענאיתך(?) ועצם סרורי בסל(אמ)ה סידנא דוסא נט רח וצחתה</li>
<li>ומן אללה אלמזיד וטאל תעגבי לאנקטאע כתאב סידי יש(ראל נט) רח ולם נרא לה כתאב ולא וציה</li>
<li>פ]תפקדת עליה כתאבך אלגליל פלם תדכרה דפעה ולא אן כאן (וצל אליך) כתאב מנה ולא מא הו עליה</li>
<li>ואכברתנא (?) יא סידי אן קד אנפדת מנא (?) אליה דרג מסאיל עבראניה באסם אבוה נע מע כתאב תם</li>
<li>דרג מסאיל עבראניה בלפץ ערביה סאל[תה] אנפאדה אליה בעד אן אתצל בנא ופאה אבוה נע</li>
<li>והו...בוציה באסמה איצא וסאלתה פוצל כתאבך אלגליל אולא ואנת תועד</li>
<li>אנך אנפ(דת) אלגמיע... ולם .... וליס לנא כבר לא מן גהתה ולא מן גהתך פאן ראית</li>
<li>יאסידי אראך אללה אמאלך אן תכלי צחה אמר גמיעהא פאן כאן להא נתיגה חסנה אעלמתני ואן</li>
<li>כאן צאעת או לא גואב להא אעלמתני והדאת נפסי וכדלך כל מא תפצלת בה מן רסאיל סידי</li>
<li>האיי נט רח ומא אסמע מן גהתך פיה אן או באיאם פקד אסתתקלת נפסי מן כתרה אל - - - - - - - - -</li>
<li>תדכאר פיה וקד עלמת אן תוחלת ממושכה מחלה לב וארגו בתפצל אללה ותפצלך ינתם דלך ולא יתאכר</li>
<li>וקד אעלמתך יאסידי פי כתאבי אלמתקדם מא כאן עליה חואלנא מן אלאצטראב ואלכוף אלשדיד</li>
<li>לגיבה (סלטאנ)נא נצרה אללה וקואה ובעדה ענא תם ג(יבה) אלשיך אלגליל אבו אסחק בן עטא וקאה אללה מעה וכנא</li>
<li>עלי גאיה אלתוחש ואלתטלע חתא אנעם אללה ותפצל ותקוא חאל אלצלטאן עלי עדוה ורגע צא(פרא)</li>
<li>מן תאהרת אלי אלמסילה והו בהא אלאן סאכנא צאפרא ועדוה מהזום מחצ(ור) וצאר באלקרב מנא וכתבה</li>
<li>תרד כל יום בכל כיר וכתב אלשיך אבו אסחק אעזה אללה תצל אלינא בתזיד חאלה מע צלטאנה אמתאל</li>
<li>מא כאן וקד אנפדת אליה אלצבארה אלואצלה מן גהתך וקאך אללה מן סאדתנא אלמתאיב אלדי קד</li>
<li>אנפדתהא מע אבו עמראן בן אלמגאני פאעטאהא ללשיך ואלדה ודפעהא אלשיך ואלדה אליי וקבצתהא</li>
<li>לאן בהדא אמר פי חין סירה אן יכון כל כתאב יצל אליה מן אי אלנואחי אן יצל לידי פמא חסן נפודה אליה</li>
<li>אנפדתה ומא חסן תרכה תרכתה ופי חין (וצול) אלצבארה אנפדתהא אליה כמא אמר ואסתנגזתה פי</li>
<li>אלאגובה ואכדת עליה גאיה אלתאכיד אן לא יאכר אלאמר פיהא ואן יסרע אלי באלאמר</li>
<li>במא נגואב ענה ואנא מנתטר לגואבה יצל סריעא אן שא אללה במא יאמרה פנכאתבך בה אן שא אללה</li>
<li>וכדלך יאסידי אסתחתתה פי חאגתך ואנגאזה ולם וחק אלרבונין נגפל ולא אהמלת אלתאכיד עליה</li>
<li>פי כל כתאב פי ב... ומא תבקא לך ענד אלמהדוין וכתאבה ירד אנה לא יציע מנה שי ואן ...</li>
<li>] דלא [ ] ה אלאן ... [ ] .. אן שנא אללה ומא יתזיד מן אגובתה בעד וצול הדה אלכתב אלאכירה אליה אנא נבאדר</li>
<li>בתעריפך איאה אעלמתך פי כתאבי אלמתקדם מע (מא :daer) עלי קלבי מן אלתוגע פי מא דכרתה</li>
<li>לי מן אלוחשה ותגייר (...) אכינא אבו אלכיר צאנה אללה בעד עלמי בצחה אלודאד אלגארי ואלצדאקה</li>
<li>אלקדימה ...לך פאכאתבה עליה ואתלאפאה ואנא עלי תעלק נפס אלי עלם אנצלאח דלך</li>
<li>לעלמי באכלאקך אלכרימה וצברך עלי אכואנך ואלצדיק אלצדוק יאסידי קליל פמתלך מן צבר ותפצל</li>
</ol>
                    
                        <h3>on the margin:</h3>
                    
                        <ol>
<li>אסאל אן...</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00036-00001/canvas/2">
                    
                    
                    
                        <h3>verso</h3>
                    
                        <ol>
<li>וקד עלמת יאסידי יתי לכתאבך ומא יטרא מן כבר זאיד פלא תוחשני</li>
<li>ותחמל עלי אלשרח בכשף חאל כל מא סאלתך פיה מן אמור</li>
<li>סידי ישראל גברה אללה (ומא ס)בב (ת)אכיר כתבה ואן כאן כל מא אנפדתה מן אלמסאיל וצל...</li>
<li>ת)כתץ נפסך אלשריפה מן אלסלאם אגלה ואעלאה ואבו אלפרג ולייך</li>
<li>בן כאלתי עלי אפצל חאל יכצך באלסלאם ופתיאנך אבקאהם</li>
<li>אללה וצאנהם וכל מן תכצה ענאיתך אגל אלסלאם ואעלאה ואסנאה ואול (אד אלשיך) אלאגל שאול נע יכצוך אגל</li>
<li>אלסלאם ועקב שלום</li>
</ol>
                    
                        <h3>The address (Most of the right side is torn)</h3>
                    
                        <ol>
<li>אללה ווקאה מן יוסף ונסים בני ברכיה ננ....</li>
<li>עזיזה</li>
<li>ולי)יה וראעיה</li>
<li>בר</li>
</ol>
                    
                </div>
            
        </section>
    </body>
</html>
