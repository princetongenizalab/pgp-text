ע׳׳א


ייתן לך אלוהים, אדוננו וגדולנו ונכבדנו, אריכות ימים, ויתמיד את הגנתך ואת אושרך….
וימנע ממך כל רע ברחמיו. אנחנו כותבים, יכתוב לך אלוהים את ההצלחה, בשיירת הקיץ. שלום לנו, לאל
תודה תמיד על חסותו הטובה וחסדו המבורך. כתבנו להדרתך מכתב לפני זה, שלחנוהו לפני
חודש וחצי בידי אחינו אבו עמראן בן אלמג׳אני, יגן עליו אלוהים, בקבוצת נוסעים …. (ובו כתבנו לך, ייתן לך אלוהים גדולה)
שהגיעו מכתבי רבותינו ראשי הישיבות –– אלוהים ירבה את גדולתם –– אשר שלחת (ובהם מכתב) מאדוננו
דוסא, ירבה אלוהים את בריאותו, וכי קראנו את מכתבו החביב היקר …. (אלוהים) אל ייקח אותו מאתנו,
והסברנו לך את דעתנו על הצד האסור והמעשה הרע שבשליחתם ….; עיכבו אותם שלושה ימים
אחרי שהגיעו והעתיקום וכך מסרום לנו, וקשה עלינו (הדבר) …. פסו אנשי אמונים
וכמו שאמר עבד (האלוהים), הושיעה, וכו׳ אלוהים ברחמיו יגן עלינו וישפר
את מצב כולנו בחסדו. הודעת לי, אדוני, שקראו …. (מכתבים על) אדוננו האיי נטר׳׳ח, שהוא מתמיד
באיסורו לשלוח (מענקים) לבן אדוננו, שמואל נ׳׳ע, וכי …. (נמשכת) המחלוקת ביניהם עד עכשיו.
דבר זה הכאיב לי וציער אותי. אין מוצא אלא להשלים ולהמתין עד אשר …. אלוהים יכתוב לטובה ברחמיו. כתבת,
ייתן לך אלוהים גדולה, כי אבדו התשובות על שאלותינו בעת שעשו דרכן בדרך היבשה, וכי (תכתבן) מחדש ותמהר
לשולחן, אני מקווה שכך יהיה, בחסד אלוהים וברכת דאגתך. שמחתי עד מאוד על שלום אדוננו דוסא נטר׳׳ח ובריאותו, 
יוסיף לו אותה אלוהים. התפלאתי ביותר על שנפסקו מכתבי אדוני ישראל נטר׳׳ח, וכי לא ראינו ממנו לא מכתב ולא הוראות.
עיינתי אפוא במכתבך הנכבד, אך אינך מזכיר אותו אף פעם אחת, אף אינך (כותב) אם קיבלת ממנו מכתב ולא מה מצבו.
הלוא ידוע לך, אדוני, שלפני כן שלחתי קונטרס שאלות בעברית על שם אביו נ׳׳ע יחד עם מכתב, ואחר כך
קונטרס שאלות (בכתב) עברי בלשון עברית, וביקשתי ממך שתשלחם אליו, לאחר שנודע לנו דבר פטירת אביו נ׳׳ע.
וגם זה היה מכתב על שמו, וביקשתי ממך ….; והגיע מכתבך הנכבד לראשונה ואתא כותב
ששלחת הכול. חי אלוהים, דבר לא הגיע אלינו ולא ….; ואין לנו ידיעה לא ממנו ולא ממך. על כן, הואילה נא,
אדוני, אלוהים ימלא את תקוותיך, להסביר לי את כל העניין לאמתו, ואם היתה התוצאה לטובה, הודע לי, וגם אם
הלכו לאיבוד או אם אין עליהן תשובה (הודע לי), ….כדי להרגיע את לבי. כמו כן, (הודע לי) כל מה שעשית, בחסדך, בשאלות אל אדוננו
האיי נטר׳׳ח ומה (שביקשתי) בקשר אתן, שתוציא לפועל …. או בימים, כי כבר נמאס לי מרוב
חזרות בעניין זה. הלוא ידעת כי תוחלת, וכו׳. אני מקווה כי בחסד אלוהים ובחסדך יצא הדבר אל הפועל ללא איחור.
במכתבי הקודם הודעתיך אדוני באיזה מצב של מבוכה ושל אימה גדולה היינו
מפני העדר הסלטאן שלנו, ייתן לו אלוהים ניצחון וכוח, ומפני היותו רחוק מאתנו; ונוסף על כך העדר אדוננו הנכבד, אבו אסחק בן עטא, אלוהים ישמור עליו, (שהיה) עמו. היינו
במצב על כליון הנפש לחלוטין ושל ציפייה דרוכה, עד שבחסד אלוהים ובברכתו גבר שם הסלטאן על אויבו ושב מנצח
מתאהרת למסילה, והוא עכשיו שם, שלם ומנצח, שעה שאויבו מוכה ונתון במצור, ומעתה (הסלטאן) נמצא בקירבתנו. ומכתבים ממנו
מגיעים יום יום, ובהם (ידיעות) טובות מאוד. ומכתבי האדון אבו אסחק, ייתן לו אלוהים גדולה, מגיעים אלינו, שעלה מעמדו אצל הסלטאן שלו יתר
על מה שהיה. שלחתי כבר אליו את הצרור שהגיע ממך, ישמור אותך אלוהים, (ובו מכתבים) מרבותינו ראשי הישיבות, זה
ששלחת בשעתו בידי אבו עמראן בן אלמג׳אני, והוא נתן אותו לאדוני אביו, ואדוני אביו מסר אותו לי, ואני קיבלתי אותו.
כי כה ציווה בצאתו, שכל מכתב שיגיע בשבילו מכל מקום, שהוא יגיע אלי, ואת הראוי להישלח אליו
אשלחנו, ואת הראוי להשאיר אשאיר. וברגע שהגיע אותו צרור, שלחתיו אליו, כאשר ציווה, וביקשתי ממנו שיקיים את הבטחתו בעניין
התשובות, ולחצתי עליו בכל התוקף שלא ישהה את החלטתו לגביהן, וכי יורה לי בהקדם
מה להשיב עליהן, והרינו ממתין לתשובתו כי תבוא במהרה, ברצון האל, בדבר מה שהוא מצווה עלינו, ואז נכתוב אליך בעניין זה, ברצון האל.
כמו כן, אדוני, לחצתי עליו באשר לדרוש לך והצאתו אל הפועל. חי דת הרבניים! לא הזנחתי ולא התרשלתי בלחצי עליו,
בכל מכתב בעניין …. ובעניין החוב שנותר לזכותך אצל אנשי מהדייה, והיה עונה לי במכתבו, כי שום דבר מזה לא יאבד וכי
עכשיו, כאשר ראשו פנוי יוציא את הדבר לפועל, ברצון האל. אם יבואו ממנו עוד תשובות אחרי בוא המכתבים האלה האחרונים אליו, אזדרז 
להודיעך את הדבר; …. מכתבי הקודם כבר הודעתיך כמו עוגמת נפש נגרמה לי בגלל מה שכתבת
לי על גסות הרוח ועל השינוי ביחסו של אחינו אבו אלכיר, יגן עליו אלוהים, אחרי מה שידוע לי על ידידות האמת הנוכחית ועל החבירות
שלפני כן …. כלפיך; על כן אכתוב אליו ואסדיר זאת; לבי משתוקק לדעת שאמנם תוקן הדבר,
כי ידועות לי מידות הנדיבות שבך ואורך הרוח שלך כלפי אחיך; ידידי נפש אמיתיים, אדוני, מעטים הם, בייחוד אדם בעל אורך אפיים ורב חסד כמוך.

שוליים, ימין

אלוהים, יתעלה וישתבח, ישמיעני טובות
ורוב נחת, שתהיה לי קורת רוח, ברצון האל.
וכבר ביקשתי ממך, כי כל דבר אשר
יגיע בשבילי מכל מקום
יישלח על ידי
אבו עמראן אבן
אלמג׳אני ….
כבר הרגשתי ….
…. בפעם זו
רוגז וכאב
לב על
האופן שבו נהגו בי קודם, במידה
שאיני יכול לתאר לך.
אלוהים הוא הגומל
לכל אדם על פי
מעשיו וממנו
אבקש כי ….
 
(19–24) דאגתו …. והמיטיב וארך אפיים, ולו תודה תמיד.
 
 
 
 
 

ע׳׳ב:


ידוע לך, אדוני (שאני מחכה בקוצר רוח), למכתבך ולכל ידיעה נוספת שתתחדש, על כן אל תמנע אותם ממני
ושים לב … לברר כל עניין כפי שביקשתי ממך, בענייניו
של אדוני ישראל, יעזור לו אלוהים, ומה סיבת העיכוב במכתביו ואם כל השאלות ששלחתי אליו הגיעו ואם
נמשיך לשלוח שאלות. ואלוהים ….; קבל נא, נכבדי, דרישות שלום מכובדות ונעלות ביותר. עבדך אבו אלפרג׳
בן רורתי (מצד האם) הוא …. בתכלית …. על הצד הטוב ביותר, והוא דורש בשלומך; ולבניך, יגן עליהם
אלוהים וישמרם, ולכל הנתון לדאגתך שלום גדול ונעלה ויפה. אבי …. (וגם) …. (בן) …. נ׳׳ע שולחים לך דרישת שלום נכבדה, ועקב שלום.

למטה, הפוך:
ל …. יוסף בן יעקב בן עוכל יתן לו אלוהים גדולה ויגן עליו ….; מיסוף ונסים בני ברכיה נ׳׳נ.