
<html>
    <head>
        <title>Transcription of Letter: T-S 13J36.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J36.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00036-00001/canvas/1">
                    
                    
                    
                        <h3>Recto</h3>
                    
                        <ol>
<li>אטאל אללה יאשיכנא וכבירנא וגלילנא בקאך ואדאם ציאנתך וסעא[דתך</li>
<li>ודפע ענך אלמחדור ברחמתה כתבנא כתב אללה תופיקך פי אלציפ[יה ען סלאמה ללה]</li>
<li>אלשכר דאימא עלי גמ[יל] סתרה ונעים פצ'לה תקדם לנא לחצ'ר[תה כתאב אנפדנאה אליום]</li>
<li>שהר ונצף עלי יד אכינא א[בי] עמראן בן אלמגאני צאנה אללה פי רפקה [</li>
<li>אללה וצול מא אנפדה מן כתב סאדתנא אלמתאיב זאד אללה עז[הם      ] מן סידנא</li>
<li>דוסא זאדה אללה צחה ווקופנא [על]י כתאבה אלאניס אלנפיס [                                                                ] לא עדמנ[אה]</li>
<li>ושרחנא לה מא נרא פי וצולהא מן אלנכר ואלפעל [                        ] ואחתבסת ג' איאם</li>
<li>בעד ו[צו]ל[ה]א ונסכת וכדא דפעת אלינא ועזיז עלינא [                                    ]כנא ודהאב אהל אלאמאנאת</li>
<li>וכמה קאל [אלולי הו]שיעה יי' כי גמ[ר חס]יד כי פסו אמ[ונים] מב[ני אדם אללה ברח]מתה יעטף עלינא ויצלח</li>
<li>חאל גמיענא בראפ[ת]ה ואעל[מני סי]די אעזה אללה מא וקפ[ו                     סיד]נא האיי נט' רח' מן דואמה</li>
<li>עלי אלמנע מן אלארסאל לולד סידנא שמואל נ'ע' ומן מ[                   אלא]כתלאף בינהם ללאן</li>
<li>ואל[מני] דלך ואוגעני וליס חילה סוא אלתסלים ותוקוף חתא[                         אללה יכת]ב כיר ברחמתה וד'כר</li>
<li>אעזה אללה אן אגובה מסאילנא קד צ'אעת פי חין ארסאלה עלי טריק אלבריה ואנה יגדדהא ויסרע</li>
<li>בנפודהא וארגו דלך בפצ'ל אללה וברכה ענאיתה ועצ'ם סרורי בס[לאמ]ה סידנא דוסא נט' רח' וצחתה</li>
<li>ומן אללה אלמזיד וטאל תעגבי לאנקטאע כתאב סידי יש[ראל נט'] רח' ולם נרא לה כתאב ולא רציה</li>
<li>[פת]וקפת עלי כתאבך אלגליל פלם תדכרה דפעה ולא אן כאן [וצל לך] כתאב מנה ולא מא הו עליה</li>
<li>ו[אנת תע]ל[ם] יאסידי אן כ[נת] אנפד[ת אנ]א דרג מסאיל עבראניה באסם אבוה נ'ע' מע כתאב תם</li>
<li>דרג מ[סא]יל עבראניה בלפץ' ערביה ו[סא]לת[ך] אנפאדהא אליה בעד אן אתצל בנא ופאה' אבוה נ'ע'</li>
<li>והו כת[א]ב ב[א]סמה איצ'א וסאלתך [                                ]א פוצל כתאבך אלגליל אולא ואנת תדכר</li>
<li>אנך אנפד[ת אלג]מיע וואל[לה לם י[צל]נא ולם [                            וליס לנא] כבר לא מן גהתה ולא מן גהתך פאן ראית</li>
<li>יאסידי אראך אללה אמאלך אן ת[שרח] לי צחה אמר גמיעה פאן כאן להא נתיגה חסנה אעלמתני ואן</li>
<li>כאן צ'אעת או לא גואב להא אסת[        ] איאם [          ]לי והדאת נפסי וכדלך כל מא תפצ'לת בה מן סואל סידנא</li>
<li>האיי נט' רח' ומא אסת[             ]הך פיה אן תנג[ז]ה בת[             ]אס או באיאם פקד אסתתקלת נפסי מן כתרה אל</li>
<li>תכראר פיה וקד עלמת אן תוחלת ממושכה מחלה לב וארגו בתפצ'ל אללה ותפצ'לך יותם דלך ולא [ית]אכר</li>
<li>וקד אעלמתך יאסידי פי כתאבי אלמתקדם מא כאן עליה חאלנא מן אלאצ'טראב ואלכוף אלשדיד</li>
<li>בגיבה [צלט]אננא נצרה אללה וקואה ובעדה ענא תם ג[יבה] אלשיך אלגליל אבו אסחק בן עטא וקאה אללה מעה וכנא</li>
<li>עלי גא[יה אלתו]חש ואלתטלע חתא אנעם אללה תם ותפצ'ל ותקוא חאל אלצלטאן עלי עדוה ורגע צ'אפ[רא]</li>
<li>מן תאהרת אלי אלמסילה והו בהא אלאן סאלמא צ'אפרא ועדוה מהזום מחצור וצאר באלקרב מנא וכתבה</li>
<li>תרד כל יום בכל כיר וכתב אלשיך אבי אסחק אעזה אללה תצל אלינא בתזיד חאלה מע צלטאנה אמתאל</li>
<li>מא כאן וקד אנפדת אליה אלצ'בארה אלואצלה מן גהתך וקאך אללה מן סאדתנא אלמתאיב אלדי כאן</li>
<li>אנפדתהא מע [אבו] עמראן בן אלמגאני פאעטאהא ללשיך' ואלדה ודפעהא אלשיך' ואלדה אליי וקבצ'תהא</li>
<li>לאן בהדא אמר פי חין סירה אן יכון כל כתאב יצל אליה מן אי אלנואחי אן יצל לידי פמא חסן נפודה אליה</li>
<li>אנפדתה ומא חסן תר[כה] תרכתה ופי חין וצ[ו]ל הדה אלצ'בארה אנפדתהא אליה כמא אמר ואסתנגזתה פי</li>
<li>אלאגובה ואכדת עליה ג'איה אלתאכיד אן לא יאכר אלאמר פיהא ואן יסרע אלי באלאמר</li>
<li>במא נגאוב ענה ואנא מנ[תט']ר לגואבה יצל סריעא אן שא אללה במא יאמ[רנ]א פנכת[ב אל]יך בה אן שא אללה</li>
<li>וכדלך יאסידי אסתחת'תה פי חאגתך ואנגאזה ולם וחק אלר'ב'ו'נ'י'ן' נג'פל ולא אהמלת אלתאכיר עליה</li>
<li>פי כל כתאב פי ב[            ] ומא תבקא לך ענד אלמהדוין וכתאבה ירד אנה לא יצ'יע מנה שי ואן ענד</li>
<li>כלא סרה אלאן ינגז אלאמר אן שא אללה ומא יתזיד מן אגובתה בעד וצול הדה אלכתב אלאכירה אליה אנא נבאדר</li>
<li>בתעריפך איאה [                 ] וק[ד] אעלמתך פי כתאבי אלמתקדם מע עלי קלבי מן אלתוגע פי מא ד'כרתה</li>
<li>לי מן אלוחשה ותגייר [ח]אל אכינא אבו אלכיר צאנה אללה בעד עלמי בצחה אלודאד אלגארי ואלצראקה</li>
<li>אלקדימה [                             ] לך פאכאתבה עליה ואתלאפאה ואנא עלי תעלק נפס עלי עלם אנצלאח דלך</li>
<li>לעלמי באכלאק[ך] אלכרימה וצברך עלי אכואנך ואלצדיק אלצדוק יאסידי קליל פמתלך מן צבר ותפצ'ל</li>
</ol>
                    
                        <h3>Right Margin</h3>
                    
                        <ol>
<li>ואללה גל ועז יסמעני כירא</li>
<li>וחאל גמיל תטיב עליה נפסי אן שא אללה</li>
<li>וקד סאלתך אן יכון אי שי</li>
<li>וצל אלי מן אי אלנואחי</li>
<li>אן יכון אנפאדה עלי</li>
<li>ידי [אבי עמראן אבן] אל</li>
<li>מגאני [          ]</li>
<li>פקד לחקני [         ]</li>
<li>.... פי הדה אלדפעה</li>
<li>אלמע'ץ' ואלם</li>
<li>אלנפס פי קדים</li>
<li>מא עמל בי מא</li>
<li>לא אטיק וצפה</li>
<li>ואללה אלכאפי</li>
<li>כל אנסאן עלי</li>
<li>פעלה ומנה</li>
<li>אסל אן [           ]</li>
<li>עלי [              ]</li>
</ol>
<p>24-19 ענאיתה .... ואלמנעם ואלתטול ולה אלחמד דאימא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00036-00001/canvas/2">
                    
                    
                    
                        <h3>Verso</h3>
                    
                        <ol>
<li>וקד עלמת יאסידי [                        ]יתי לכתאבך ומא יטרא מן כבר זאיד פלא תוחשני מנהא</li>
<li>ותחמל עלי [                                 ]אדה אלשרח בכשף חאל כל מא סאלתך פיה מן אמור</li>
<li>סידי ישראל גברה אל[לה ומא] סב[ב ת]אכיר כתבה ואן כאן כל מא כנת אנפדתה אליה מן אלמסאיל וצל ואן</li>
<li>יתזיד מן סואל ואללה י[          ת]כתץ נפסך אלשריפה מן אלסלאם אגלה ואעלאה ואבו אלפרג ולייך</li>
<li>בן כאלתי עלי גאיה [                  ] ואלשדה [                        ] עלי אפצ'ל חאל יכצך באלסלאם ופתיאנך וקאהם</li>
<li>אללה וצאנהם וכל מן תכצה ענאיתך אגלב אלסלאם ואעלאה ואסנאה וואל[די                  ] בן [            ]נא אל[              ] נ'ע' יכצוך אגל אלסלאם וע'ק'ב' ש'ל'ו'ם'</li>
</ol>
                    
                        <h3>Address</h3>
                    
                        <ol>
<li>                   אעזה] אללה ווקאה                        מן יוסף ונסים בני ברכיה נ'נ'</li>
<li>                          ] עזיזה</li>
<li>                         ]יה וראעיה</li>
</ol>
                    
                </div>
            
        </section>
    </body>
</html>
