
<html>
    <head>
        <title>Transcription of Letter: T-S 10J20.8 + T-S 10J5.22</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.8 + T-S 10J5.22</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00008/canvas/1">
                    
                    
                    
                        <ol>
<li>[ ]יה ותחקקה מעתקד [ ]</li>
<li>[ ו]קת תצלני כתב סיידי אלשיך אבו אסחק</li>
<li>[אברהם ישמרו] אלהינו [בר] דויד זכרו לברכה ממלוה בשכרה ادام الله</li>
</ol>
<p>تاييده</p>
<ol>
<li>משחנה באלדעא לה ודאכרה לתופר אהתמאמה באחואלי כדא וגהרא</li>
<li>פי כל לסאני ענד דאך ען דכר שכר או דעא אצמנה לכתאב [ ]ופר</li>
<li>עלי אכלאץ אלנייה לפני מלך מלכי המלכים יתרומם שבחו אן יחסן</li>
<li>לה אלאעואץ עלי מא [הו]דא יעאמלני בה והוא בחסדו יענה ומן [ ]</li>
<li>מא דכרתה פמולאיי אלרייס אל[ג]ליל יעלה ייי מזלו יעלם מא גרי [ ]</li>
<li>אלאחואל מע אלכצם קבל מסירי ההנא ולא פאידה [ ]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00005-00022/canvas/1">
                    
                    
                    
                        <h3>TS 10 J 5, f. 22</h3>
                    
                        <ol>
<li>[ א]לי חצרה מולאיי אלאמיר חסאם אלדולה ادام الله عزه وحرا]سته</li>
<li>[ ] ומראעתה ולמא ערפת הדה אלגמלה כתבת אלי הדא אלסייד اطال الله تاييده</li>
<li>כתאב מאכד ואכדת כתאב אכץ אצחאבה אליה וגעלתה נסך אלמנשור</li>
<li>וגעלתה טייה ואדרגת כתאבי עלי אלכל ואנפדתה אליה פעאד אלרסול ולם</li>
<li>יצל מנה גואב וערפת פי יומנא אן בעץ כואצה אסתחצר פי יומנא ללר[ייס ?]</li>
<li>אלי דאגון וכאטבה ענה במא יטייב נפסה וקואהא פאסתדללת מן הדה אלגמל</li>
<li>אלמשרוחה חסן נייתה לה ואיתארה לה דון גהתי ומולאי אלרייס אלסייד אלגליל יערף</li>
<li>אן הדה אלגהה אליום הי אגל אלגהאת ואן כלאמהא יעלו כלאם כל אחד וכל אדא ערף</li>
<li>חסן ראיה ללכצם ראעהא ווקפת אלאחואל ותצלעת וקד שרחת אלאמר עלי</li>
<li>לידברה בחסן תדבירה ויבאדר בכתאב אלי הדה אלגהה מן חצרה אלוזארה الساميه</li>
<li>במא יזיל מא קד ת[ח]צל ענדהא ולא יוכר דלך קבל אן יכון אמר יודי אלסד ואלעיאד</li>
</ol>
                    
                        <h3>Right Margin</h3>
                    
                        <ol>
<li>אן ינע[ם ]</li>
<li>מא קד תחצל להם מן [ ]</li>
<li>פאנהם שדידי אלחאגה</li>
<li>אלי דאך וביותר פי הדה</li>
<li>אלאיאם לאן עליהם רסם שרי</li>
<li>קמח ותפריקה וירידון לה</li>
<li>גמלה דנאנניר כתירה كثرة</li>
<li>במא רגב פיה</li>
</ol>
                    
                        <h3>Right Margin Continuation</h3>
                    
                        <ol>
<li>וירים כב[ודו ויברכהו]</li>
<li>באלפי ברכות וטובות</li>
<li>ואנא שדיד אלשוק אליהם</li>
<li>כתיר אלדעא להם וייי [יעזרני]</li>
<li>[לראות פ]ניהם בקרוב ושלום [ ]</li>
</ol>
                    
                </div>
            
        </section>
    </body>
</html>
