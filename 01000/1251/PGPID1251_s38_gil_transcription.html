
<html>
    <head>
        <title>Transcription of List or table: T-S Ar.18(1).35 + T-S 20.96</title>
    </head>
    <body style="max-width: 860px; margin: auto">
        <h1>Transcription of List or table: T-S Ar.18(1).35 + T-S 20.96</h1>

        <p>Moshe Gil, <em>Documents of the Jewish Pious Foundations from the Cairo Geniza</em> (Leiden: Brill, 1976).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00035/canvas/1">
                    
                    
                    
                        <h3>[a]</h3>
                    
                        <ol>
<li>יקול מן כתב כ[טה] פי אכר הדא אלכתאב אן אלדי נעלמה ונשהד בה אן גמיע</li>
<li>מא לחקנאה מן אלמואצע אלמחבסה עלי כניסה אלשאמיין במצר דאר תערף</li>
<li>בדאר אלברקי כאן פיהא אכצאץ חבסהא רגל ברקי עלי כניסה אלשאמיין במצר</li>
<li>ודאר כאן תערף בדאר מימון אלכיאט תם ערפת בדאר אלחפאר וביות פי</li>
<li>[ מ]לאזקה אלמצלה וג[מ]יע דלך מח[בס]</li>
</ol>
                    
                        <h3>[b]</h3>
                    
                        <ol>
<li>[ ]חבס</li>
<li>[ ]דפע דלך פי מא תחתאג אליה מן עמארה או</li>
<li>[ ]סא לוח עליה חובס לכניסה אליהוד אלשאמיין</li>
<li>[ אלפראנסה אקאמהם] אל[ח]בר אפרים נע מנהם בקא בן</li>
<li>[בשארה קנ]דיל פצה ועולק פי אלהיכל</li>
<li>[ ] יוסף בן נטירא אלפרנס ואברהם</li>
<li>[אלזיאת ]נא ענדה מן אלאדיאת ותחצל</li>
<li>[ ]אלאוגרה אשתרו בדלך אלחבר</li>
<li>[אפרים נע ואלפראנסה דוכאנין ודאר ב]ן אלצבאג אלמלאזקה להדה אלכניסה</li>
<li>[ובעד] סנין איצא [גמע אל]פרנס [בן] נטירא ומן כאן מעה פי אלוקת</li>
<li>[ד]נאניר אשתרו בהא אלדאר אל[כ]בירה אלמלאזקה לדהליז אלכניסה בעד מא</li>
<li>אבד בן גארוד אלחיט אל[ ]עליה אלי גקי[ ]ה ובעד סנין איצא</li>
<li>גמע בן נטירא ואלפראנסה ואברהם אלזיאת מן אלאוגרה דנאניר אשתרו בהא</li>
<li>אלמלאזקה ללכניסה מן באב אלנסא אלדי פי זוקאק בן כביצה ותערף בדאר</li>
<li>סמאנה ובעד דלך תופי בן נטירא ואלחבר אפרים רצי אללה ענהם וחצל פי</li>
<li>אלמוצע פראנסה מנהם אפרים בן אלעדל ויצחק בן צדקה אלשדק וחסין אלדהבי</li>
<li>ואגתמע מעהם מן אלאוגרה מא בנו בה בית עלי אלדוכאנין אלמקדם דכרהא</li>
<li>ואשתרו איצא מן מנחם אלמלקב באלאקרע כמסה קראריט מן אלדאר אלמערופה</li>
<li>בדאר בשארה אלגואנייה ובעד דלך תסלמו אלמואצע אלהיאמנה</li>
<li>אלדי קאמו פי אלרב שמריה נע ועמרו אלכניסה ובעד דלך בתלתה סנין</li>
<li>אכרבת אלכנאיס ונקצו אלפראשין גמיע אכשאבהא וטובהא באעוה(!)</li>
<li>ובאעו אכשאב אלמואצע אלמדכורה וטובהא ובקי גמיע אלמואצע כראב</li>
<li>אלי וקת רגוע אלכנאיס ותסלמהא אלחבר אפרים שמ צו ושלמה בן כליל</li>
<li>ושלמה בן חכים וישועה בן בסגל משכץ פיה מוצעאן מוצע</li>
<li>מה הו מנסוב אלי כל כניסה ותרכו עלי כל מוצע לוח באסמה נציר אלאול</li>
<li>ותולו עמארה אלכניסה אלמדכורה ורמו בעץ אלמואצע אלי חין תסקיף</li>
<li>אלכניסה ואקאם אלחבר ואלגמאעה פראנסה מנהם אבו אלחסן אלטביב ושלמה</li>
<li>בן הבה ויעיש הכהן והלל אלצהרגתי ותולו מרמה דאר אלחפאר ובעד דלך</li>
<li>תולא אלחזן בן שכניה עמארה אלחאיט אלדי הו מלאזק אלברקי ואלבית אלדי</li>
<li>סכן פיה אלחלבי ובעד דלך תסלם אלמואצע יעקב אלפרנס ואלחזן בן שכניה</li>
<li>סנה סתה ועשרין וארבע מאיה ובנו במא תחצל להם מן אלאוגרה פי סנתין</li>
<li>בחסאב רפעוה ווקף עליה בעץ אלגמאעה פי אלכניסה אלוגה אלכביר</li>
<li>מן דאר אלצבאג ובנו פי סנה תמאן ותסע דאר קטיט ואסבנוהא ללגמל</li>
<li>ובנו פי סנה תלתין בעץ בקיה דאר אלצבאג ופי סנה אחדי ותלתין חיטו</li>
<li>עלי אלכניסה דאיר ורמו עליהא אותאר אלגמלון ועמלו איצא בעד דלך</li>
<li>מסכניין אלצחלייה פי עלו דאר אלחפאר אלמערופה בדאר מימון בן כיאט</li>
<li>אלמגרבי וחסאב כל סנה מותבת בדלך דכלה וכרגה וקד כאן קבל גלק</li>
<li>אלכניסה עולק אלחסאב להדה אלסנין מן אלפסח אלי צום אלצגיר ואכרז</li>
<li>דפעאת עלי מן לה פיה אעתראץ אלא וחצר פי בית דין ודכר דלך בעד אן</li>
<li>יכון במוגב חק לא בטריקה תכרג ען אלמתובה וסאל סאיל גאז סואלה</li>
<li>[ כתב כטוטנא בא]כר ווצף פיה פאגבנאה אלי דלך</li>
</ol>
                    
                        <h3>[c]</h3>
                    
                        <ol>
<li>אלהיאמנה אלדי קאמו פי חיאה אלר[ב שמריה נע</li>
<li>סנין אכרבת אלכנאיס ונקצו אלפר[אשין</li>
<li>ובאעו אכשאב אלמואצע אלמדכור[ה</li>
<li>כראב אלי וקת רגוע אלכנאיס ותסלמו[הא</li>
<li>בר חכים וישועה בן ותולו עמאר[ה</li>
<li>אלמואצע אלי חין תסקיף אלכניסה וא[קאם</li>
<li>אבו אלחסן אלטביב ושלמה בן הב[ה</li>
<li>[[עמארה]] מרמה דאר אלחפאר וב[עד</li>
<li>אלחאיט אלדי הוה(!) מלאצק לדאר אלב[רקי</li>
<li>ובעד דלך תסלם אלמואצע יעקב [</li>
<li>סתה ועשרין וארבע מאיה ובנו [</li>
<li>רפעוה ווקף עליה בעץ אלגמאעה [</li>
<li>ובנו פי סנה תמאן ותסע דאר קט[יט</li>
<li>בעץ בקיה דאר אלצבאג ופי סנ[ה</li>
<li>אותאר אלגמלון ועמלו איצא ב[</li>
<li>דאר אלחפאר אלמערופה בדאר [</li>
<li>מותב מפדלך דכלה וכרג[ה</li>
<li>אלחסאב להדה אלסנין מן אלפ[סח</li>
<li>עלי מן לה פיה אעתראץ [</li>
<li>יכון במוגב חק לא בטריק[ה</li>
<li>סואלה כתב כטוטנא בא[כר</li>
</ol>
                    
                        <h3>Margin</h3>
                    
                        <ol>
<li>פי אלתשכץ פיה מוצע מא הוה(!) מנסוב אלי כל כניסה וצרבו עלי כל מוצע [</li>
<li>לוח נציר אלאול</li>
</ol>
                    
                </div>
            
        </section>
    </body>
</html>
