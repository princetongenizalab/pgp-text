
<html>
    <head>
        <title>Transcription of Letter: T-S 13J22.24</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.24</h1>

        <p>S. D. Goitein, <em>Palestinian Jewry in Early Islamic and Crusader Times‎</em> (in Hebrew) (Jerusalem: Yad Izhak Ben Zvi Publications, 1980).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00024/canvas/2">
                    
                    
                    
                        <h3>Recto</h3>
                    
                        <ol>
<li>ודכר אלמולי ען אלבקיאר אנה קד אפדאה</li>
<li>וטלב יסיירה פלא תסיירה אצלא פאני</li>
<li>כנת פי מרצי אעול המכם בעד אלמות</li>
<li>כיף יכון חאלכם אדא וצל אליכם מלבוס</li>
<li>ולדכם בטיי אלכיאט לם נפתחה ולא</li>
<li>לבסתה וכיף יתטרא גרח לם</li>
<li>יכתם בל פעל אללה מא הו אהל לה</li>
<li>וצנע חסב עואידה אלגמילה אלחסנה</li>
<li>ואן כאן פאנא אלי אלאן לם נאמן</li>
<li>באנצראף אלמרץ לאן לי מן יום</li>
<li>סאפרתם לם יצח לי גסם ולו גומעה</li>
<li>ואחדה ואמא קול אלמולי ען אמר</li>
<li>אלעדה ואלמכאחל פאן אבטית</li>
<li>ולם נגי אליכם פי הדה אלשהר</li>
<li>אלמסתהל פאעלם אנני משתי</li>
<li>באלקודס לאנני מא אקדר אסאפר</li>
<li>אלא בעד אמר אלמלך אלמעטם</li>
<li>ואלמלך אלעזיז פהם אליום עלי</li>
<li>דמשק ומא לי וצול אליהם פבעד</li>
<li>דלך תסיירהם אלי בלא עאקה ומעהם</li>
<li>אשיאפאת מן כל נוע לאן מרצי</li>
<li>עאקני ען עמלהם גומלה וטלבת</li>
<li>אסייר אליכם אלכלעה אלואחדה ואלבס</li>
<li>אלאכרי ואלעתיקה מע אבן אל[</li>
<li>אמא אן יאכדהא וסואלי מ[נכם</li>
<li>באן לא תכלו [מן דע]א פיא [</li>
<li>ותגעלוני פי [אכר כל צלאה ?</li>
<li>אעלם [</li>
<li>גאיה [</li>
</ol>
                    
                        <h3>Recto - right margin</h3>
                    
                        <ol>
<li>מא אכרג מן אלבית ואכרג יום כראמה לדאר אלסולטאן יחצל מנהא מודה ואלפרוג ענדנא בי קר ויכמל טברה סכר</li>
<li>ולוז וגירה בכמאל אלדרהם דלך גיר אלשראב פאללה ינטר באלעאפיה ושלום רב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00024/canvas/1">
                    
                    
                    
                        <h3>Verso</h3>
                    
                        <ol>
<li>ובפצל אלמולי אלסייד אלאגל אלמנעם</li>
<li>אלואלד אלאעז תנעם תסייר כתאב</li>
<li>צחבה כתאב ר אברהם ימני אלי מן</li>
<li>תעלם פי קוץ אנה פי תנפע להם</li>
<li>באלוצאה עליהם או תאכד להם ממן</li>
<li>תעלם אן כתאבה ינפע ענד אהל</li>
<li>קוץ באלוצאה עליה ואן יאכדוא</li>
<li>להם מן ארבאב אלגאהאת מן</li>
<li>אצחאבנא אלדי בקוץ אלי אכמים</li>
<li>באן ידצא בהם לאנהם דכרוא</li>
<li>אן פיהא צלם עטים לאנה קצדני</li>
<li>אסאלך פי דלך ושלום רב</li>
<li>ותקרי סלאמי אלי אלאך סמחון</li>
<li>ואלי אכיה מר שמואל ותבלג</li>
<li>סלאמי ללשיך אבו אלמכארם</li>
<li>ואלד אכי אלרשיד אבו עלי פקד</li>
<li>סיירת לה כתאב אתשכר לה פיה</li>
<li>עלי גמיל צנעה ואצטנאעה</li>
<li>וכדלך תקרי סלאמי ללשיך אבו</li>
<li>אלחסן בן נפיע ועלי אלשיך אבו</li>
<li>סעד אלעדני אלסלאם ועלי</li>
<li>אלשיך אלרייס אבו אלמנצור</li>
<li>וולדה ואהלה אלסלאם ואלרייס אבו</li>
<li>סעד ואכיה אלסלאם ואלשיך אבו</li>
<li>נצר אלדי כאן עטאר מעך</li>
<li>ועלי כל אלסא]דה אלכראם שלום</li>
</ol>
                    
                </div>
            
        </section>
    </body>
</html>
