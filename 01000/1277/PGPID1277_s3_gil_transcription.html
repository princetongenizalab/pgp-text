
<html>
    <head>
        <title>Transcription of Letter: T-S Ar.54.93</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.54.93</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-AR-00054-00093/canvas/1">
                    
                    
                    
                        <h3>Recto:</h3>
                    
                        <ol>
<li>וצל כתאבך יאסידי אטאל אללה בקאך ואדאם עזך מע צאחב</li>
<li>מולאי אלשיך אלגליל אדאם אללה נעמאה וטלב פי אלוקת גואבה</li>
<li>פעלקת לך הדה אלאסטר ודכרת אן לם יצלך מני גואב ואנא פי</li>
<li>כל יום אתנין אנפד אליך כתאבין פי אלתרתיב ודכרת לך חאל</li>
<li>אהלך אנהם פי עאפיה כמא תשתהי ואמרהם גארי עלי סדי[ד</li>
<li>ואלסוק כמא תחב ושרחת לך חאל בן סגמאר אנה אשד ר[חלה(?)</li>
<li>מע זונה גויה ווזן קב דינ[אר] ולה אליום שהר ונצף פי אלחב[ס (אלחכם?)</li>
<li>יטאלבה ובא . . . . ה אלמ[. . . . . . .] וכתבו עליה יב מחצר [</li>
<li>ואצחאבה פי בושה עט[ימה] ולם יתכלמו פיה אלשיוך בשי [</li>
<li>למא צח עליה אלרשעות מא אסתחלף [ ] פיה בדלך אלש[י]ך</li>
<li>אבו נצר אלדסתרי לם יסתחל יתכלם פיה וקד אחרמת חרם עטים</li>
<li>עלי מן דם עליה ומן פעל מע הדה אלזונה אלגויה עברה וקד</li>
<li>סבק כתאבי אליך באלאסעאר אלדי סאלת ענהא ויגב אן תקדם</li>
<li>תרתיב רחלך ואלמגי לעל תלחק ספרה אכרה פאל . . . . . קסין</li>
<li>ואלזפת כאן תבע כרוגכם בלג ד דנניר והו אליום פתר קליל סוא</li>
<li>] ואלדי ענדי באקי לעל תכרג בה פי אלסכות אלא[תי]ה</li>
<li>פ[ ]חק כיפתך מנך ומנא ומשי אלבי . .&nbsp; . חרצך [</li>
<li>אל[ ]עלה ותגי בשי ממא פי אלתדכרה ואלקמח תליס בג</li>
<li>ואל . . . . אלעאלי ח בדרהם אלי ה ואלכיר ואלסלאמה ואלעאפיה ו[ש]לום</li>
</ol>
                    
                        <h3>bottom of the page (mirror-writing)</h3>
                    
                        <ol>
<li>אלפלפל לא דינ אלקנטא[ר] אלפלפלי אלבקם פהו [ ]וך [ ]צה מא הוא משעב</li>
<li>תדה [ י]סוי ח דנני אלקנטאר אלפלפלי וא[ל]גנס אלאכר אלזביב</li>
<li>[ ] תשעיב [ ] יסוי ה ותלת אלקנט ואללך פמן יח דנ[ניר]</li>
<li>[אל]קנטאר אלי כב דנני [ ] אלגורי אלקליל אלעוד ואלצבג אללוז אלסאלם מן [ ]</li>
<li>[ מ]גרק אלכאפור אל[ ]ן כח דינ אלמסך לא תשתריה ולא יתקרב ו</li>
<li>[ ]גו ואחד [ ] ויגב אן ימלחה צא[ ]באיר לילא יחתרק</li>
<li>פי אלמלח [ ]תסיל מנה ואן קדרת [ ]</li>
<li>[ ] אחד [ ] יאכד מנה שי יסוי [ ]</li>
<li>[ ]רג[ ] ינפד צאחבה וישתרי לה [ ]</li>
</ol>
                    
                        <h3>(right margin)</h3>
                    
                        <ol>
<li>פהו מרבוח [ ] ולא תדע ידך עלי מדבוג ואלנחאס אלאצפר אלמכסור יסוי ח דננ אלקנט עליה מ[ ]ה</li>
<li>ותמן דינר עלי כל רש[ ] ואלנחאס אלאחמר אלמצרוב יסוי ה דינאר אלקנט אלי ו[ ] ואלצב[ון] יסוי ד דנניר ואלפצה</li>
<li>אלנקרה תסוי כב דרהם בדינר [ ] ואלמכסור עלי קדר מא [יסוי] מן אלנקרה והונא מתקבל אלדבאגה יהודי</li>
<li>כשר וכל יום אכתב אלי בחאלך [ ] ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00054-00093/canvas/2">
                    
                    
                    
                        <h3>Verso, address:</h3>
                    
                        <ol>
<li>لسيدي ابي يوسف العازار بن اسمعيل اطال الله بقاه&nbsp;</li>
<li>وادام عزه وتاييده وسعادته وسلامته ونعمته&nbsp;</li>
<li>من محبه ﻻ عدمه</li>
<li>يصل الى قوص ان شاء الله</li>
</ol>
                    
                </div>
            
        </section>
    </body>
</html>
