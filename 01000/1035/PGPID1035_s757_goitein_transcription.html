
<html>
    <head>
        <title>Transcription of Letter: T-S 13J22.13</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00013/canvas/1">
                    
                    
                    
                        <ol>
<li>ולדה שלמה געל פדאה</li>
<li>אלממלוך יקבל אלארץ צאיעא</li>
<li>ללה תע אמאם אלמגלס אלסאמי</li>
<li>אלואלדי דאם עזה וינהי כתרה אלשוק</li>
<li>אליה ואלי אלואלדה אלעזיזה דאם עזהא</li>
<li>ואלי אלצגאר צאנהם אללה תע וסואה</li>
<li>אן אלמולא כאן אועד כאדמה באן יסבת</li>
<li>ענדנא פיופי בועדה אן יסבת ענדנא</li>
<li>הדא אלסבת בחסב אלתפצל וידבח</li>
<li>להם ויחצר מעה אלסכין ואלתפלין</li>
<li>ודסת ורק ביאץ ואנא קד תוגהת</li>
<li>אלי עאפיה מן דראעי פתחצר מעך</li>
<li>אלוצולאת אלדי לי לאנהם קד מסכוני</li>
<li>וקאלו מא נעתרץ שאמי ולו</li>
<li>טלבו אלוצולאת כנת חאיר ואללה</li>
<li>אלאך וכלה בדעאך אלצאלח פאללה</li>
<li>יתקבל מנך בחק אלשריעה</li>
<li>תסבת ענדנא מן כל בד</li>
<li>ואלשיך אבו אלתנא יסלם עליך</li>
<li>ואלצגירה ואלגמאעה</li>
</ol>
                    
                        <h3>עמוד ב'</h3>
                    
                        <ol>
<li>אלי הדרת יקרת צפירת תפארת</li>
<li>מרנו ורבנו אליה שצ</li>
</ol>
                    
                </div>
            
        </section>
    </body>
</html>
