recto

על שמך. 
אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדו לך, מאלכסנדריה,
בכ"ו בטבת, יחתום אותו אלוהים עלינו ועליך במיטב חותמו. שלומי טוב ואני בריא, תודה
לאל ריבון העולמים. הגיע מכתבך בידי פרג' נושא המכתבים וקראתי בו על שלומך ושמחתי בזאת.
כתבת, אדוני על פרשת הרישום שיש לך מאשתקד במחברתך בחשבון; חיפשתי אפוא במכתבים
ובמחברות, עד שהוצאתיו, ומצאתי בו את יתרת החשבון שלי, אחרי שהוצאת עלי י"ד
דינרים וחצי, וחצי קיראט, ופירוטם: חצי ורבע ושמינית, תמורת הנעליים; הוצאות על פשתים בידי חסאן,
ח' דינרים, ובעד הילקוטים הנותרים, מאצלך, שני שלישי דינר; ומן החשבון שלי (לחובתך): רבעי הדינר של בן פלאח, שני דינרים
ושישית וחצי דרהם, דינר ושישית; סך הכול, י"ד דינר וחצי, וחצי קיראט, לזכותי כנגד מה 
שכתבת ברישומך; ק"כ דינר ושליש: אדוני, חשבון זה איננו אצלי בספרי ולא תבעתי אותו 
ממך; זה חשבון ישן. הואילה, אדוני, לנהוג אתי על פי מנהגיך, אל ייפסקו, הוצא לי חשבון 
של השנה הזאת, ובו כל מה שרשום לזכותי אצלך ברישומך, אחרי כל הסכומים, דהיינו ש"י דינר,
והפירוט: ק"כ דינר ושליש יתרת החשבון הקודם; אחר כך כספים בידי מימון בן יעקוב… 
ול' דינר פחות שני קיראטים שהשארתי אצלך אחרי דינרים וחצי
ורבע, כ"ח דינר ושישית; ובעד כי בואי מן אלשאם אחרי הפסד של דינר וה' קיראטים ביזנטיים, י"ו דינר ושישית; ומן הכיס
הגדול, קט"ו דינר וקיראט, ובעד מ"ב דינר ושני קיראטים ביזנטיים כ"ז דינר ושמינית.
סך הכול, ש"י דינר. ולהלן פירוט מה שהוצאתי משלי: הוצאות ל(אוניית?) אלאנדלסי רבע דינר. לחיים
בן עמאר, י"ב דינר. שילמתי לכוהן ב'דאר אלברכה' דינר ושמינית; משאוי פלפל כולל ההוצאות,
קמ"ה דינר וכ' קיראטים; בעד תליס' חיטים והובלתו, שני דינרים וחצי ושמינית; בידי טייב, נ' דינר;
שילמתי בעד ק' כדים, רבע ושמינית; ואני חייב לך י"ו דינרים שקיבלתי מאבו גאלב, כי על פי החשבון
שילם את י"ו הדינרים ורבע שלך, ואתה חייב לו רבע ושמינית; לעלוש השמש חצי דינר; 
לרב, דינר. מגיע לך בעד ניל י"ב דינר. סך הכול, קקמ"ט דינר ושני קיראטים וחצי. אתה חייב לי יתרה בסך
ס' דינר וחצי ורבע ושמינית, וחצי קיראט. כתבת, אדוני, שנכנסו בעד הפנינים הקטנות ר' דינרים ושני קיראטים
וחצי; מסר לי חסון בן מוסא בן אסחק נ' דינר. היית צריך, אדוני, להודיעני מה קיבל
ממך אדוני אבו עלי חסאן בן אסחק. ולא ציינת לי בחשבון את מחיר השולחנות. חי אלוהים אדוני,
הסיבה היחידה שחיפשתי במכתבים והוצאתי את המכתב הזה היא שכתבת לי במכתבך הקודם: שים לב
למכתבי שאצלך ותשמור עליהם. לא נסעתי למגרב. ואת חשבוני אכתוב לך בתזכיר,
וכי נשארת לי חייב רק י"ז דינר, חוץ ממה שעלו השולחנות, כפי שהראה לי והראה לך אלי(?) אבו עלי חסון.
אבקש ממך שתודיעני כמה קיבל ממך, כדי שאשלם לך; ואם יהיה צורך אעלה אליך…
ואביא את מכתבך שתקרא אותו, שהלוא החשבון הוא חשבונך, ששלחת בידי האדון סעדאל בן 
פרח ותוכל לשמור אותו כדי שנראה… אשלם…
אלוהים יודע כמה אני טורח… רק
בעניין בן אחי צאלח. וכבר כתבת אדוני… הפרשה… אשר יכתוב.
רבנו הצטער מאוד על זאת, אלוהים ייתן לו חיים. ואבקש ממך… 

recto, right margin
(11-1) ובני, ייתן לך אלוהים כבוד, כבר עזבו… אלוהים יודיעני את ברכתם, ואין לי איש אשר יגיש לי כוס מים, ואני זקוק ביותר למישהו שישרתני, אבל לא מצאתי בשכונת היהודים איש. 
(28-12) ואדוני, אם אין פתרון לשאלה שהודעתי לך, כתוב לי זאת במכתבך, והאם לא ניתן לפתור זאת על ידי שבועה? אדוני, השתדל נא למצוא לי שפחה שתתאים לשירות ותהיה נאמנה ושיעידו עליה אנשים על הגינותה; השתדל נא בשבילי בעניין זה, ואם תוכל לסדר משהו, הודיעני… 
recto, top margin
במכתבך מה התמורה שלה; לא יכולתי להיות במקום מכתבי ולהיות עם אדוני האמיר, אלא בגלל הבדידות, כי הלוא אין לי איש שישגיח על הבית, או יצא, או יביא לי כוס מים, ולא מי שיפתח את הדלת לבאים, אלא אלוהים ואני. חי אלוהים. אדוני…
verso

חשפתי (לך) את מצבי רק כדי להסיח את דעתי מן המצוקה של חיי ומצבי. אבקש ממך, אדוני, כי, על פי מנהגיך תמיד,
תנשק בשמי את ידי האדון אבו סַעָד, והודע לו את מצבי. אנשי אדוני
האמיר עלו אליו (לפסטאט), אבל אני לא יכולתי לעלות במצב שהסברתי לך; ואם תיכנס אל אדוני
האמיר, ויתאפשר לך לשוחח עמו, הודע לו את מצבי… אשר יהיה במקום
מכתבי. לו מצאתי אדם להשאיר אותו עם ילדי, הייתי בא במקום מכתבי… אשתדל, אולי
אמצא מישהו להשאיר אותו עם הילדים ואסע, ואז באה אותה ידיעה שהוא של אדוני
האמיר אלאגת; אני משביע אותך באלוהים, אדוני, היוודע לי אצל אדוני ורבי אבו סעד, יתמיד אלוהים
את גדולתו וישמור לו מה שהעניק לו, אם יש דרך שאעלה, וכתוב לי מה יאמר לך.
ביקשתי את חסדי אלוהים יתגדל וישתבח ושלחתי כיס בידי האדון אבו אסחק, תן אותו או 
לאבו גאלב הפקיד או למישהו אחר; משקלו ק"ה דינרים ובפתק אשר באמצעיתו
נמצא הפירוט שלו. אבקש ממך, אדוני, כי על פי מנהגיך כלפי, אל ייפסקו, תמכור אותו בשבילי, לי , וקנה בעד תמורתו
דינרים מטביעת אלכסנדריה או רבעי דינרים ישנים מטביעת אלכסנדריה, ושלח אותם עם מי שתמצא לנכון, עשה עמדי חסד.
זאת לידיעתך. אני שולח לך, אדוני, את מיטב דרישות השלום, ומסור לאדוני הרב את מיטב דרישות השלום,
ולאדוני ורבי אבו זכרי, מיטב דרישות השלום ולאדוני ורבי אבו אלפצל בן אלסכרי, מיטב דרישות השלום,
ולרבותי גיסיך, כל אחד בשמו, מיטב דרישות השלום. ומסור לאדוני אבו יוסף יעקב את מיטב דרישות
השלום, ואמור לו שלא שלח לי את המידות של המחצלות שציין לי, ואינני יודע מה תכליתו ומה הוא
רוצה. ישלח לי את המידות ויודיע לי האורך והרוחב ואקנה לו אותן. מילאתי לך
קנקן דגים קטנים, טונה, תוצרת אלכסנדריה. ושלחתי את ה… אל הרון גיסי ואמרתי לו שימלא
לך דגים קטנים אחרי(?) ואני אשתדל לשולחם; אם תמצא את מישהו שאשלח עמו או אם ייסע

verso, right margin
מישהו מפסטאט הנה, אשלח אותם עמו, ואם יש לך, אדוני, צורך בקניות, כבדני בסיפוקו. ביום שאני כותב לך זאת יצא אדוני אבו עמראן מוסא בן אבי אלחַי אל הריף. כאשר יגיעו הכספים אעשה בהם מה שכתבת במכתבך. והודע לי כמה שווים (הדינרים) הפגומים.
verso, address
לאדוני ורבי, אבו יחיא נהוראי בן נסים נ"נ, ייתן לו אלוהים אריכות ימים ויתמיד את שלומו ואת חסדו לו. המודה לו, מרדוך בן מוסא נ"ע.