
<html>
    <head>
        <title>Hebrew Translation of Letter: T-S 12.254</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.254</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00254/canvas/1">
                    
                    
                    
                        <h3>recto</h3>
                    
                        <ol>
<li><span lang="he">על שמך.&nbsp;</span></li>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדו לך, מאלכסנדריה,</span></li>
<li><span lang="he">בכ"ו בטבת, יחתום אותו אלוהים עלינו ועליך במיטב חותמו. שלומי טוב ואני בריא, תודה</span></li>
<li><span lang="he">לאל ריבון העולמים. הגיע מכתבך בידי פרג' נושא המכתבים וקראתי בו על שלומך ושמחתי בזאת.</span></li>
<li><span lang="he">כתבת, אדוני על פרשת הרישום שיש לך מאשתקד במחברתך בחשבון; חיפשתי אפוא במכתבים</span></li>
<li><span lang="he">ובמחברות, עד שהוצאתיו, ומצאתי בו את יתרת החשבון שלי, אחרי שהוצאת עלי י"ד</span></li>
<li><span lang="he">דינרים וחצי, וחצי קיראט, ופירוטם: חצי ורבע ושמינית, תמורת הנעליים; הוצאות על פשתים בידי חסאן,</span></li>
<li><span lang="he">ח' דינרים, ובעד הילקוטים הנותרים, מאצלך, שני שלישי דינר; ומן החשבון שלי (לחובתך): רבעי הדינר של בן פלאח, שני דינרים</span></li>
<li><span lang="he">ושישית וחצי דרהם, דינר ושישית; סך הכול, י"ד דינר וחצי, וחצי קיראט, לזכותי כנגד מה&nbsp;</span></li>
<li><span lang="he">שכתבת ברישומך; ק"כ דינר ושליש: אדוני, חשבון זה איננו אצלי בספרי ולא תבעתי אותו&nbsp;</span></li>
<li><span lang="he">ממך; זה חשבון ישן. הואילה, אדוני, לנהוג אתי על פי מנהגיך, אל ייפסקו, הוצא לי חשבון&nbsp;</span></li>
<li><span lang="he">של השנה הזאת, ובו כל מה שרשום לזכותי אצלך ברישומך, אחרי כל הסכומים, דהיינו ש"י דינר,</span></li>
<li><span lang="he">והפירוט: ק"כ דינר ושליש יתרת החשבון הקודם; אחר כך כספים בידי מימון בן יעקוב&hellip;&nbsp;</span></li>
<li><span lang="he">ול' דינר פחות שני קיראטים שהשארתי אצלך אחרי דינרים וחצי</span></li>
<li><span lang="he">ורבע, כ"ח דינר ושישית; ובעד כי בואי מן אלשאם אחרי הפסד של דינר וה' קיראטים ביזנטיים, י"ו דינר ושישית; ומן הכיס</span></li>
<li><span lang="he">הגדול, קט"ו דינר וקיראט, ובעד מ"ב דינר ושני קיראטים ביזנטיים כ"ז דינר ושמינית.</span></li>
<li><span lang="he">סך הכול, ש"י דינר. ולהלן פירוט מה שהוצאתי משלי: הוצאות ל(אוניית?) אלאנדלסי רבע דינר. לחיים</span></li>
<li><span lang="he">בן עמאר, י"ב דינר. שילמתי לכוהן ב'דאר אלברכה' דינר ושמינית; משאוי פלפל כולל ההוצאות,</span></li>
<li><span lang="he">קמ"ה דינר וכ' קיראטים; בעד תליס' חיטים והובלתו, שני דינרים וחצי ושמינית; בידי טייב, נ' דינר;</span></li>
<li><span lang="he">שילמתי בעד ק' כדים, רבע ושמינית; ואני חייב לך י"ו דינרים שקיבלתי מאבו גאלב, כי על פי החשבון</span></li>
<li><span lang="he">שילם את י"ו הדינרים ורבע שלך, ואתה חייב לו רבע ושמינית; לעלוש השמש חצי דינר;&nbsp;</span></li>
<li><span lang="he">לרב, דינר. מגיע לך בעד ניל י"ב דינר. סך הכול, קקמ"ט דינר ושני קיראטים וחצי. אתה חייב לי יתרה בסך</span></li>
<li><span lang="he">ס' דינר וחצי ורבע ושמינית, וחצי קיראט. כתבת, אדוני, שנכנסו בעד הפנינים הקטנות ר' דינרים ושני קיראטים</span></li>
<li><span lang="he">וחצי; מסר לי חסון בן מוסא בן אסחק נ' דינר. היית צריך, אדוני, להודיעני מה קיבל</span></li>
<li><span lang="he">ממך אדוני אבו עלי חסאן בן אסחק. ולא ציינת לי בחשבון את מחיר השולחנות. חי אלוהים אדוני,</span></li>
<li><span lang="he">הסיבה היחידה שחיפשתי במכתבים והוצאתי את המכתב הזה היא שכתבת לי במכתבך הקודם: שים לב</span></li>
<li><span lang="he">למכתבי שאצלך ותשמור עליהם. לא נסעתי למגרב. ואת חשבוני אכתוב לך בתזכיר,</span></li>
<li><span lang="he">וכי נשארת לי חייב רק י"ז דינר, חוץ ממה שעלו השולחנות, כפי שהראה לי והראה לך אלי(?) אבו עלי חסון.</span></li>
<li><span lang="he">אבקש ממך שתודיעני כמה קיבל ממך, כדי שאשלם לך; ואם יהיה צורך אעלה אליך&hellip;</span></li>
<li><span lang="he">ואביא את מכתבך שתקרא אותו, שהלוא החשבון הוא חשבונך, ששלחת בידי האדון סעדאל בן&nbsp;</span></li>
<li><span lang="he">פרח ותוכל לשמור אותו כדי שנראה&hellip; אשלם&hellip;</span></li>
<li><span lang="he">אלוהים יודע כמה אני טורח&hellip; רק</span></li>
<li><span lang="he">בעניין בן אחי צאלח. וכבר כתבת אדוני&hellip; הפרשה&hellip; אשר יכתוב.</span></li>
<li><span lang="he">רבנו הצטער מאוד על זאת, אלוהים ייתן לו חיים. ואבקש ממך&hellip; </span></li>
</ol>
                    
                        <h3>recto, right margin</h3>
                    
                        <p><span lang="he">(11-1) ובני, ייתן לך אלוהים כבוד, כבר עזבו&hellip; אלוהים יודיעני את ברכתם, ואין לי איש אשר יגיש לי כוס מים, ואני זקוק ביותר למישהו שישרתני, אבל לא מצאתי בשכונת היהודים איש.&nbsp;</span></p>
<p><span lang="he">(28-12) ואדוני, אם אין פתרון לשאלה שהודעתי לך, כתוב לי זאת במכתבך, והאם לא ניתן לפתור זאת על ידי שבועה? אדוני, השתדל נא למצוא לי שפחה שתתאים לשירות ותהיה נאמנה ושיעידו עליה אנשים על הגינותה; השתדל נא בשבילי בעניין זה, ואם תוכל לסדר משהו, הודיעני&hellip; </span></p>
                    
                        <h3>recto, top margin</h3>
                    
                        <p><span lang="he">במכתבך מה התמורה שלה; לא יכולתי להיות במקום מכתבי ולהיות עם אדוני האמיר, אלא בגלל הבדידות, כי הלוא אין לי איש שישגיח על הבית, או יצא, או יביא לי כוס מים, ולא מי שיפתח את הדלת לבאים, אלא אלוהים ואני. חי אלוהים. אדוני&hellip;</span></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00254/canvas/2">
                    
                    
                    
                        <h3>verso</h3>
                    
                        <ol>
<li><span lang="he">חשפתי (לך) את מצבי רק כדי להסיח את דעתי מן המצוקה של חיי ומצבי. אבקש ממך, אדוני, כי, על פי מנהגיך תמיד,</span></li>
<li><span lang="he">תנשק בשמי את ידי האדון אבו סַעָד, והודע לו את מצבי. אנשי אדוני</span></li>
<li><span lang="he">האמיר עלו אליו (לפסטאט), אבל אני לא יכולתי לעלות במצב שהסברתי לך; ואם תיכנס אל אדוני</span></li>
<li><span lang="he">האמיר, ויתאפשר לך לשוחח עמו, הודע לו את מצבי&hellip; אשר יהיה במקום</span></li>
<li><span lang="he">מכתבי. לו מצאתי אדם להשאיר אותו עם ילדי, הייתי בא במקום מכתבי&hellip; אשתדל, אולי</span></li>
<li><span lang="he">אמצא מישהו להשאיר אותו עם הילדים ואסע, ואז באה אותה ידיעה שהוא של אדוני</span></li>
<li><span lang="he">האמיר אלאגת; אני משביע אותך באלוהים, אדוני, היוודע לי אצל אדוני ורבי אבו סעד, יתמיד אלוהים</span></li>
<li><span lang="he">את גדולתו וישמור לו מה שהעניק לו, אם יש דרך שאעלה, וכתוב לי מה יאמר לך.</span></li>
<li><span lang="he">ביקשתי את חסדי אלוהים יתגדל וישתבח ושלחתי כיס בידי האדון אבו אסחק, תן אותו או&nbsp;</span></li>
<li><span lang="he">לאבו גאלב הפקיד או למישהו אחר; משקלו ק"ה דינרים ובפתק אשר באמצעיתו</span></li>
<li><span lang="he">נמצא הפירוט שלו. אבקש ממך, אדוני, כי על פי מנהגיך כלפי, אל ייפסקו, תמכור אותו בשבילי, לי , וקנה בעד תמורתו</span></li>
<li><span lang="he">דינרים מטביעת אלכסנדריה או רבעי דינרים ישנים מטביעת אלכסנדריה, ושלח אותם עם מי שתמצא לנכון, עשה עמדי חסד.</span></li>
<li><span lang="he">זאת לידיעתך. אני שולח לך, אדוני, את מיטב דרישות השלום, ומסור לאדוני הרב את מיטב דרישות השלום,</span></li>
<li><span lang="he">ולאדוני ורבי אבו זכרי, מיטב דרישות השלום ולאדוני ורבי אבו אלפצל בן אלסכרי, מיטב דרישות השלום,</span></li>
<li><span lang="he">ולרבותי גיסיך, כל אחד בשמו, מיטב דרישות השלום. ומסור לאדוני אבו יוסף יעקב את מיטב דרישות</span></li>
<li><span lang="he">השלום, ואמור לו שלא שלח לי את המידות של המחצלות שציין לי, ואינני יודע מה תכליתו ומה הוא</span></li>
<li><span lang="he">רוצה. ישלח לי את המידות ויודיע לי האורך והרוחב ואקנה לו אותן. מילאתי לך</span></li>
<li><span lang="he">קנקן דגים קטנים, טונה, תוצרת אלכסנדריה. ושלחתי את ה&hellip; אל הרון גיסי ואמרתי לו שימלא</span></li>
<li><span lang="he">לך דגים קטנים אחרי(?) ואני אשתדל לשולחם; אם תמצא את מישהו שאשלח עמו או אם ייסע</span></li>
</ol>
                    
                        <h3>verso, right margin</h3>
                    
                        <p><span lang="he">מישהו מפסטאט הנה, אשלח אותם עמו, ואם יש לך, אדוני, צורך בקניות, כבדני בסיפוקו. ביום שאני כותב לך זאת יצא אדוני אבו עמראן מוסא בן אבי אלחַי אל הריף. כאשר יגיעו הכספים אעשה בהם מה שכתבת במכתבך. והודע לי כמה שווים (הדינרים) הפגומים.</span></p>
                    
                        <h3>verso, address</h3>
                    
                        <p><span lang="he">לאדוני ורבי, אבו יחיא נהוראי בן נסים נ"נ, ייתן לו אלוהים אריכות ימים ויתמיד את שלומו ואת חסדו לו. המודה לו, מרדוך בן מוסא נ"ע.</span></p>
                    
                </div>
            
        </section>
    </body>
</html>
