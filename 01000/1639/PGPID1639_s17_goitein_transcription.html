
<html>
    <head>
        <title>Transcription of Letter: T-S 12.254</title>
    </head>
    <body style="max-width: 860px; margin: auto">
        <h1>Transcription of Letter: T-S 12.254</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00254/canvas/1">
                    
                    
                    
                        <h3>recto</h3>
                    
                        <ol>
<li>על שמך</li>
<li>כתאבי אטאל אללה בקא מולאי אלשיך ואדאם סלאמתה וסעאדתה ונעמאה מן אסכנדריה</li>
<li>ל ד' איאם בקין מן שבת כתמה אללה עלינא ועליך באחסן כאתמה ואל חאל סלאמה ונעמה ואלחמד</li>
<li>ללה רב אל עאלמין וצל כתאבך ביד פרג אל פיג ווקפת מנה עלי חאל סלאמתך וסרני דלך</li>
<li>דכר מולאי חאל אל כט אלדי [לי ו]לך מן עאם אול פי אלדפתר אלחסאב פתשת אלכתב</li>
<li>ואלדפאתר אלתי אכדתהא וגדת פיה אל באקי לי פי אלחסאב מן בעד מא אכרגת עלי יד</li>
<li>דינר ונצף קיראט תפצילהא נצף ורבע ותמן ען סדאסאת מננת בהא ביד מימון</li>
<li>ד דנניר וען בקית לאבן אלעשעאק תלתיי דינר וען ח אם אל רבאעיה אלדי מן פלאח דינרין</li>
<li>סדס ותמן דרה דינר וסדס דלך אל גמיע יד דינר ונצף ונצף קיראט אלבאקי לי עלי מא</li>
<li>דכרתה בכטך קכ דינר ותלת ויאמולאי הדא חסאבה מא לנא פיה חאגה ולם נטלבה</li>
<li>מנך הדא חסאב קדים אמא יתפצל מולאי עלי במא לם תזל עואידה יכרג אלחסאב</li>
<li>אלדי פי הדה אלסנה בגמלה מא אלהאם לי ענדה בכשה אכר כל שי והו ש' דינר וי דנניר</li>
<li>תפצילהא קכ דינר ותלת בקית אל חסאב אלאול ותמן דראהם גיד מימום בן יעקב ז דנניר ותמן</li>
<li>וען פ' דינר אלא קירטין אלדי תרכתהא ענדך בעד מגיי מן אל שאם</li>
<li>ורבע כח דינר וסדס וען כ דינר וח' קרריט רומיה יו דינר וסדס וען אל צרה אל</li>
<li>כבירה ק דינר טו דינר וקיראט וען ל"ב דינר וקירטין רומיה כז דינר ותמן דלך אל</li>
<li>גמיע ש' דינר וי' דנניר והדא שרח מא כרגתה עני ללחסן (?) אל אנדלסי רבאעי להרון</li>
<li>בן עמאר יג' דינר ומא דפעה ללכהן דאר אלברכה דינר ותמן עדל פלפל במונתה</li>
<li>קמה דינר וה' קרריט ונצף ותליס קמח וחמלה דינרין ונצף ותמן ביד טייב נ' דינר</li>
<li>ען בן צראף דפעתין ואלדי לך ענדי יו' דינר הו אלדי קבצת מן אבו גאלב לאן בעד אלחסאב</li>
<li>דפע לי דינר ורבע פבקולה טלב עליך רגעו בה לעלוש אלשמאש נצף דינר</li>
<li>לליב דינר ומא יכצך מן אלניל כ' דינר פדלך קקמט דינר וקירטין ונצף אלבאקי לי</li>
<li>ס' דינר ונצף ורבע ותמן ונצף קיר ודכר מולאי אן צח פי אלמרגאן ד' דנניר וקירטין</li>
<li>ונצף ואן וצל אלי חסון בן מוסי בן אסחק נ' דינר פלו כאן מולאי &lt;ירי&gt; אן יערפני אש אכד</li>
<li>מנה סידי אבו עלי חסון בן אסחק תמן אלמיזר לם תדכרה פי אלחסאב ובאללה יא מולאי</li>
<li>מא געלני פתשת אלכתב ואכרגת הדא אלכתאב אלא ולך פי כתאבך אלמתקדם תנצר</li>
<li>אן יבקא לי ענדך אלי יז' דינר גיר תמן אל מיזר כמא תראני ואראד לי אבו עלי חסון</li>
<li>פנחב אן תעלמני אש הו אלדי קבץ מנך ללדפעה עליה פאן קצי לי נטלעך אל [ ] ואנא</li>
<li>נגיב כתאבך ונוקפך עליה ואלחסאב חסאב אלדי אנפדה מע אל [ ] ולבן</li>
<li>פרח נחב אן תחתפץ עליה חתי ננצר מא אלדי יבקא לה נדפעה</li>
<li>ואללה אלעאלם כיף נתעב [ ] אלא</li>
<li>אגל בן אבי צאלח וקד דכר מולאי פי חדית [ ] אלדי יכתב פי [ ]x</li>
<li>דלך עלי רבנו כתיר אללה יחייה פנחב מנה פי כרמה פי הדה אל מעאטלה</li>
<li>יא מולאי פירד מני על מן נכד אלעיש ואל וחדא(ניה)</li>
</ol>
                    
                        <h3>right margin</h3>
                    
                        <ol>
<li>וצביאני</li>
<li>אגלך אללה קד</li>
<li>תכלאה ואלדה פלית</li>
<li>אללה יעדמני כברהם</li>
<li>וליס לי אחד מן</li>
<li>יסקיני אלמא</li>
<li>ואנא פי גאית</li>
<li>אלחאגה</li>
<li>למן יכדמני פמא</li>
<li>וגדת פי חארה</li>
<li>אליהוד אחד</li>
<li>פאן כאן מולאי</li>
<li>ליס פי אל מסאלה</li>
<li>אלדי אעלמתה</li>
<li>פיהא כלאץ</li>
<li>יבעת לי פי אלכתאב</li>
<li>ואן לם יכון פיה רד</li>
<li>אלי .............</li>
<li>פיתפצל מולאי ויחבס לי פי גאריה תצלח ללכדמה ממא תכון תקה וישהדו להא אל</li>
<li>נאס באלעפה</li>
<li>יחרץ לי פי הדא</li>
<li>פאן קדר לי עלי</li>
<li>שי יעלמני</li>
<li>פי</li>
</ol>
                    
                        <h3>top margin</h3>
                    
                        <ol>
<li>כתאבה כם</li>
<li>יכון תמנהא</li>
<li>ומא געלני אלי</li>
<li>נכון פי מוצע</li>
<li>כתאב יאמולאי</li>
<li>צחבה מולאי</li>
<li>אלאמיר אלא</li>
<li>אלוחדאניה</li>
<li>וליס לי פי אלדאר</li>
<li>אחד ידכל</li>
<li>ולא יכרג ולא</li>
<li>יסקי לי אל</li>
<li>אטפאל אל מא</li>
<li>ולא מן יפ</li>
<li>עליהם אלנאס</li>
<li>אלא אללה ואנא</li>
<li>ובאללה</li>
<li>וחק ולדי וף</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00254/canvas/2">
                    
                    
                    
                        <h3>verso</h3>
                    
                        <ol>
<li>כשפת חאלי לארתיה לי מן נכד עישתי ומא נואפיה פנחב מן מולאי במא לם יזל עואידה</li>
<li>ויקבל עני אידי מולאי אל שיך אבו סעד ויעלמה חאלי באן קד טלעו אצחאב מולאי</li>
<li>אל אמיר אלי ענדה ומא אתמכנת אנאל אלטלוע באל חאל אלדי קלת לך פאן דכל למולאי</li>
<li>אל אמיר ואתמכן ענדה באל כלאם יעלמה חאלי וחאלת תצברי אלדי לכאן יכון מוצע</li>
<li>כתאבי פלו וגדת אחד נכליה מע אטפאלי לכנת מוצע כתאבי הדא ....... מכאן לעל</li>
<li>נגד אחד אן נתרכה מע אל אטפאל ונכרג כאן קד גא הדא אל כבר באנה ראל למולאי אל</li>
<li>אמיר אלאגל פללה אללה יא מולאי תם תעלם לי אן מולאי אלשיך אבי סעיד אדאם אללה</li>
<li>עזה וחבס עליה מא אנעם בה עליה אן כאן לטלועי וגה ותכתב לי במא יקול לך</li>
<li>וקד אסתכרת אללה עז וגל ואנפדת צרה עלי יד אלשיך אבי סחק יעטיה אמא</li>
<li>לאבי גאלב אל וכיל או לגירה (?) וזנהא ק דינר וה דנניר ורקעתהא אלדי פי וצטהא</li>
<li>פיהא תפצילהא פנחב מן מולאי במא לם תזל עואידה עליי יביעהא לי ויאכד לי בתמנהא</li>
<li>דנניר גואז אסכנדריה או רבאעיה קדם גוא(ז) אסכנדריה וינפדהא מע מן יראה והו אל מתפצל</li>
<li>עליי אעלמתך דלך תכתץ מני יומולאי אפצל אל סלם ותקרי מולאי אלרב אפצל אלסלם</li>
<li>ומולאי אלשיך אבי זכרי אפצל אל סלם ומולאי אל שיך אבי אל פצל בן אל סכרי אפצל אל סלם</li>
<li>ומואליי אצהארך כל ואחד באסמה אפצל אל סלם ותקרי סידי אבי יוסף יעקוב אפצל</li>
<li>אל סלם ותקול לה אן אל חצר אלדי דכר לי לם יכתב לי קיאסהא ולא נערף אש גרצה ולא אש</li>
<li>מקאסה פינפד לי אל קיאס ויעלמני אל טול ואל ערץ אלי אן נשתריהא לה וקד חמלת לך</li>
<li>קטרמיז צרר מטחון מתאע אסכנדריה וקד אנפדת אל נסכה אלי הרון צהרי וקלת לה יחמל</li>
<li>לך מע רדאי ואנא נחסן פי אנפאדהא פאן וגדת אחד מע מן אנפדהא או אן אנחדר</li>
</ol>
                    
                        <h3>right margin</h3>
                    
                        <ol>
<li>אחד</li>
<li>מן מצר</li>
<li>אלי הון נוגההא</li>
<li>מעה פמא כאן</li>
<li>למולאי מן חאגה</li>
<li>ישר פני בקצאהא</li>
<li>וקד כרג סידי</li>
<li>אבו עמראן מוסי</li>
<li>בן אבי אל חיי ינפדהא</li>
<li>אליך אלי אל ריף</li>
<li>ואנא אדא וצלת</li>
<li>אל דראהם נעמל</li>
<li>פיהא מא דכרתה</li>
<li>פי כתאבך</li>
</ol>
                    
                        <h3>upside down</h3>
                    
                        <ol>
<li>על שמך</li>
<li>למולאי אלשיך אבי יחיי נהראי בן נסים נע שאכרה מרדוך בן מוסי נע</li>
<li>אטאל אללה בקאה ואדאם סלאמתה ונעמתה</li>
<li>תלתיי וקיה ודאגק</li>
<li>ותעלמני סער אל מכסרה כיף תסוא</li>
</ol>
                    
                </div>
            
        </section>
    </body>
</html>
