
<html>
    <head>
        <title>Transcription of Letter: T-S 20.180</title>
    </head>
    <body style="max-width: 860px; margin: auto">
        <h1>Transcription of Letter: T-S 20.180</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00180/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאכי וסידי אלעזיז עלי אטאל אללה בקאך ואדאם סלאמתך וסעאדתך וצרק</li>
</ol>
<p>אלאסוא</p>
<ol>
<li>ענך ברחמתה לח כלון מן שבט ען סלאמה ונעמה ושוק אליך קרב אללה אלאגתמאע</li>
<li>ביך עלי אפצל חאל וקדמת כתבי אליך עדה מע אלפיוג ופי הדה אלאיאם מע</li>
</ol>
<p>פיוג אכרין</p>
<ol>
<li>כרגו כנת עלי אלצפר פלם יתפק לי אסל אללה יגעל פי דלך אלכיר</li>
<li>וקד וצל פי הדה אלאיאם ווצל כתאבך תדכר טלועך לבוציר ושראך י</li>
</ol>
<p>אעדאל כתאן</p>
<ol>
<li>א רחלך ואשתרית באקי חאגתך וכדרת [א]מר אלרזמה אסל אללה יעגל</li>
</ol>
<p>עלינא</p>
<ol>
<li>ועלי מן לה פיה שי ? ודכרו אלפיוג אכבאר חין מא אדהלת עקולנא אסל אללה</li>
</ol>
<p>יסמענא</p>
<ol>
<li>מא יהדי קלובנא ויגבר אלכל בחיאה מולאי אלשיך אבי נצר ויגעלה פי חיז</li>
</ol>
<p>אלסלאמה ולא</p>
<ol>
<li>יוקפה עלי מכרוה פהו עזא אלכל ויטמן קלובנא מן גהתכם וקד ערפתך פי כתבי</li>
</ol>
<p>מא באעה</p>
<ol>
<li>לך אכי בסוסה וקד באע לך פי הדה אלגמעה בסוסה ביעה חסנה מן קקלה אלי</li>
</ol>
<p>קקי</p>
<ol>
<li>ולם יחמלה סלף ל מה אלמוצע ואשתרא לך ק שקה צאלחה כתיר מתאע</li>
</ol>
<p>חסן וקד</p>
<ol>
<li>תהיאת אלסנה הדה אלקאפלה לם נרא מתלהא קט ולם נגד אחד יחמל לי פיהא</li>
</ol>
<p>מתאע</p>
<ol>
<li>חתי ק גלאלה וכסר אשתריתהא מא וגדת מן יחמלהא פלם נריד נכלי נפסי מן</li>
</ol>
<p>אלתוגיה</p>
<ol>
<li>פיהא לאני נעלם אן יכון וצולהא פי אלציף ויתרק אלאנסאן מן מא ישתריה</li>
</ol>
<p>וקד אסתכרת</p>
<ol>
<li>אללה וחמלת אליך פיהא צחבה עבד אללה אלבשקורי צרה דנניר כלטתי מעך</li>
</ol>
<p>וזנהא</p>
<ol>
<li>נ דינארא וצרה כלטתי מע סידי אבי אלקאסם עבד אלרחמן וזנהא סה דינאר</li>
<li>כליפה אבן אלמנגצי צרה עין כלטתי מעך וזנהא נ דינארא וצרה עין כלטה</li>
</ol>
<p>סידי</p>
<ol>
<li>אבי אלקאסם עבד אלרחמן וזנהא סה דינארא וצרה ורק כלטה סידי אבי אלקאסם</li>
</ol>
<p>איצא וזנהא</p>
<ol>
<li>אלף דרה וחמלת אליך צחבת אחמד אבן קאסם צאחבה צרה עין כלטתי מעך וזנהא</li>
</ol>
<p>ל</p>
<ol>
<li>דינארא יקרטאס פיה רטל ותלת חריר סרקוסי וקד דכרת לך פי גיר הדא אלכתאב</li>
</ol>
<p>אן וגהת</p>
<ol>
<li>אליך אלף דרה מע אבו בכר אלרשידי פבע[ד] (?) דלך תמנע מן חמלהא פצרפת</li>
</ol>
<p>לך עוצהא</p>
<ol>
<li>הדה אל ל דינארא וחמלת אליך מע אבו בכר צרה פיהא סב אלף קקז חבה לולו</li>
</ol>
<p>מרגאן מנצום</p>
<ol>
<li>קדמת עלי ביעתין כה דינאר לם נאכד מנהא אלא הדה והי תסוא הון טו דינאר</li>
</ol>
<p>אלביעה</p>
<ol>
<li>פתעמל עלי אנך אן כנת מקים תשתרי ד אעדל כתאן צאלחה ולא תשתרי שי מן</li>
</ol>
<p>אלטנסאוי</p>
<ol>
<li>מאלך אנת טאקה בהדה אלביות אלכבאר אנמא תלתקט אנת מן ענד אלצעאליך אגוד</li>
<li>מא תקדר עליה ואנת אנצר פי מא יעוד בצלאחך ואן כאן אללאך צאלח או ראית</li>
</ol>
<p>פי אצלה</p>
<ol>
<li>קלה פתעמל עלי אנך תשתרי ביהא לאך אלי אן תצל אליך אלדנניר ואלדרה פי</li>
</ol>
<p>אול אלמראכב</p>
<ol>
<li>תלחק תשתרי נפץ אלניל ואן כנת מסאפר פתכלק [מן] תראה ישתרי לך ביהא פי</li>
</ol>
<p>אלציף</p>
<ol>
<li>אמא כתאן או לאך ולא תשתרי שי עלי גת פמא פי שרא אלעגלה ראחה אלא אן</li>
</ol>
<p>תרא שי</p>
<ol>
<li>מן אלכף צאלח מתל מסך או אזורד הו הון קליל מביוע אנ לולו אכראג אן כאן</li>
</ol>
<p>צאלח</p>
<ol>
<li>אכר אלוקת ואעלם אן תלחק ביה אול אלמראכב פתעמל מא ילהמך אללה אליה</li>
</ol>
<p>אללה</p>
<ol>
<li>יופק לך מא פיה אלכירה ופי הדה אליומין חצל קאפלה מן סגלמאסה והי תכרג</li>
</ol>
<p>בעד</p>
<ol>
<li>הדה פאן אתפק לי מן יצלח נזיד נחמל מעה שוי וגמיע מא נחמלה נגעם סבילה</li>
<li>לסידי אבי אלקאסם עבד אלרחמן וקלבי מתעלק מן גהת סידי אבי זכרי אלטביב</li>
<li>לם נרא מנה מע אלפיוג כתאב ונעלם מא יטרא עלי קלבה מן הדה אלחאדתה</li>
</ol>
<p>אלעצימה</p>
<ol>
<li>אטל אללה יסמעני סלאמתה וסלאמתהם אגמעין וקד כנת כתבת לסידי אבי זכרי</li>
<li>פי מלחפה פאן כאן יתפרג אליהא פלעל תשתריהא לי ותוגההא מע תובין ארגישי</li>
<li>לא תסתכר מנהם לאני אשתריהם הנא באגלא אלתמאן ולם תדכר לי פי כתאבך שי</li>
<li>מן אכבאר סידי אבי אלקאסם ואנמא נחב כתאבך יכון משרח בכל אלאשיא ולם</li>
</ol>
<p>נרא</p>
<ol>
<li>מנה כתאב ולא עלמת אן כאנ אשתרא לנא כתאן אם לא מע מא אני נעלם אנה</li>
<li>מא יסדא פנחב תערפה שכרי ותדכרה כל אלאוקאת פי אסבאבנא ותבלג</li>
<li>סידי אבי אסחק ברהון אבן עמי אבו אלפצל אלסלם וסידי אבי אסחק ברהון בן</li>
</ol>
<p>עמי</p>
<ol>
<li>אסמעיל אפצל אלסלם ואללה יעלם מא דכל עלי קלבי מן אלסרור במא סמעת</li>
</ol>
<p>דוצולה</p>
<ol>
<li>ותבלג סידי אבי אברהם עיאש אפצל אלסלם ואנא נדכר כאלה כל אלאוקאת פי</li>
</ol>
<p>חואיגה</p>
<ol>
<li>וסידי אבי סעיד נעלם אן מא יצל כתאבי אן שא אללה אלא וקד אנחדר אללה</li>
</ol>
<p>יגמע</p>
<ol>
<li>ביננא ובינה עאגל קריב וקד כנת אכדת עליך פי כל כתבי פי כתב אלמקרא</li>
<li>אלדי חמל אליך עטא בן יגו ארגו פעלת לה פיהא מא יסרה פלך פי דלך ולנא</li>
</ol>
<p>מחובה</p>
<ol>
<li>פלא תאלו פי אמרהא ואלסלם עליך וכל מן ענדנא יכצך באפצל אלסלם ואכי</li>
<li>בסוסה וקד וגהת אליה כתאבך ווצל גואבה אליך וקד וגהתה אליך מע כתאבי</li>
</ol>
                    
                        <h3>Margins</h3>
                    
                        <ol>
<li>מע כליפה אבן אלמנגצי</li>
<li>אלדי מע אלצראר</li>
<li>ואלסלם עליך ועקב שלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00180/canvas/2">
                    
                    
                    
                        <h3>Verso</h3>
                    
                        <p>אכי וסידי אלעזיז עלי אבו יחיי נע מן ברהון בר יצחק זצל</p>
<p>אטאל אללה בקאה</p>
<p>נהראי בן נסים אללה וליה</p>
                    
                </div>
            
        </section>
    </body>
</html>
