
<html>
    <head>
        <title>Hebrew Translation of Letter: T-S 20.180</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 20.180</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00020-00180/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך ואת אושרך ויסלק כל רע</li>
<li>ממך ברחמיו, בז' בשבט. שלומי טוב ואני מאושר, אבל אני מתגעגע אליך, יקרב אלוהים את פגישתי</li>
<li>עמך במיטב הנסיבות. כתבתי לך לפני כן מכתבים אחרים בידי נושאי המכתבים, ובימים אלה בידי נושאי מכתבים אחרים,</li>
<li>שיצאו עם השירה .... עמדתי לצאת לדרך, אבל לא הזדמן לי. אבקש מאלוהים שישים זאת לטובה.</li>
<li>בימים אלה הגיעו נושאי המכתבים והגיע מכתבך שבו אתה כותב שאתה עולה לבוציר ושקנית י' משואי פשתים.</li>
<li>אקווה ששיווקת (את שארית) סחורתך וקנית את שארית קניותיך. כתבת על עניין הכריכה. אבקש מאלוהים שיכתוב במהרה לטובה כל מה שיש לנו</li>
<li>ולאחרים בתוכה (באונייה). נושאי המכתבים מסרך ידיעות שהדהימו והדאיגו אותנו מאוד ; מאלוהים אבקש שישמיענו</li>
<li>דברים מרגיעים ויזכה את כולנו בחיי אדוני ורבי אבו נצר, וישימהו במחוז השלום, ולא</li>
<li>יראה רעה שהלוא הוא נחמה לכולנו, ויביא מרגוע לכולנו ביחס אליכם. כבר הודעתיך במכתבי מה שמכר</li>
<li>בשבילך אחי בסוסה, אכן מכר בשבילך השבוע מכירה נאה, מקקל"ה עד קק"י,</li>
<li>אבל לא קיבל דמי קדימה בגלל היותו מרותק למקום. הוא קנה לך ק' יריעות (אריג) משובחות מאוד, סחורה טובה;</li>
<li>אכן יצאה לפועל השנה שיירה שכמוה טרם ראינו אי פעם, אבל לא מצאתי איש בתוכה שיוביל בשבילי סחורה,</li>
<li>עד שאפילו ק' וכמה מעילים שקניתי, לא מצאתי מי שיובילם ; אבל לא רציתי להתעסק עם מישהו מעולי הרגל</li>
<li>שבשיירה, כי ידוע לי שהיא תגיע (רק) בקיץ, כאשר מי שקונה נחשב טיפש. ביקשתי את חסדי</li>
<li>אלוהים ושלחתי לך בשיירה בידי עבדאללה אלכשקורי כיס דינרים של שותפותי עמך, משקלו </li>
<li>נ' דינרים, וכיס של שותפותי עם אדוני אבו אלקאסם עבד אלרחמן, משקלו ס"ה דינרים; ובידי </li>
<li>כליפה בן אלמנג'צי כיס (דינרי) זהב של שותפותי עמך, משקלו נ' דינרים, וכיס (דינרי) זהב של שותפות אדוני</li>
<li>אבו אלקאתם עבד אלרחמן, משקלו ס"ה דינרים, וכיס (דרהמים) 'ורק' גם כן לשותפות אדוני אבו אלקאסם, משקלו</li>
<li>אלף דרהם, ושלחתי לך בידי חברו אחמד אבן קאסם כיס (דינרי) זהב, לשותפותי עמך, משקלו ל'</li>
<li>דינרים ושק נייר ובו רטל ושליש משי סרקוסי; וכבר כתבתי לך במכתב אחר ששלחתי</li>
<li>לך אלף דרהם בידי אבו בכר אלרשידי, אבל אחר־כך סירב לשאתם, על כן המרתי לך במקומם</li>
<li>את ל' הדינרים האלה ושלחתי לך בידי אבו בכר כיס ובו ס"ב אלף קק"נ יחידות פנינים קטנות מושחלות;</li>
<li>שילמתי דמי קדימה בעד שני צרורות (פנינים) כ"ה דינרים, אבל לא לקחתי מהם אלא את אלה, והן שוות כאן ט"ו דינרים הצרור;</li>
<li>דאג אפוא, אם תשהה שם, לקנות לי משואי פשתים טובות, ואל תקנה לי כלל 'טנסאוי'.</li>
<li>לך עצמך אין גישה אל האחוזות הגדולות, רק תאסוף מאצל הדלפונים את הכי טובות</li>
<li>שתשיג; ואתה מיטיב לדעת מה יביא לך רווח; אם הלכה (שם) טובה או שתהיה סבור שמעיקרה</li>
<li>היא בצמצום, השתדל לקנות שם לכה עד שיגיעו אליך הדינרים והדרהַמים, באונייה הראשונה,</li>
<li>ותספיק לקנות (גם) ניל מנופט. אם אתה נוסע (משם) הטל על .... שיקנה לך שם בקיץ</li>
<li>או פשתים או לכה ; אבל אל תקנה דבר בחיפזון, כי אין טובה בקנייה החפוזה, אלא אם תראה דבר</li>
<li>מן הקלים שהוא טוב, כגון מוסק או אבן תכלת שהיא כאן בצמצום ומבוקשת, או פנינים 'אכראג'', אם הן טובות</li>
<li>לאחרונה ; והיוודע אם תשיג עם (הסחורות) את האונייה הראשונה, ותעשה מה שייתן אלוהים בלבך, אלוהים</li>
<li>יזמן לך דברים שיש בהם טובה. ביומיים האלה תגיע שיירה מסג'למאסה, והיא תצא אחר </li>
<li>כך, ואם יזדמן לי מישהו ראוי אוסיף ואשלח עמו משהו. כל מה שאשלח יהיה על שמו</li>
<li>של אדוני אבו אלקאסם עבד אלרחמן. אני חרד בנוגע לאדוני אבו זכרי הרופא,</li>
<li>כי לא יצא ממנו מכתב בידי נושא המכתבים, וידוע לי כמה עוגמת נפש יש לו מן האסון הנורא הזה;</li>
<li>אבקש מאלוהים שישמיעני את שלומו ואת שלום כולכם. כתבתי לפני כן לאדוני אבו זכרי, </li>
<li>בעניין האדרת, אך אם לא התפנה לזאת, שמא תקנה לי אותה אתה ותשלחנה עם שני בגדים ארג'ישי,</li>
<li>אל תתחמק מזה, כי מה שקונים כאן, בושה לראותו(?). לא כתבת לי במכתבך דבר</li>
<li>מהנעשה אצל אדוני אבו אלקאסם. אני רוצה שיהיה מכתבך תמיד מפורט בכל העניינים ; לא ראיתי</li>
<li>מכתב ממנו, ואינני יודע אם קנה לנו פשתים או לא ; אף על פי  שאני יודע שהוא</li>
<li>לא יתרשל; רצוני שתודיע לו את תודתי ותזכיר לו כל הזמן את עניינינו. ומסור</li>
<li>לאדוני אבו אסחק ברהון בן דודי אבו אלפצל, דרישות שלום, ולאדוני אבו סחק ברהון, בן דודי</li>
<li>אסמעיל, מיטב דרישות השלום; אלוהים יודע כמה שמחה את לבי הידיעה על בואו;</li>
<li>ותמסור לאדוני אבו אברהם עיאש, את מיטב דרישות השלום, ושאני מזכיר לדודו, אחי אמו, כל הזמן את הקניות בשבילו:</li>
<li>ואני יודע שאדוני אבו סעיד יצא לדרך ברצון האל עוד בטרם בוא מכתבי, אלוהים יפגיש</li>
<li>אותנו עמו במהרה. לפני כן הזכרתי לך בכל מכתבי את עניין המקרא</li>
<li>שהביא לך עטא בן יג'ו, אקווה שעשית בו בשבילו מה שיגרום לו שמחה, כי הלוא כך תהיה לך ולנו מצווה,</li>
<li>והרי לא שינו דבר בעניינו (של המקרא). ושלום עליך, וכל מי שאצלנו שולח לך את מיטב דרישות השלום. אחי</li>
<li>בסוסה, ושלחתי אליו את מכתבך, והגיעה ממנו תשובה בשבילך, ושלחתי אותה לך יחד עם מכתבי </li>
</ol>
                    
                        <h3>recto, right margin</h3>
                    
                        <p>שבידי כליפה אבן אלמנג'צי אשר בידיו הכיסים. ושלום עליך, ועקב שלום. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00180/canvas/2">
                    
                    
                    
                        <h3>verso</h3>
                    
                        <p>לאחי ואדוני היקר לי אבו יחיא, ייתן לו אלוהים אריכות ימים, נהוראי בן נסים; אלוהים שומרו; מאת ברהון בר יצחק זצ"ל תאהרתי. </p>
                    
                </div>
            
        </section>
    </body>
</html>
