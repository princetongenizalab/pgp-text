recto

אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך ואת אושרך ויסלק כל רע
ממך ברחמיו, בז' בשבט. שלומי טוב ואני מאושר, אבל אני מתגעגע אליך, יקרב אלוהים את פגישתי
עמך במיטב הנסיבות. כתבתי לך לפני כן מכתבים אחרים בידי נושאי המכתבים, ובימים אלה בידי נושאי מכתבים אחרים,
שיצאו עם השירה .... עמדתי לצאת לדרך, אבל לא הזדמן לי. אבקש מאלוהים שישים זאת לטובה.
בימים אלה הגיעו נושאי המכתבים והגיע מכתבך שבו אתה כותב שאתה עולה לבוציר ושקנית י' משואי פשתים.
אקווה ששיווקת (את שארית) סחורתך וקנית את שארית קניותיך. כתבת על עניין הכריכה. אבקש מאלוהים שיכתוב במהרה לטובה כל מה שיש לנו
ולאחרים בתוכה (באונייה). נושאי המכתבים מסרך ידיעות שהדהימו והדאיגו אותנו מאוד ; מאלוהים אבקש שישמיענו
דברים מרגיעים ויזכה את כולנו בחיי אדוני ורבי אבו נצר, וישימהו במחוז השלום, ולא
יראה רעה שהלוא הוא נחמה לכולנו, ויביא מרגוע לכולנו ביחס אליכם. כבר הודעתיך במכתבי מה שמכר
בשבילך אחי בסוסה, אכן מכר בשבילך השבוע מכירה נאה, מקקל"ה עד קק"י,
אבל לא קיבל דמי קדימה בגלל היותו מרותק למקום. הוא קנה לך ק' יריעות (אריג) משובחות מאוד, סחורה טובה;
אכן יצאה לפועל השנה שיירה שכמוה טרם ראינו אי פעם, אבל לא מצאתי איש בתוכה שיוביל בשבילי סחורה,
עד שאפילו ק' וכמה מעילים שקניתי, לא מצאתי מי שיובילם ; אבל לא רציתי להתעסק עם מישהו מעולי הרגל
שבשיירה, כי ידוע לי שהיא תגיע (רק) בקיץ, כאשר מי שקונה נחשב טיפש. ביקשתי את חסדי
אלוהים ושלחתי לך בשיירה בידי עבדאללה אלכשקורי כיס דינרים של שותפותי עמך, משקלו 
נ' דינרים, וכיס של שותפותי עם אדוני אבו אלקאסם עבד אלרחמן, משקלו ס"ה דינרים; ובידי 
כליפה בן אלמנג'צי כיס (דינרי) זהב של שותפותי עמך, משקלו נ' דינרים, וכיס (דינרי) זהב של שותפות אדוני
אבו אלקאתם עבד אלרחמן, משקלו ס"ה דינרים, וכיס (דרהמים) 'ורק' גם כן לשותפות אדוני אבו אלקאסם, משקלו
אלף דרהם, ושלחתי לך בידי חברו אחמד אבן קאסם כיס (דינרי) זהב, לשותפותי עמך, משקלו ל'
דינרים ושק נייר ובו רטל ושליש משי סרקוסי; וכבר כתבתי לך במכתב אחר ששלחתי
לך אלף דרהם בידי אבו בכר אלרשידי, אבל אחר־כך סירב לשאתם, על כן המרתי לך במקומם
את ל' הדינרים האלה ושלחתי לך בידי אבו בכר כיס ובו ס"ב אלף קק"נ יחידות פנינים קטנות מושחלות;
שילמתי דמי קדימה בעד שני צרורות (פנינים) כ"ה דינרים, אבל לא לקחתי מהם אלא את אלה, והן שוות כאן ט"ו דינרים הצרור;
דאג אפוא, אם תשהה שם, לקנות לי משואי פשתים טובות, ואל תקנה לי כלל 'טנסאוי'.
לך עצמך אין גישה אל האחוזות הגדולות, רק תאסוף מאצל הדלפונים את הכי טובות
שתשיג; ואתה מיטיב לדעת מה יביא לך רווח; אם הלכה (שם) טובה או שתהיה סבור שמעיקרה
היא בצמצום, השתדל לקנות שם לכה עד שיגיעו אליך הדינרים והדרהַמים, באונייה הראשונה,
ותספיק לקנות (גם) ניל מנופט. אם אתה נוסע (משם) הטל על .... שיקנה לך שם בקיץ
או פשתים או לכה ; אבל אל תקנה דבר בחיפזון, כי אין טובה בקנייה החפוזה, אלא אם תראה דבר
מן הקלים שהוא טוב, כגון מוסק או אבן תכלת שהיא כאן בצמצום ומבוקשת, או פנינים 'אכראג'', אם הן טובות
לאחרונה ; והיוודע אם תשיג עם (הסחורות) את האונייה הראשונה, ותעשה מה שייתן אלוהים בלבך, אלוהים
יזמן לך דברים שיש בהם טובה. ביומיים האלה תגיע שיירה מסג'למאסה, והיא תצא אחר 
כך, ואם יזדמן לי מישהו ראוי אוסיף ואשלח עמו משהו. כל מה שאשלח יהיה על שמו
של אדוני אבו אלקאסם עבד אלרחמן. אני חרד בנוגע לאדוני אבו זכרי הרופא,
כי לא יצא ממנו מכתב בידי נושא המכתבים, וידוע לי כמה עוגמת נפש יש לו מן האסון הנורא הזה;
אבקש מאלוהים שישמיעני את שלומו ואת שלום כולכם. כתבתי לפני כן לאדוני אבו זכרי, 
בעניין האדרת, אך אם לא התפנה לזאת, שמא תקנה לי אותה אתה ותשלחנה עם שני בגדים ארג'ישי,
אל תתחמק מזה, כי מה שקונים כאן, בושה לראותו(?). לא כתבת לי במכתבך דבר
מהנעשה אצל אדוני אבו אלקאסם. אני רוצה שיהיה מכתבך תמיד מפורט בכל העניינים ; לא ראיתי
מכתב ממנו, ואינני יודע אם קנה לנו פשתים או לא ; אף על פי  שאני יודע שהוא
לא יתרשל; רצוני שתודיע לו את תודתי ותזכיר לו כל הזמן את עניינינו. ומסור
לאדוני אבו אסחק ברהון בן דודי אבו אלפצל, דרישות שלום, ולאדוני אבו סחק ברהון, בן דודי
אסמעיל, מיטב דרישות השלום; אלוהים יודע כמה שמחה את לבי הידיעה על בואו;
ותמסור לאדוני אבו אברהם עיאש, את מיטב דרישות השלום, ושאני מזכיר לדודו, אחי אמו, כל הזמן את הקניות בשבילו:
ואני יודע שאדוני אבו סעיד יצא לדרך ברצון האל עוד בטרם בוא מכתבי, אלוהים יפגיש
אותנו עמו במהרה. לפני כן הזכרתי לך בכל מכתבי את עניין המקרא
שהביא לך עטא בן יג'ו, אקווה שעשית בו בשבילו מה שיגרום לו שמחה, כי הלוא כך תהיה לך ולנו מצווה,
והרי לא שינו דבר בעניינו (של המקרא). ושלום עליך, וכל מי שאצלנו שולח לך את מיטב דרישות השלום. אחי
בסוסה, ושלחתי אליו את מכתבך, והגיעה ממנו תשובה בשבילך, ושלחתי אותה לך יחד עם מכתבי 

recto, right margin
שבידי כליפה אבן אלמנג'צי אשר בידיו הכיסים. ושלום עליך, ועקב שלום. 
 
verso
לאחי ואדוני היקר לי אבו יחיא, ייתן לו אלוהים אריכות ימים, נהוראי בן נסים; אלוהים שומרו; מאת ברהון בר יצחק זצ"ל תאהרתי. 