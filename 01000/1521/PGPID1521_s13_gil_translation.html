
<html>
    <head>
        <title>Hebrew Translation of Letter: T-S 10J16.18</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J16.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00018/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי הנכבד, ייתן לך אלוהים אריכות ימים ויחמיר את עזרתו לך ואת שלומך</li>
<li>ואת חסדיו לך, וישמיד את אויביך, מאלכסנדריה, למחרת ראש השנה, יחדשו אלוהים</li>
<li>עליך אדוני שנים רבות, ועל בנך, ויגשים את מיטב תקוותיך המשמחות.</li>
<li>אודיעך, אדוני, שעברו עלי קשיים נוראים והתייאשתי מחיי ;</li>
<li>השבח והתודה לאל על מה שהעניק, יודו לה' חסדו. אודיע לך, אדוני,</li>
<li>שאני מתגעגע למראיך האציל, אבקש מאלוהים שיזכני בחייך.</li>
<li>אודיעך, אדוני, שהייתי מודאג מפני החזרת הדברים השייכים לך באוניית</li>
<li>בן מג'בר, כפי שאיני יכול לתאר. ואולם סידרתי להם מקום טוב.</li>
<li>ועוד, אדוני, כתבת במכתבך על קניית חרוזים, וזה דבר שאין יכולת לעשותו </li>
<li>(11-10) בזמן הזה בשום אופן. דע, אדוני, כי לולא הימים האלה והמועדים והכספים שנותרו לנו בים ואנו מחכים להם, אלוהים יכתבם לשלום, הייתי אני במקום</li>
<li> </li>
<li>מכתבי זה, לראותך ולהיפגש עם הדרתך, אלוהים שומרך, ולראות את נסים</li>
<li>אלוהים שומרו; אלוהים יקרב את פגישתנו בשמחה, בחסדו ובטובו. הודיע לי</li>
<li>ר' ישועה שהגיע אליו מכתבך על קניית כיסוי ראש ורוד סיצילי לבני בבת עיני</li>
<li>נסים, וכי לא הזדמן לו ; והיה אדוני ברשותי, בהזדמנות(?), כיסוי ראש ורוד, </li>
<li>ומסרתיו לאבן אלסכרי, נושא מכתבי זה, הידוע (בכינוי) אלג'מל, אקווה</li>
<li>שיגיעו לשעת הצורך, ברצון האל. כתבתי לך מכתב זה בחיפזון,</li>
<li>סלח נא בטובך. קבל נא את מיטב דרישות השלום ולבנך, אלוהים שומרו, דרישות שלום, </li>
<li>ולנתונים להשגחתך דרישות שלום ; ומסור דרישות שלום בשמי לאדוני ורבי אבו סהל</li>
<li>מנשה ; שלחתי לו מכתב שהגיע בשבילו עמי, מאשתו; אבקש ממך</li>
<li>שתמסור בשמי דרישות שלום לאדוני אבו אלבשר אזהר, ולאדוני, אבו זכרי בן</li>
<li>מנשה, מיטב דרישות השלום, ולכל השואל עלי, דרישות שלום ולאסמעיל אלקלעי</li>
<li>ולאברהם בן אלדרעי דרישות שלום, ולכל הנתון להשגחתך דרישות שלום; ושלום וחיים יוסיפו לך. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00018/canvas/2">
                    
                    
                    
                        <h3>verso, address</h3>
                    
                        <p>אדוני ורבי ר' נהוראי בי"ר נסים זצ"ל, ייתן לו אלוהים אריכות ימים ויתמיד את עזרתו לו; עבדו נתן בן נהוראי נ''ע. </p>
                    
                </div>
            
        </section>
    </body>
</html>
