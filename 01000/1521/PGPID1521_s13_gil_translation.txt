recto

אני כותב לך, אדוני ורבי הנכבד, ייתן לך אלוהים אריכות ימים ויחמיר את עזרתו לך ואת שלומך
ואת חסדיו לך, וישמיד את אויביך, מאלכסנדריה, למחרת ראש השנה, יחדשו אלוהים
עליך אדוני שנים רבות, ועל בנך, ויגשים את מיטב תקוותיך המשמחות.
אודיעך, אדוני, שעברו עלי קשיים נוראים והתייאשתי מחיי ;
השבח והתודה לאל על מה שהעניק, יודו לה' חסדו. אודיע לך, אדוני,
שאני מתגעגע למראיך האציל, אבקש מאלוהים שיזכני בחייך.
אודיעך, אדוני, שהייתי מודאג מפני החזרת הדברים השייכים לך באוניית
בן מג'בר, כפי שאיני יכול לתאר. ואולם סידרתי להם מקום טוב.
ועוד, אדוני, כתבת במכתבך על קניית חרוזים, וזה דבר שאין יכולת לעשותו 
(11-10) בזמן הזה בשום אופן. דע, אדוני, כי לולא הימים האלה והמועדים והכספים שנותרו לנו בים ואנו מחכים להם, אלוהים יכתבם לשלום, הייתי אני במקום
 
מכתבי זה, לראותך ולהיפגש עם הדרתך, אלוהים שומרך, ולראות את נסים
אלוהים שומרו; אלוהים יקרב את פגישתנו בשמחה, בחסדו ובטובו. הודיע לי
ר' ישועה שהגיע אליו מכתבך על קניית כיסוי ראש ורוד סיצילי לבני בבת עיני
נסים, וכי לא הזדמן לו ; והיה אדוני ברשותי, בהזדמנות(?), כיסוי ראש ורוד, 
ומסרתיו לאבן אלסכרי, נושא מכתבי זה, הידוע (בכינוי) אלג'מל, אקווה
שיגיעו לשעת הצורך, ברצון האל. כתבתי לך מכתב זה בחיפזון,
סלח נא בטובך. קבל נא את מיטב דרישות השלום ולבנך, אלוהים שומרו, דרישות שלום, 
ולנתונים להשגחתך דרישות שלום ; ומסור דרישות שלום בשמי לאדוני ורבי אבו סהל
מנשה ; שלחתי לו מכתב שהגיע בשבילו עמי, מאשתו; אבקש ממך
שתמסור בשמי דרישות שלום לאדוני אבו אלבשר אזהר, ולאדוני, אבו זכרי בן
מנשה, מיטב דרישות השלום, ולכל השואל עלי, דרישות שלום ולאסמעיל אלקלעי
ולאברהם בן אלדרעי דרישות שלום, ולכל הנתון להשגחתך דרישות שלום; ושלום וחיים יוסיפו לך. 

verso, address
אדוני ורבי ר' נהוראי בי"ר נסים זצ"ל, ייתן לו אלוהים אריכות ימים ויתמיד את עזרתו לו; עבדו נתן בן נהוראי נ''ע. 