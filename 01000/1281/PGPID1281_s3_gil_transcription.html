
<html>
    <head>
        <title>Transcription of Literary text: T-S Ar.6.1</title>
    </head>
    <body style="max-width: 860px; margin: auto">
        <h1>Transcription of Literary text: T-S Ar.6.1</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00006-00001/canvas/1">
                    
                    
                    
                        <h3>Recto</h3>
                    
                        <ol>
<li>ואלרקאצין אלא ויחצר פחצר כול מוסלם</li>
<li>אן פי אלבלד ופי אלרסתאק וחצרו</li>
<li>[מ]עהם גמאעה מן אליהוד תם אנה</li>
<li>אמרהם בכנס אלקודס ותנטיפה</li>
<li>ועומר ישרף עליהם פי כול וקת פכל</li>
<li>מא אנכשפת שדרה יסאל לשיוך אל</li>
<li>אליהוד ען אלצכרה אלדי הי אבן שתיה</li>
<li>פכאן בעץ אלעלמא יחדד לה אלמוצע</li>
<li>אלי אן אנכשף פאמר באן יבנא סור</li>
<li>אלקודס ויבנא עלי אלצכרה קובה</li>
<li>ו[ת]טלא באלדהב בעד הדא ארסלו</li>
<li>אליהוד אלי סאיר אלשאם יערפוהם</li>
<li>מא ואקפהם עומר פארסלו אליהום</li>
<li>יקולו וכם יכון עדה אלקום אלנאקלין</li>
<li>אלי אלקודס פדכלו אלי עומר קאלו לה</li>
<li>ובכם יאמור אמיר אלמומנין באן</li>
<li>ינתקלו אלי הדא אלבלד מן טאיפת</li>
<li>אליהוד פקאל עומר מא יקולו כצומכם</li>
<li>תום אתכלמו אנתם ובעד דאלך אקול</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00006-00001/canvas/2">
                    
                    
                    
                        <h3>Verso</h3>
                    
                        <ol>
<li>אנא מא יזיל אלכלף פי מא בינכם תם</li>
<li>אחצר אלבטרך [ו]אצחאבתה פקאל להם</li>
<li>קד ו/א/קפת האולי אליהוד עלי אלכרב</li>
<li>מן אלבלד תנתקל אלי ההנא מנהם אלכמיה</li>
<li>אלתי תתקולא בהא פקאל אלבטרך יכונו</li>
<li>אלנקלין באהליהם וצביאנהם כמסין</li>
<li>בית פאגאבוהם אליהוד מא נכון אקל</li>
<li>[מ]ן מיתין בית פטאל אלממאכסה</li>
<li>בינהם אלי אן אמר עומר בסבעין</li>
<li>ביתה פאגאבו אלי דאלך תם אנה קאל</li>
<li>אין תחבו תסכנו פי אלבלד פקאלו</li>
<li>גנובי אלבלד והו סוק אל/י/הוד וכאן מן</li>
<li>טלבהם קרב אלקודס ואבואבה</li>
<li>וכדאלך מא סילואן ללטבילה פאנעם</li>
<li>אמיר אלמומנין עליהם בדאלך תום</li>
<li>אן אנתקל מן טבריה וחולהא אלסבעין</li>
<li>ביתה בנסאהם ואולאדהם ועמרו</li>
<li>נאחיתהם באלבנא אלדי אהארה</li>
<li>אלי אגיאל מן כברה(?)&nbsp; ובעד דאלך הו</li>
</ol>
                    
                </div>
            
        </section>
    </body>
</html>
