
<html>
    <head>
        <title>Transcription of Legal document: T-S 13J2.18</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00018/canvas/1">
                    
                    
                    
                        <ol>
<li>בתאריך אלעשר אלאכיר מחדש כסליו שנת אתרמט לשטרות</li>
<li>חצר אלי בית דין יכון במשפט צדק ואמונה במצר אלשיך אלאגל</li>
<li>אלאסעד סט ולד אלשיך אלאגל אלמכין אבי אלפרג אלצירפי ידיע בן נעמאן</li>
<li>נע וצחבתה(?) אלשיך אלאגל אלמופק סט ולד אלשיך אלאגל אלנציר נע וקאל</li>
<li>ל[נא] אלשיך אסעד אלמדכור אנן חתומי מטה בגיר קהר ולא גבר</li>
<li>ולא סהו ולא גלט ולא שי מן מפסדאת אלשהאדה אלא בלב שלם</li>
<li>ובנפש חפצה אקנו מני ואשהדו עליי בגמיע אלאלפאט אלמחכמה</li>
<li>ואלמעאני אלמווכדה ובכל לישנא דזכותא ואכתבו דלך וסלמוה</li>
<li>ליד אלשיך אלמופק אלמדכור ליכון בידה חגה וותאק לליום ומא</li>
<li>בעדה אן ענדי ופי דמתי ופי כאלץ מאלי לה אלף דרהמא נקרה</li>
<li>וכמס מאיה ותמאנון דרהמא נקרה אלנצף מן דלך תחקיק</li>
<li>ללאצל סבע מאיה דרהמא ותסעון דרהמא נקרה אקום לה מן דלך</li>
<li>מן אלאן אלי סלך חדש טבת סנה תאריכה מאיה ותמאנון דרהמא</li>
<li>נקרה ואלמתבקי והו אלף דרהמא ומאיה דרהמא נקרה אקום לה</li>
<li>בדלך מקסם מן בדאיה חדש שבט סנת תאריכה תלאתון דרהמא</li>
<li>נקרה פי כל שהר קסט כל שהר פי סלכה ונפד מנה קניין שלם</li>
<li>כהלכה כמא דכו (?) וכאן דלך בחצור אלשיך אלמופק אלמדכור</li>
<li>וארתצי בתקסיט אלמבלג אלמדכור עלי הדא אל.ה וכאן דלך בחצור</li>
<li>אלשיך מוסי ולד אלשיך אלאסעד אלמדכור אעלאה וצמן דרך ואלדה</li>
<li>פי איצאל הדא אלמבלג אלמדכור בהדא אלתקסיט אלמדכור וגעל נפסה</li>
<li>מלתזם באיצאל הדא אלמבלג ללשיך אלמופק אלמדכור כמא אלתזם</li>
<li>ואלדה ונפד מן אלשיך מוסי אלמדכור קניין באלתזאמה בדלך מן גיר</li>
<li>אן יגבר דלך הדא מא גרא בחצורנא וקנינא מן תרויהון קניין</li>
<li>גמור חמור בכלי הכשר לקנות בו בלשון מעכשיו דלא כאסמכתא</li>
<li>ודלא כטופסי דשטרי תאלי ביני שיטי עלי ודין קיומיהון והכל קיים</li>
<li>אלישע בר חנניה הלוי זל אלעזר הכהן בר משה נע</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00002-00018/canvas/2">
                    
                    
                    
                        <h3>verso</h3>
                    
                        <ol>
<li>בתאריך אלעשר אלאול מחדש טבת שנת אתרלח לשטרות</li>
<li>מצינא אנן חתומי מטה אלי ענד אלשיך אלמופק בן אלשיך</li>
<li>אלנציר נע' ווגדנאה מריצא מלקא עלי פראשה עאלמא</li>
</ol>
                    
                </div>
            
        </section>
    </body>
</html>
