
<html>
    <head>
        <title>Transcription of Letter: T-S 20.69</title>
    </head>
    <body style="max-width: 860px; margin: auto">
        <h1>Transcription of Letter: T-S 20.69</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00069/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאכי אלעזיז עלי אטאל אללה בקאך ואדאם סלאמתך וסעאדתך וצרף אלאסוא ענך ברחמתה ען סלא[מה</p>
</li>
<li>
<p>לה בקין מן אב מן אלמהדיה וקד תקדמת כתבי אליה עדה מן אלקירואן משרחה וערפני אכי אנה כתב אליך כתב כתירה מ[ן</p>
</li>
<li>
<p>גמיע מא חמלה אליך בעד כתבי וקד גבת חסאבך מעי ואנא ננסכה פי טהר כתאבי הדא וען [</p>
</li>
<li>
<p>רחלך גיר ג אעדאל וכאן אתפק לעטא פיהא אתפאק חסן כאן וצלת אלג קוארב ואקאם בעדהא [</p>
</li>
<li>
<p>סלע פאתפק טלעו קום סוסין ללמהדיה מן אלדי יעאמלהם בסוסה באעהא מנהם ביע עטים וא[שתראו</p>
</li>
<li>
<p>באלבקיה ובקיתהא ואללה ענדהם לאלאן תם וצלת בעד דלך ו קוארב ומרכב בן אלסכנדר (!) ולם יכן לך פיהא [</p>
</li>
<li>
<p>וקד כתבת אליך וסאלתך יאכי פי אמר אלזית אלדי לכאצתי סואל לם נסאל לאחד מתלה קט וחסבתך מנץ [</p>
</li>
<li>
<p>שי פאנא אעלם ואללה אנה תמאם אקבאלך לאנך תעמלה מע מן לא יציע לך ואן לם תפעל פאנת [</p>
</li>
<li>
<p>אליך בדלך אלא למא ראית קסמך עלי אן לא נוגה אליך שי לאחד ולו כנת עלמת דלך מן קבל לכנת נרי תדכר[ת]ך [</p>
</li>
<li>
<p>סנה ולא נחתאג לשי מן הדא כלה לקד וגהת אליך יאכי פי הדה אלסנה רחל ביד מבארך פי אול אלמראכב אלדי [</p>
</li>
<li>
<p>ומן אלחסאב תקף עלי שרחה לעל תחצל מן אול אלנפץ קטעה כתאן צאלחה ואן בקי מעך שי אכר אלוקת שא לכאצתי</p>
</li>
<li>
<p>אשתרי בה מא ראיתה מן סקט צאלח ומא נעלמו מא נכתבו לאן מא וצלת אלינא אלמראכב ולא נעלמו מא פיהא קליל [ולא]</p>
</li>
<li>
<p>כתיר ולכן מא ראיתה צאלח ומא ראית פיה קלה אשתריה לאן אלבלד צעיף וכל שי יצל כתיר מא יכון אלא כאסד ומא</p>
</li>
<li>
<p>כאן קליל הו אלדי ימשי וישתהא ואלפלפל אשתראוה אלרום לאגל תאכר אלמראכב ואכתר אלסקט פי אלמראכב אלכבאר פאן כאן</p>
</li>
<li>
<p>קליל וכאן מן נה אלי ס אשתרי מנה ואללאכ אלסנה מא ראית מנה שי ובלגנא אנה קליל פי אלמראכב פ[&nbsp; &nbsp; &nbsp; &nbsp; &nbsp; &nbsp; &nbsp; ] פלא תכ[ &nbsp; &nbsp; &nbsp; &nbsp; ]</p>
</li>
<li>
<p>נפסך מנה וענדי מנה קטעה כבירה מן חיאה ואלדי ימצא רחמים //ומן בעדה// פנחב לא תכתב אלי כתאב מע אלפיג חתי תשרח לי חאלה</p>
</li>
<li>
<p>וקלתה וכתרתה וסערה ואסתקצי ען כתרתה וקלתה פי אלחגאז לנכן עלי עלם אן כאן נחלל שי או נבקיה פלא תפרט פי דלך</p>
</li>
<li>
<p>ואלטבאשיר הו קליל יסוא מה דרהם אלמן וצאר אלקאיד ענבר וגמאעה מן אלצנהאגין יאכלוה בדל אלטפל פירידוה כביר כביר</p>
</li>
<li>
<p>פנשתריה מכתאר ללקאיד ע דרהם אלמן פלעל תקע לך אנת טבלה תשתריהא באי סער כאן לאן אן כאן ענדכם קליל וזאד פיה יזיד</p>
</li>
<li>
<p>הון אמתאלה לאנה קליל ותרגב אנת פימא כאן גלאל ואן תם לך תוגיה שי מנה פי אלקאפלה פאפעל לאני נביעה לך ביע גיד</p>
</li>
<li>
<p>ובלגנא מא גרי עלי מרכב אלערוס אללה יכלף בכיר פלא יקע עלי קלבך מן דלך תקל אלדי דפע אללה אכתר ודכרת אנך עלי מגי</p>
</li>
<li>
<p>פי הדה אלסנה וסרתני בדלך כתיר אנת תעלם מא כנת נוכד עליך פי אלמגי ואנמא געלני רכצת לך עאם אול פי אלקעוד לאגל</p>
</li>
<li>
<p>אנך קעדת ולם יכן ענדך רחל ואסע פופק אללה לך כחסן ניתי לך ורוחך מן אלתכציר ומן הדה אלסנה אלצעבה אסל אללה לא יכלינא</p>
</li>
<li>
<p>ולא יכליך מן אלתופיק וקד כתבת אליך יאכי וערפתך מא ביני ובין סידי אבי עמראן מוסי בן נפתל ומא תכלף לי בה מן אמר</p>
</li>
<li>
<p>הדא אלזית וקד וצל לי כתאבה יסאלני אן נכתב אליך וכנת אנא סאלתך פי מתל דלך באן תכן ידך וידה פי אשגאלך ואשגאלה</p>
</li>
<li>
<p>אן כרגת אנת אלי בוציר תתכלף לה במא יחתאג מן אלשי ויתכלף לך הו באלזית ואלצאבון וגירה ואן תאכרת אנת תתכלף</p>
</li>
<li>
<p>לה באשגאלה ויטלע הו ישתרי לך ולה והו בציר באלכתאן וגירה ונרצא לך צחבתה פאנך תגדה עוץ סידי אבי סעיד סלמה</p>
</li>
<li>
<p>אללה וגמע ביננא ובינה ומא נחתאג נוכד עליך פי דלך אד הו חצך וקד כנת אנפדת אליך יאכי פי אלרזמה אלדי ביננא ובין אבן</p>
</li>
<li>
<p>עמי פי קארב אבן אבי עקיל אלדי נצפה ללשיך אבי אלפרג מכדה חריר כז ברסם כאצתי ותלת ספט זעפראן ותלתי[ה]</p>
</li>
<li>
<p>לאולאד עמי ווגהת אליך פי עלאוה כרז לסידי אבו אלקאסם עבד אלרחמן ספט פיה נפי ואספל מתקוב ושעב [ &nbsp; &nbsp; &nbsp; ת]ביע</p>
</li>
<li>
<p>אלגמיע ותדפע תמנה למולאי אלשיך אבו נצר ממא בקאה עלי פי אלכתאב וקד וגהת אליה יאכד עוץ מן דלך כי[ &nbsp; &nbsp; &nbsp; &nbsp; &nbsp; ] ענדך</p>
</li>
<li>
<p>פי רזמה לצאחב סאדאתי אלשיוך בני מסכין סאלתה יביעהא ויסתופי תמנהא נחב תסתעלם לי כיף באעהא ואן תאכר</p>
</li>
<li>
<p>ביעהא תערפני כיף יסוא וזנהא כג וקיה ותלת ותמן אלמכדה חריר ואלזעפראן ואלמרגאן תדפע מנה למולאי אלשיך אבי נצר</p>
</li>
<li>
<p>לח דינ תמאם צרה חמלהא סידי אבי עמראן בן מוסי נאקצה כתבת אליה יחמל לי ק דינ חמל לי סב פתדפע אליה תמאמהא</p>
</li>
<li>
<p>לכאצתה לח דינ בצנגה אלקירואן ומא בקי מנה תציפה לחסאבי וקד עמל מעי יאכי אלסנה סידי אבי אלחסן סלאמה פתא אל</p>
</li>
<li>
<p>שיך אבי נצר אלטאבתי מא לא יעמל לי אכי עטא וחצל לה עלי איאדי לא נקדר נודיהא וקד סאלני פי חואיג פנחב</p>
</li>
<li>
<p>תשתריהא לה ותתטארח עלי מולאי אלשיך אבי נצר פי שראהא חתי תגי עלי אלשהוה ותפצלהא עלי כל אשגאלך ואן סהל</p>
</li>
<li>
<p>תוגיה בעצהא פי אלקאפלה אפעל או צחבתך אן שא אללה והי עמאמה דביקי כאם גידה ושקתין דביקי תיני צחאח ומעגר</p>
</li>
<li>
<p>אזרק עשארי גיד סאדג ועצאבתין מני גיאד סואדג ותובין טלי גיאד רפאע ומלא דביקי סאדגה גידה פנחב תגתהד פי הדה [אל]</p>
</li>
<li>
<p>חואיג כל אלאגתהאד ואדא גבתהא באלסלאמה תכתב עלי אלספט אסמה ומע דא פתחתאל עלי כלאצה פהי אעטם עלי מן כל תגארה</p>
</li>
<li>
<p>ותשתרי לי אנא סרג מצרי לטיף ממא יצלח ללחמאר יכון גיד אלאצל ואן כאן מסתכדם פמא נבאלי יכון מן דינרין ונצ האבט</p>
</li>
<li>
<p>ולגאם איצא גלד אסוד תכון חדידתה תקילה לאן אלחמאר אלדי ענדי קוי אלראס ולא תסתגיב מנהם גמיעא ותשתרי</p>
</li>
<li>
<p>לי יאכי מלחפתין נהרי גיאד תכון ואחדה אגוד מא תקדר עליה ואכרה לאחקה בהא ואן כאן אלשי צאלח יכונו גמיעא גיאד</p>
</li>
<li>
<p>ולא תפרט פיהם לאני כתיר אלחאגה אליהם וקד גאב יאכי אלסנה סידי אבי זכרי אבן קיומה באבאת לולו [</p>
</li>
<li>
<p>בעצהא ללדרהם אתנין ופי בעצהא ללדרהם דרהם ואללולו אלאביץ מא כאן מנה פיה גלט פכאן פיה ללדרהם [</p>
</li>
<li>
<p>אקל מנה רבח וכאן שראהם שרא צאלח ואלתמיל אן אשתרית מנה שי אלא למא כאן פיה גלט לא פי אלדק ולא [</p>
</li>
<li>
<p>יכון מאיל ללגלט הו ענדהם במצר מבכוס וכמא יכן חלן מדחרג הו ענדהם לה חט גיד ולו [</p>
</li>
<li>
<p>קעדת ענד סידי אבי אלקאסם וראיתה צאלח פלעל תשתרי מנה קליל הו כף והו יעמל מעך אלס[</p>
</li>
<li>
<p>חתי תנצרף ענה שאכר כדא טבעה וד כנת דכרת לך חדית אלק זכרה אלדי חמלתהא לא[</p>
</li>
<li>
<p>ואלתלתין אלתלת מנה לאבן עמה יקבצה עיאש ואלתלתין לי אנא לכאצתי מן חואיג ללדאר [</p>
</li>
<li>
<p>אוסקת פי קארב אבן עסכר פנחב תעמל לי פי מתאע אהל אלדאר מא נשכרך עליך(!) ונעלם [</p>
</li>
<li>
<p>דפעת יאכי לסידי אבי אלקאסם עבד אלרחמן חסאב חב רמאן ביני ובינה ובין טריף בקית להם [</p>
</li>
<li>
<p>אליה מן חסאב כאצתי ותתבתהא עלי לאני כתבת אליה בדלך וקד חמל יאכי סידי אבו אברהים [</p>
</li>
<li>
<p>בן סגמאר ו שקאק סוסי נחב תקבצהם מנה ותביעהם לה ותסלם תמנהם לסידי אבי עמראן [</p>
</li>
<li>
<p>זית סאלה ישתרי לה עדל כתאן פאללה אללה איאך תפרט פי ביעהם ולא ישגלך ענהם [</p>
</li>
<li>
<p>עלי כתיר והו ואגב אלחק ויסתברך בחאגאתה פאדפע תמן אלסוסיאת למוסי ותאכד [</p>
</li>
<li>
<p>באבה ופי אקל מן הדא כפאיה וקד כתבת אליך יאכי אלעאם אלמאצי פי באב [</p>
</li>
<li>
<p>וטננת אנך תחמלה חמלאן פלם תגאובני עליה בחרף ולעמרי אנה וצל שאכר ל[</p>
</li>
<li>
<p>ג ביעאת מרגאן ובאבה נחב תדברה פיה ולעל וקת טלועך אלי בוציר תשת[רי</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>יהמני אכתר מן</p>
</li>
<li>
<p>[כל] שיי פנחב תהתם</p>
</li>
<li>
<p>בדלך גאיה אל</p>
</li>
<li>
<p>אהתמאם ווגה איצא</p>
</li>
<li>
<p>לאבן אלשאמה צרה</p>
</li>
<li>
<p>דנניר נחב תדכרה פיהא</p>
</li>
<li>
<p>ותדכר לי חאל אלגמיע מע</p>
</li>
<li>
<p>אלפיוג ובעד כתאבי הדא</p>
</li>
<li>
<p>וגהת אליך פי רזמה</p>
</li>
<li>
<p>לסידי אבי אברהם</p>
</li>
<li>
<p>אסחק בן סגמאר בלדי</p>
</li>
<li>
<p>משערי פיהא ג [ &nbsp; &nbsp; ]</p>
</li>
<li>
<p>ורבע זעפראן</p>
</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>
<p>הי לסידי אבי</p>
</li>
<li>
<p>זכרי יהודה</p>
</li>
<li>
<p>בן סעדיה [&nbsp; &nbsp; &nbsp; ]</p>
</li>
<li>
<p>תסלמתה אליה</p>
</li>
<li>
<p>מעשקה לה וקנט</p>
</li>
<li>
<p>חריר וחואיג [ &nbsp; &nbsp; &nbsp; ]</p>
</li>
<li>
<p>באסמה וקד</p>
</li>
<li>
<p>בלגני יאכי אן</p>
</li>
<li>
<p>]אלמ]סך אביע באל</p>
</li>
<li>
<p>קירואן ב[&nbsp; &nbsp; ] דינ</p>
</li>
<li>
<p>אלוקיה ואלכאפור</p>
</li>
<li>
<p>בפ דינאר אלמן</p>
</li>
<li>
<p>לקלתהם פאן אתפק</p>
</li>
<li>
<p>לך שרא ה קנא [ &nbsp; ]</p>
</li>
<li>
<p>[&nbsp; &nbsp; &nbsp; ] אמא לי או לך</p>
</li>
<li>
<p>אפעל [ &nbsp; &nbsp; &nbsp; ]</p>
</li>
<li>
<p>&nbsp;</p>
</li>
<li>
<p>&nbsp;</p>
</li>
<li>
<p>&nbsp;</p>
</li>
<li>
<p>&nbsp;</p>
</li>
<li>
<p>פלא תכלי נפסך</p>
</li>
<li>
<p>מנה וכדלך אלקמאט</p>
</li>
<li>&nbsp;</li>
<li>
<p>בוציר פאן כאן</p>
</li>
<li>
<p>שי אכר אלוקת ולם</p>
</li>
<li>
<p>תלחק בוצירי ודביקי</p>
</li>
<li>
<p>צאלח פי אלקאלוץ</p>
</li>
<li>
<p>אשתרי מנה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואלרגב פי אל</p>
</li>
<li>
<p>גיד מנה בכל</p>
</li>
<li>
<p>תמן ולא יצעב</p>
</li>
<li>
<p>עליך אלזיאדה</p>
</li>
<li>
<p>פיה לאן אלכתאן</p>
</li>
<li>
<p>[י]כון אליום [ &nbsp; &nbsp; ]</p>
</li>
<li>
<p>ואלכתאן בקק</p>
</li>
<li>
<p>עדל בק [&nbsp; &nbsp; ]</p>
</li>
<li>
<p>מן עדלין</p>
</li>
<li>
<p>פלו זאד אל</p>
</li>
<li>
<p>אנסאן פיה</p>
</li>
<li>
<p>מא שא לכאן</p>
</li>
<li>
<p>פיה יעב[</p>
</li>
<li>
<p>עזיז וכאן</p>
</li>
<li>
<p>אכתר [ &nbsp; &nbsp; &nbsp; &nbsp; ]</p>
</li>
<li>
<p>וקד אכדת</p>
</li>
<li>
<p>עליך פי שרא</p>
</li>
<li>
<p>מלחפתין</p>
</li>
<li>
<p>פלא תפרט</p>
</li>
<li>
<p>פיהם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00069/canvas/2">
                    
                    
                    
                        <h3>verso</h3>
                    
                        <ol>
<li>
<p>ענדך ממא חמל אליך פי סנה לח ונטן אני כתבת אליך בה רחל מבלגה י&nbsp; אלף תתק [</p>
</li>
<li>
<p>סנה לח יד אלף שב ומן אלעין כא דינ ורבע וקירט ונצף [</p>
</li>
<li>
<p>לח דינ ונצף יכון אלגמיע נו דינ ונצף וקרט ונצף ענדך בקייה [</p>
</li>
<li>
<p>יב דינ גיר רבע</p>
</li>
<li>
<p>אסתכרת אללה תעאלי וחמלת אליה אול סנה לט לד רטל לאסין מקשר</p>
</li>
<li>
<p>קסח רטל ואוקיתין חריר סקלי צד דרהם כז גלאלה קקצז קנטאר עב רטל קזדיר ה[</p>
</li>
<li>
<p>כו פרו אלף סט ופי רזמה לאבן עמי צ נטע נב אלי שע ופי רזמה לנא כח נטע עפ[צי</p>
</li>
<li>
<p>נטע מחאמלי ונטע עפצי כד וביד עטא מן אלמהדיה גרתין פיהא ו אלאף מונה אלא [</p>
</li>
<li>
<p>שקה סוסי אלפין תשמט כסא ורדא ונטעין וסלפה קה פוטה פי רזמה ברהון בן צאלח יד דרה [</p>
</li>
<li>
<p>בן ברוך נע מה ולמרה מחבוב ד דנאניר עינא יגב להא קמה דלך יד אלף צג דרהם לה נב רע [</p>
</li>
<li>
<p>עליה ג אלף ששע</p>
</li>
<li>
<p>דינ גיר תמן באבתין לולו ששלז [ &nbsp; &nbsp; ] והנדי אלף יא דרהם סהמה פי אלחב אלרמאן [</p>
</li>
<li>
<p>פי אלגונה לח דרהם וחצל לה פי כח [ &nbsp; כת]אן בסוסה כו אלף ששפג פדלך [</p>
</li>
<li>
<p>תמן [&nbsp; &nbsp; &nbsp; &nbsp; ] סלף ואל[&nbsp; &nbsp; &nbsp; &nbsp; &nbsp; ] אלפין וקק [</p>
</li>
<li>
<p>עה וטו דינ גיר תמן</p>
</li>
<li>
<p>ענדה פי סנה מ קג שקאק חריר אלתמן ו [ ] מקטעין ומה[</p>
</li>
<li>
<p>קקכב [</p>
</li>
<li>
<p>לעיאש תמן אלתלת [&nbsp; &nbsp; ] דינ ונצף וקירט ופי וסט גונה שעב ביננא ובין אבן עמי צה אלף חבה לולו שרא אלביעתין כה דינ ורבע</p>
</li>
<li>
<p>כנת חמלת אליה מנהא תלתין ביעה פי אלקאפלה ובקיתהא יחמל מוצע אכר מעמולה יבקאהא(?)</p>
</li>
<li>
<p>[ &nbsp; &nbsp; &nbsp; &nbsp; ] יז&gt; ופי וסט מרגאן ביננא ובין אבן עמי ועבד אלרחמן כריטה פיהא אלפין דרהם זיתוני סקלי בוזן מצר טו דינ</p>
</li>
<li>
<p>[ &nbsp; &nbsp; &nbsp; ] וג מקאטע שעה רדא וכסאוין וזרביה קה כרא ללמהדיה י דר&gt; ול[ ] גראב צאבון ביננא [</p>
</li>
<li>
<p>מע נצף אלסלפה ואלמון מן אלורק אלפין תלב ומן אלעין ז דנניר גיר תמ וחבין וחמלת אליה ו קנאטיר שמע פי רזמה וה אכסיא</p>
</li>
<li>
<p>ומשמלה ופי רזמה מתאע קנטאר וע ופי רזמה עבד אלרחמן קנטאר וה ארטאל נצף אלגמיע ליהודה בן סעאדה למכ(!) פי אלנצף</p>
</li>
<li>
<p>אל [&nbsp; &nbsp; &nbsp; &nbsp; &nbsp; &nbsp; ] וחמלת אליך כה מן ונצ זעפראן אלנצף לך ואלנצף לאבן קיומה לזמך פי אלנצף תתעה פי שקה [ &nbsp; &nbsp; &nbsp; ] כאם אלתמן תתכה</p>
</li>
<li>
<p>אלפוטה מקצור שכב ז פוט חמר קמו&gt; כסא ל דרהם וחמלת אליה מע אבן אלקשעמי צרה פ דינ גיר סדס וחמלת</p>
</li>
<li>
<p>אליה פי אלקאפלה קל דינרא מנהא יד רבאעיה ואלף דרהם ורק ורטל חריר אלתמן צ דרהם ועלאוה כרז פיהא ששיד ביעה</p>
</li>
<li>
<p>[&nbsp; &nbsp; &nbsp; ] דרהם ילזמהא מון וואגב וסלפה לה וחמלת אליה צחבה אבי זכרי בן סגמאר י ארטאל ווקיה חריר אלנצף לאבן עמי</p>
</li>
<li>
<p>אלבקיה עליה פי אלנצף ז דנניר ונצ [ &nbsp; &nbsp; ] ודינרין וקירט ומעה רדאוין כאם אלתמן עו דרהם</p>
</li>
<li>
<p>[פ]דלך מן אלעין פא דינ ומן אלורק יו אלאף ת[תפט&gt; לה טו אלף עו וטו דינ גיר תמן אלמדכורה</p>
</li>
<li>
<p>באקי ענדה מן אלעין קקסו ומן אלורק אלף שיו&gt; [ &nbsp; ] אליך בעד דלך אלארדיא פי רזמה ליוסף בן סגמאר אלגמלה [ &nbsp; &nbsp; &nbsp; &nbsp; &nbsp; ] דרה</p>
</li>
<li>
<p>[&nbsp; &nbsp; &nbsp; &nbsp; ] ופי אלאסכנדריה עלאוה גצאר תרכהא ואלדי איצא [&nbsp; &nbsp; &nbsp; ] פנחב תגיבהא לי מעך ותזידיני(!) עליהא [ &nbsp; &nbsp; &nbsp; &nbsp; &nbsp; ] תלאתה גצאר</p>
</li>
<li>
<p>אשתראה ע[ &nbsp; &nbsp; &nbsp; ] לי עמל אלדני [&nbsp; &nbsp; &nbsp; ] בה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עלאוה לטיפה נאחיה ותגיב לי [ &nbsp; &nbsp; &nbsp; ] מא לימון</p>
</li>
<li>
<p>ואלזיר אללימון ענדי [ ] מנה שי ואן כאן יאכי אלנשאצר רכיץ תשתרי מנה עלאוה לאן אלבלד [ &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] ושלום</p>
</li>
</ol>
                    
                        <h3>verso</h3>
                    
                        <ol>
<li>
<p>[לסידי ומולאי אבי] יחיי אטאל אללה בקאה ואדאם נעמאה&nbsp; &nbsp; &nbsp; מן ברהון בר יצחק זצל תיהרתי</p>
</li>
<li>
<p>[נהראי בן נסים]&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אללה וליה</p>
</li>
</ol>
                    
                </div>
            
        </section>
    </body>
</html>
