recto

אני כותב לך, אחי היקר לי, ייתן לך אלוהים אריכות ימים ויחמיד את שלומך ואת אושרך ויסלק ממך כל רע ברחמיו, כאשר שלומי טוב ....,
בכ"ה באב, ממהדייה. לפני כן כתבתי לך כמה מכתבים מקירואן, מפורטים. הודיע לי אחי שכתב לך מכתבים רבים מ.... (ובהם פירוט של)
כל מה ששלח אליך אחרי מכתבי ; הבאתי את חשבונך עמי ואעתיק אותו על גב מכתב זה .... 
סחורתך, חוץ מג' משואים, ונזדמנה לעטא הזדמנות טובה לגביה הגיעו ג' אוניות 'קארב', והוא חיכה אחריהן ....
סחורות, והזדמן שעלו אנשים מסוסה למהדייה, והם מן הסוכנים שלהם בסוסה, ומכר אותן להם, מכירה עצומה, וקנו ....
ביתרה, ועוד יש אצלם יתרה מהן עד עכשיו. לאחר מכן הגיע ו' אוניות 'קארב', ואוניית בן אלאסכנדר, אבל לא היו לך בהן (סחורות) ....
לפני כן כבר כתבתי לך וביקשתי ממך אחי בעניין השמן שבחשבוני הפרטי, בקשה שלא ביקשתי מאיש כיוצא בה, וחשבתי שאתה משיג(?) ....
.... והלוא אני יודע, חי אלוהים, שבזאת תאיר לך ההצלחה פנים, כי אתה עושה זאת עם אדם שלא יגרום לך הפסד, ואם לא תעשה הלוא אתה ....
..... (כתבתי) אליך על זאת, אבל כאשר ראיתי שנשבעת בנוגע אלי שלא אשלח אליך שום דבר, של שום אדם ; הלוא אילו ידעתי זאת לפני כן, הייתי חושב שהתזכיר שלך ….
שנה, ולא הייתי זקוק לשום דבר מכל אלה; שלחתי לך, אחי, בשנה זו סחורה בידי מבארכ באונייה הראשונה אשר ...., 
ומתוך החשבון תראה את הפירוט שלה; השתדל להשיג מן הניפוט הראשון משלוח פשתים טוב; ואם נשאר אצלך משהו בזמן האחרון, אם לחשבוני הפרטי, (ואם לשותפות),
קנה בזאת מה שתראה לנכון, תבלינים טובים; ואיני יודע מה לכתוב, כי לא הגיעו אלינו אוניות, ואינני יודע מה יש בהן, לא מעט ולא
הרבה; ואולם, מה שנראה לך טוב ונראה לך שיש בו מחסור, קנה אותו, כי העיר ענייה, וכל דבר המגיע בכמויות גדולות ודאי שאינו נמכר, אבל אם
יהיה דבר שהוא בצמצום בוודאי ילך, ויהיה לו ביקוש. את הפלפל קנו הביזנטים, מפני שנתאחרו האוניות, ורוב התבלינים באוניות הגדולות; אבל אם
יהיו מעטים ויהיו מנ''ה עד ס', קנה אותם. לכה השנה לא ראיתי כלל, ונודע לי שבאוניות היא בכמויות קטנות .... (אל תטריד)
עצמך בזאת; יש לי משלוח גדול (של לכה) מימי חייו של אבי, ימצא רחמים, וגם מאחריו; ורצוני שכאשר תשלח לי מכתב בידי נושא המכתבים, תברר לי קודם כול מה מצבה (של הלכה),
ואם היא בצמצום או בשפע, ומחירה, ותחקור אם היא בשפע או בצמצום בחג'אז, כדי שיהיה לי מידע, אם להוציא כמות לשוק או להשאירה; אל תתרשל בזאת.
גבישי הבמבוק הם בצמצום, מחירם מ''ה דרהמים המן; ענבר המפקד וקבוצת בני צנהאג'ה התחילו לאכול אותם כמו ילדים, והם רוצים אותם עד מאוד,
ואני קונה את המובחרים בשביל המפקד בע' דרהמים המן; אולי יזדמנו לך על דלפק, קנה אותם בכל מחיר, כי אם אצלכם הם בצמצום והתייקרו, יתייקרו
כך גם כאן, כי הם בצמצום; חפש אותם אפוא אתה, מן המשובחים, ואם תצליח לשלוח מהם כמות בשיירה, עשה זאת, כי אמכור בשבילך, מכירה טובה.
ונודע לנו מה שקרה לאוניית אלערוס, אלוהים ימציא פיצוי טוב, ואל תהיה לך עוגמת נפש על זאת, אלוהים ימציא יותר. כתבת שאתה עומד לבוא
השנה ושימחתני בזאת מאוד; אתה יודע כמה דיברתי על לבך שתבוא ומה שגרם לי לוותר לך אשתקד כשלא באת הוא רק
שלא באת מפני שלא היתה לך סחורה בשפע, אבל אלוהים הצליח לך כמיטב כוונתי לגביך, ורווח לך אחרי הצמצום והשנה הקשה הזאת, אבקש מאלוהים שייתן תמיד
הצלחה לנו ולך. כבר כתבתי לך, אחי, והודעתיך את הקשר ביני ובין אדוני אבו עמראן מוּסא בן נפתל, ואיך קיבל על עצמו למעני את עסק
השמן ההוא. קיבלתי ממנו מכתב, ובו הוא מבקש ממני לכתוב לך; ואני הייתי מבקש ממך דבר כיוצא בזה, שתשתפו פעולה בעסקיך ובעסקיו.
אם אתה יוצא לבוציר, טפל אתה במה שדרוש לו ויטפל הוא בשמן ובסבון ובשאר דברים, ואם תתעכב אתה (במגרב), תטפל
למענו בעסקיו, ואילו הוא יעלה (לפסטאט) ויקנה בשבילך ובשביל עצמו, כי הלוא הוא מומחה בפשתים ובשאר דברים ורצוי לנו שתתחבר עמו ; כי הלוא תמצא שהוא מחליף (טוב) לאדוני אבו סעיד, ייתן לו
אלוהים שלום ויפגיש אותנו עמו. אין צורך שאלחץ עליך בזאת, כי הלוא נתמזל מזלך בזאת. שלחתי לך, אחי, בכריכה שהיתה לנו בשותפות עם בן
דודי ב'קארב' של אבן אבי עקיל ואשר מחציתו לאדון אבו אלפרג', חבילת משי 'כז' לחשבוני הפרטי ושליש ארגז כרכום, ושני שלישים ממנו
הם של בני דודי; ושלחתי לך ב'עלאוה' של חרוזים של אדוני אבו אלקאסם עבד אלרחמן, ארגז ובו (חרוזים) פגומים וירודים, נקובים, ואלמוגים ....; מכור
את הכול ומסור את התמורה לאדוני ורבי אבו נצר, בעד מה שנשארתי חייב לו, על פי המכתב; כבר שלחתי אליו שיקנה תמורת זאת .... אצלך
בכריכה של שותף רבותי האדונים בני מסכין; ביקשתי ממנו שימכור אותה ויגבה את תמורתה; רצוני כי תיוודע בשבילי איך מכר אותה, ואם
מכירתה מתעכבת הודע לי מה שוויה. משקלה כ"ג אוקיות ושליש. מן התמורה בעד חבילת המשי והכרכום והפנינים הקטנות תמסור לאדוני ורבי אבו נצר,
ל"ח דינרים להשלמת הכים החסר שהוביל אדוני אבו עמראן מוסא; כתבתי לו שיוביל בשבילי ק' דינרים, והוביל לי ס''ב, על־כן מסור לו, להשלימה,
לחשבונו הפרטי, ל"ח דינר מטביעת קירואן, ואת הנותר ממנה הוסף אותו לחשבוני. אחי, השנה שיתף אתי פעולה אדוני אבו אלחסן סלאמה, בנו של
האדון אבו נצר אלטאבתי, יותר מעטא אחי. היו לו על ידי הכנסות שאיני יכול אף לנקוב בהן; הוא פנה אלי בעניין של קניית סחורות, ורצוני
כי תקנה אותן בשבילו ותזרז גם את אדוני ורבי אבו נצר, שיקנה אותן, עד שתושגנה על פי הרצוי, ותן לזאת עדיפות על פני כל עסקיך, ואם אפשר
שתשלח מקצתן בשיירה עשה כן; או שמא (תביא אותן) עמך, ברצון האל, והן : מצנפת 'דביקי', בלתי מעובד טובה; שתי יריעות (אריג) 'דביקי' 'תיני' אמיתיות, סודר
כחול, של עשר אמות, חלק; שתי עטרות 'מני' טובות, חלקות; שני בגדים 'טלי', בטיב מעולה, ושביס דביקי, חלק וטוב. רצוני כי תשתדל בקשר
לסחורות אלה ככל האפשר, ואם תשיגן בשלום כתוב על הארגז את שמו, ועם זה : מצא תחבולות כדי לשחררו ; ודבר זה חשוב לי מכל סחורה.
וקנה לי עצמי אוכף מצרי קטן, שיהיה מתאים לחמור; שיהיה הבסיס שלו טוב, ולא אכפת לי שיהיה משומש, יהיה בעד שני דינרים וחצי, או פחות.
וגם רסן, מעור שחור, ושיהיה הברזל שלו כבד, כי החמור שאצלי יש לו ראש חזק, והלוא אי אפשר לשלוט בהם כלל. ותקנה
לי, אחי, שתי אדרות יום טובות, האחת מהן, הטובה ביותר שתוכל להשיג, והאחרת כמוה בקירוב; ואם יהיה משהו טוב, תהיינה שתיהן טובות;
ואל תתרשל בזה, כי אני זקוק להן מאוד; הביא השנה, אחי, אדוני אבו זכרי בן קיומה סוגים של פנינים .... (הרוויח על)
מקצתן שני דרהמים על דרהם ועל מקצתן דרהם; בעד הפנינים הלבנות, אם לא היה בהן פגם, קיבל על כל דרהם ....
רווח מהן, לפחות, והיתה קנייתן קנייה מוצלחת; והציפייה היא, אם קנית מהן משהו, רק במקרה שהיה בהן פגם, לא בקטנות....
נוטות שיהיו בהן פגמים; אצלם בפסטאט אלה הן נדירות, ולא חשוב אם הן פתוחות או מגולגלות(?), יש להן אצלם הצלחה רבה, ואילו ....
(אם) תשב אצל אדוני אבו אלקאסם, ותראה שהן טובות תקנה בבקשה קצת מהן, הן קלות, הוא יעשה לך ....
עד שתצא ממנו בהכרת תודה, כך טבעו; וכבר הזכרתי לך את המעשה בק' הנאדות שהובלתי ....
ושני שלישים, השליש מזה של בן דודו, יקבל אותם עיאש ושני שלישים שלי עצמי לחשבוני הפרטי, מן הסחורות בשביל הבית ....
העמסתי ב'קארב' של אבן עסכר, ורצוני שתסדר לי את ענייני הבגדים לבני המשפחה באופן שנהיה לך אסירי תודה; ואני יודע ....
מסרת, אחי, לאדוני אבו אלקאסם עבד אלרחמן, חשבון בעד (חרוזים) 'חב רמאן' שבשותפות בינינו ובינו ובין טריף, נשאר לזכותם ....
שאליו מחשבוני הפרטי ותרשום אותה לחובתי, כי אני כתבתי לו על זאת. אדוני אבו אברהים שלח, אחי, …. (אצל ....)
בן סגמאר ו׳ יריעות (אריג) 'סוסי'; רצוני כי תקבלו אצלו ותמכרן בשבילו ותמסור את תמורתן לאדוני אבו עמראן ....
שמן. ביקש ממנו כי יקנה לו משאוי פשתים ; ובאלוהים, השבעתיך, אל נא תזניח את מכירתן ואל יטו אותך מהן עסקים .... (חשוב)
לי מאוד, והוא נחוץ באמת, ויראה ברכה בעסקיו. ומסור את תמורת האריגים 'הסוסיים' למוסא ותיקח ….
.... ואף פחות ממה (שכתבתי) יספיק (לך). כתבתי לך, אחי, אשתקד בעניין ....
וחשבתי שתשלח אותו בשני משואים, אבל לא ענית לי עליו אף מילה; חי נפשי, הוא הגיע ובפיו תודה ....
ג' מחרוזות פנינים וסוג שרצוני כי תדריך אותו בנוגע אליו; אבקש ממך, כאשר תעלה לבוציר תקנה .... 

recto, right margin

מדאיג אותי יותר
מכל דבר ; רצוני כי תטפל
בזאת באופן
רציני ביותר. והוא שלח גם
לאבן אלשאמה כיס
דינרים, רצוני שתזכיר לו את עניינם ;
ותכתוב לי את מצב כל הדברים בידי
נושאי המכתבים. אחרי שכתבתי את מכתבי זה,
שלחתי לך בכריכה
של אדוני אבו אברהם 
(11–12) אסחק בן סגמאר (אריג) 'בלדי משערי' ובו ג' ....
 
ורבע כרכום ....
 
 
 
 
 
 
 
 
....הם של אדוני אבו
זכרי יהודה
בן סעדיה ....
מסור אותם לו
מתוך אהבה לו וקנטאר
משי וסחורות ....
על שמו.
נודע לי אחי כי
המוסק נמכר
בקירואן ב.... דינרים
האוקיה, והקמפור
בפ' דינר המן,
כי הם בצמצום. על כן, אם יזדמן
לך לקנות ה' קנטארים....
אם לי או לך,
עשה זאת ....
 
 
 
 
….ואל תמנע את עצמך
מזה. כמו כן (הפשתים) 'קמאט' ....
 
בוציר; אם יהיה אפוא
משהו בסופו של דבר ולא
תשיג בוצירי ודביקי
ראוי בקאלוץ,
קנה זאת. 

recto, top margin
(1–13) והדרישה היא שכל דבר יהיה מן הסוג הטוב, בכל מחיר, ואל יהיה לך קשה להוסיף על המחיר, כי הפשתים היום .... והפשתים בק"ק משואים .... משני משואים; אף אם יוסיף אדם לזאת ככל שירצה, עדיין יהיה בו .... 
(14–20) ראוי, ויהיה יותר .... כבר זירזתיך בעניין קניית שתי אדרות, אל תתרשל בזאת.
 
verso

לחובתך מה ששלחו לך בשנת ל"ח וסבורני שכתבתי לך על זאת, סחורות שסכומן י"ב אלף תת"ק ....
שנת ל"ח י"ד אלף ש"ב, ובזהב כ"א דינרים ורבע וקיראט וחצי ....
ל"ח דינרים וחצי, סך הכול נ"ו דינרים וחצי וקיראט וחצי לחובתך; היתרה ….
י"ב דינר פחות רבע.
ביקשתי את חסדי אלוהים יתעלה ושלחתי אליו אשתקד, (שנת) ל"ט, ל"ד רטל לאסין מופרד 
קס"ח רטל ושתי אוקיות משי סיצילי צ"ר דרהם; כ"ז שמלות; קקצ"ז קנטאר וע"ב רטל; בדיל, ה' ....
כ"ה פרוות אלף ס"ט; בכריכה לבן דודי צ' עורות, נ"ב עד ש"ע, ובכריכה שלנו כ"ח עורות 'עפצי' ....
עור 'מחאמלי' ועור 'עפצי', כ"ד. בידי עטא, ממהדייה, שני כדים ובהם ו' אלפים, הוצאות על ....
ידיעת (אריג) 'סוסי' אלפיים ותשמ"ט; מעילים ושמלה, ושני עוררת, ודמי הובלה, ק"ה. בכריכה של ברהון בן צאלח, י״ד דרהמים ....
בן ברוך נ"ע, מ"ה; לאשת מחבוב, ד' דינרים זהב, מגיע לה קמ"ה, ביחד י"ד אלף צ"ג דרהמים; מגיע לו נ"ב....
לחובתו ג' אלפים שש"ע
דינרים פחות שמינית; שני סוגי פנינים ששל"ז .... והודי אלף וי"א דרהם; חלקו ב'חב רמאן' ....
באמתחת, ל"ח דרהמים ונכנס לו בעד כ"ח .... פשתים בסוסה כ"ו אלף ששפ"ג, ובסך הכול ....
התמורה .... מקדמה .... אלפיים וק"ק ....
ע"ה וט"ו דינר פחות שמינית.
לחובתו בשנת מ', ק"ג יריעות משי, התאורה ו' .... חבילות.....
קקכ"ב.....
לזכות עיאש, התמורה בעד השליש .... דינר וחצי וקיראט, ובאמצע אמתחת ובה אלמוגים, בשותפות ביני ובין בן דודי ; צ"ה אלף יחידות פנינים. קניית שתי המחרוזות: כ"ה דינר ורבע. 
שלחתי לו מהן שני שלישים ממחרוזת (פנינים) בשיירה והיתרה תוכל למקום אחר, מעובדות; תהיה היתרה(?) ח' …. ט"ו רטל לאסין מופרד, שע"ה.
.... י"ז וחצי ובתוך הפנינים הקטנות שבשותפות בינינו ובין בן דודי ועבד אלרחמן ארנק ובו אלפיים דרהמים זיתוני סיצילי, במשקל מצרים, ט"ו דינר,
.... וג' חבילות שע"ה; שמלה ושני מעילים ושטיח צמר, ק"ה; שכירות (ההובלה) למהדייה, י' דרהמים ו....; כד סבון בשותפות בינינו ….
עם מחצית דמי ההובלה וההוצאות, ב(דרהמים) 'ורק', אלפיים תל"ב, ובזהב ז' דינרים פחות שמינית ושתי חבות. שלחתי לו ו' קנטארים שעווה בכריכה, וה' מעילים
ואדרת; ובכריכה אריגים, קנטאר וע' (רטלים). ובכריכה של עבד אלרחמן קנטאר וה' רטלים, החצי מכל זה של יהודה בן סעאדה ; שלכם בחצי
.... ושלחתי אליך כ"ה מן וחצי כרכום, חצי לך וחצי לאבן קיומה; לחובתך בעד החצי תתע"ה בתוך יריעת (אריג) .... בלתי מעובד, התמורה תתכ"ה.
השמלה, מכווצת, שכ"ב וחצי; ז׳ שמלות אדומות, קמ"ו וחצי; מעילים, ל' דרהמים. ושלחתי לו עם אבן אלקשעמי כיס, (ובו) פ' דינר פחות שישית; ושלחתי
לו בשיירה ק"ל דינרים, מהם י"ד רבעי דינר ואלף דרהם 'ורק' וטל משי, התמורה : צ' דרהמים; ו'עלאוה' חרוזים ובה ששי"ד מחרוזות
.... דרהם, ומגיע בעד הוצאות ותשלומים ודמי הובלה, ל"ה ; ושלחתי אליו עם אבו זכרי בן סגמאר י' רטלים ואוקיה משי, מחציתם לבן דודי,
היתרה לחוכתו בעד החצי ז' דינרים וחצי..... ושני דינרים וקיראט; ועמו שני מעילים, בלתי מעובדים. התמורה ע''ו דרהם.
סך הכול, בזהב, פ"א דינר, וב'ורק' י"ו אלף תתפ"ט וחצי; לזכותו ט"ו אלף ע"ו, וט"ו דינר פחות שמינית הנ"ל;
היתרה לחובתו בזהב, קקס"ו, ב'ורק' אלף שי"ו וחצי. .... (שלחתי) אליך אחרי כן את המעילים בתוך כריכה של יוסף בן סגמאר, סך הכול ... דרהם,
.... ובאלכסנדריה 'עלאוה' של קערות שהשאיר אבי גם כן .... רצוני שתביאנה לי עמך ותוסיף לי עליה .... שלוש קערות
שקנה אותן .... בשבילי, עבודה נחותה .... 'עלאוה' קטנה נפרדת; ותביא לי .... מיץ לימון, 
ומכל (מיץ) הלימון אצלי.... (לא נשאר) ממנו כלום; ואם הנשדור, אחי, הוא בזול, קנה ממנו 'עלאוה', כי העיר ....
.... ושלום. (המען:) לאדוני ורבי אבו יחיא, ייתן לו אלוהים אריכות ימים ויחמיר את חסדיו לו, נהוראי בן נסים, אלוהים שומרו; מברהון בר יצחק זצ"ל, תאהרתי. 
