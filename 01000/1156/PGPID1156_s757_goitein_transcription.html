
<html>
    <head>
        <title>Transcription of Legal document: T-S 13J5.1 + AIU VII.D.4 + T-S 8J4.3</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J5.1 + AIU VII.D.4 + T-S 8J4.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00005-00001/canvas/1">
                    
                    
                    
                        <p>יהודי אנדלוסי תובע שבית דין של שלושה שנקבע לעיין בדינו יתכנס. אסיפת</p>
<ol>
<li>חצרו בית דין פי כניסת הירושלמים במצרים פי</li>
<li>יום אלאתנין לסתה עשר כלון מן טבת שנת אשלט</li>
<li>לשטרות איך //[[חצ]]// אברם (צ"ל: אברהם) בר שמואל אלאנדלסי ויוסף ב ב</li>
<li>בנימין ויפת בר טוביה וצייה ואגתמע גמאעה</li>
<li>אלשיך (צ"ל: אלשיוך) נט רח ללנצר פי מא בינהם וגמ/א/עה מנהם</li>
<li>אמתעצו מן כתרה אלאסתעאתה פי אלכנאיס</li>
<li>ועירהא ואנהם ענד אגתמאעהם סאל אברהם הדא</li>
<li>לבית דין פי כתב רקעה אלי שמואל חמדת הישיבה</li>
<li>נט רח וגא גואבה אעתדאר ללגמאעה מן שג[ל</li>
<li>וגירה ואאתר אברהם הדא איקאף אלחכם</li>
<li>אלי אן יחצר שמואל חמדת הישיבה חסב מא</li>
<li>כאן אסתקר אלחאל פי אלמושב אלא[כיר] אן יכון</li>
<li>מן יחכם פי הדא אלחכם אלתלתה אלמדכורין</li>
<li>והם מר רב אפרים החבר בסנהרין (צ"ל: בסנהדרין) גדולה</li>
<li>ומר רב שמואל ראש הקהל ומ רב שמואל</li>
<li>חמדת הישיבה נט רח ואוקני מן יפת בר</li>
<li>טוביה ומן יוסף אנהם לא תערצו פי מא יודי</li>
</ol>
                    
                        <h3>b</h3>
                    
                        <ol>
<li>אבראהים הדא ולא כרוג אלי דיני גויים אלי</li>
<li>אכר הדא אלשהר דון אן יובדא בהם</li>
<li>ומן אבראהים הדא אנה לא אסתגאת</li>
<li>פי אלכנאיס אלי אן יחצר להם מר שמואל</li>
<li>חמדת הישיבה נטרה רחמנא פבעד דלך</li>
<li>יגמל //בית דין// ויחצר אלשיוך לאפצאל אלחכם ואקני</li>
<li>מנהם עלי גמיע דלך ודכר יפת בר טוביה אלוצי</li>
<li>אן קד אסתנגז אבראהים הדא תוקיע אלי</li>
<li>אלקאיד חצי בגמע אליהוד ואלעוד עלי ידה</li>
<li>באסתכלאץ חקה פסאל אבראהים ען דלך</li>
<li>פקאל קד כאן דלך ומא פעלתה אלא לאסתכלאץ</li>
<li>חקי פי דיני ישראל שמואל הכהן ראש הקהל בירבי טליון</li>
<li>שלמה בר סעדיה ננ</li>
<li>חסן בר יצחק שריה בן עלי ננ</li>
<li>אברהם בר מבשר ננ סעיד בר אהרן</li>
<li>עלי בר יפת //תאבת (?)// בר יצחק יוסף הלוי בר מנצור</li>
</ol>
                    
                        <h3>b</h3>
                    
                        <ol>
<li>חצר פי בית דין יום אלכמיס //כט בחודש טבת// פי כניסת</li>
<li>הירושלים (צ"ל: הירושלמים) יוסף בן אסחק בן יאשיא (!)</li>
<li>מוטלב ללמעלם בנימין בן יעקב ברקעה</li>
<li>וגדהא יוסף הדא פי רחל אכוה רח' אלה (=אללה)</li>
<li>ודכר פיהא באן לה ענד אלמעלם בנימין</li>
<li>הדא מקרא כאמל //תלת קטע// רהן עלי סתה דנא'</li>
<li>פסואיל אלמעלם ען הדא פדכר אן הדא</li>
<li>כאן //חק// בל אן אמרני אכוה אלמתפוא (!) עלי</li>
<li>דפעהא לאבו נצר אלטביב //הרון בן סעדאן// ואקבץ מנה</li>
<li>אלסתה דנא' פקבצת מן אבו נצר</li>
<li>אלסתה דנא' ודפעת אלדפיאתר (!) אליה כמא</li>
<li>אמרני יחיה אלמתופא שלמה כהן בר //יחיה//</li>
<li>יוסף הלוי בר</li>
</ol>
<p>מנשר</p>
                    
                        <h3>c</h3>
                    
                        <ol>
<li>חצר פי בית דין יום אלכמיס לשלושה ועשרין</li>
<li>יום כלון מן שהר שבט שנת אשלט לשטרות</li>
<li>פי כניסת הירושלמים במצר מ שלמה בן כת(?)[ר</li>
<li>ומ ברהון בר סהלאן השולחני וטוליב ברהון</li>
<li>הדא באחצאר אלבראה אלדי כאן דכר פי אלמגלס</li>
<li>אלמותקדם אנהא מעה תבריה מן אלמוטאלבה</li>
<li>פאחגת אן ערץ לה סבב מנעה ען אן יטלבהא</li>
<li>וצמן אנה יחצרהא יום אלאתנין אלדי פי סלך</li>
<li>שבט ואקני מן נפסה בדלך קנין גמור ואן</li>
<li>לם תחצר אלבראה אפצל אלחאל אלדי קד תעלק</li>
<li>בה מן אלמוטאלבה בינה ובין כצומה</li>
<li>שמואל הכהן בר טליון יוסף בר יצחק</li>
</ol>
                    
                </div>
            
        </section>
    </body>
</html>
