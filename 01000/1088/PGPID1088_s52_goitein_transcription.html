
<html>
    <head>
        <title>Transcription of Letter: T-S 13J27.17</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.17</h1>

        <p>S. D. Goitein, "Glimpses from the Cairo Geniza on Naval Warfare in the Mediterranean and on the Mongol Invasion," in <em>Studi Orientalistici in onore di Giorgio Levi Della Vida</em> (Roma: Istituto per l'Oriente, 1956), vol. 1.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00017/canvas/1">
                    
                    
                    
                        <h3>Recto</h3>
                    
                        <ol>
<li>בין אלמס]למין ובין אלרום ומא בקי אחד יגסר ידכר</li>
<li>ס]פר פי אלבחר פבקית אנתטר אחד אלמראכב</li>
<li>אמא] אלפכרי ואמא אלגיטאני פשא אללה אנהם לם</li>
<li>] מן אלאנדלס אלי בגאיה בל אקלעו בדאניה</li>
<li>דנא]נירי חית פאתנא אלספר פי</li>
<li>הדה אלסנה פבעד מא קצא אל]לה עליהם במא קצא עאדו</li>
<li>] פיהם פאלתגית אן מצית</li>
<li>] הדה אלסנה ען אלמגי כוף</li>
<li>] קד קוית שוכתהם וטמעו</li>
<li>]ה [י]ק[את]להא וכאנו סבעה ועשרין</li>
<li>מר]כב וראחו כאסרין ואנא כאיף לאלא יעמרו</li>
<li>מר]אכב זאדה ויכרגו פי הדה אלסנה פראית אן</li>
<li>אבק]י לך מא תדירה פי ידך אלי חין וצולי אלי ענדך</li>
<li>אן שא אל]לה וקד ארסלת צחבה אבו אלסרור בן שועא</li>
<li>ואבו אלח]סן צאחב סידנא ירום הודו סת קפאף כחל</li>
<li>כ]מסה ותלאתין קנטאר וארבע קנאטיר שמע</li>
<li>י]ב[י]עו אלגמיע ויחאסבו נפוסהם עלי מא יכצהם</li>
<li>ועלי אלמון ויסלמו אלבאקי לך וקד ארסלת צחבתהם</li>
<li>צרה פיהא תמן מכפיאת אנדלסיה ופיהא תלאתה</li>
<li>אר]טאל חשישה גאפת ווגה דפתר ללחסאב ושראתה(?)</li>
<li>ושרא]בה(?) ללכיס ושראבה ללמפאתיח וזנארק(?) ומ . .&nbsp;</li>
<li>] ואלשי אלדי ארסלתה צחבתהם הוה(?) קראץ</li>
<li>]ל . . . . וקד געלתה . . . ה נאמנים</li>
<li>]יס פאדי וצלו סאלמון אן שא אללה</li>
<li>ת]מנהם ענד סידנא מא יסלמוה לך ותצרף</li>
<li>] . צרף אלמלאך פקד געלתה לך מתנה מעכשו</li>
<li>פאנא אן שא אללה אדא וצלת אלי ענדך לא פרק ביני</li>
<li>ובינך ואן כאן ואל[</li>
</ol>
                    
                        <h3>Recto - right margin</h3>
                    
                        <ol>
<li>ל[</li>
<li>] . ומ . [</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00027-00017/canvas/2">
                    
                    
                    
                        <h3>Verso</h3>
                    
                        <ol>
<li>ד]לך עלי גדא ועגבת מן קלה אעתבאר בי אללה</li>
<li>]ל בכיר מא תערף אנני מתעלק אלקלב בכם</li>
<li>] מא אנפדתו תערפוני חאלכם ולולא</li>
<li>ש]גל קלובכם מא כנת כתבת אליכם</li>
<li>. . [. . .] אטאועני קלבי ואנא מא אכד עליך</li>
<li>מ]שגול בשקא אלדניא&nbsp;אללה ילהמך טאעתה [[ועליה]]</li>
<li>ולם י]שרח קלבי //אלא// וצול אבו אלחסן צאחב סידנא ואחכא</li>
<li>לי קציתך חתי כאנני חאצר וסרני דלך ושכרת ללה</li>
<li>עלי חסן טריקתך ומעישתך אללה יגעל מא אנת פיה</li>
<li>בדאיה ולא נהאיה אתפצל אבלג ואלדתי אלסלאם</li>
<li>ו]ערפהא אנני פי כל עאפיה מא עדמת גיר נצרהא</li>
<li>א]רגו מן אללה אן אכון אלסנה אלמקבלה כלף</li>
<li>כתאבי] פאללה יגמע ביני ובינכם פקד אנשי פי</li>
<li>] מרכב עצים אנא אן שא אללה אצל פיה</li>
<li>כץ נ]פסך אגל סלאם ומן תחוטה ענאיתך אתם סלאם</li>
<li>ואק]רי סתך אלסלאם ואסאלהא לא תכליני מן אלדעא</li>
<li>וגמ]יע אלאהל ואלאצדקא ומן יסל ענא מכצוץ אגל&nbsp;</li>
<li>ס]לאם וכתב אלעשר אלאכיר מן ניסן שנת אתמח</li>
</ol>
                    
                </div>
            
        </section>
    </body>
</html>
