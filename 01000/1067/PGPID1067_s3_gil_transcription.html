
<html>
    <head>
        <title>Transcription of Letter: T-S 13J23.4</title>
    </head>
    <body style="max-width: 860px; margin: auto">
        <h1>Transcription of Letter: T-S 13J23.4</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00004/canvas/1">
                    
                    
                    
                        <ol>
<li>אש[ ]המא לאן הדא אלבית אלגליל [ ]</li>
<li>[הי]כל כבוד ללזיארה ומא תרכת אלמואצלה אלא למא [</li>
<li>אלתי לא שך אן אלאכבאר קד אתצלת בהא וקד וקף עלי [צפ]תהא ותפצילהא</li>
<li>מן וקוף אמורי גמיעהא ואפילו צמצום המזון עליי ועלי מן וראיי מן אלעילה</li>
<li>אלתקילה ולולא דלך לכנת אואצל אלמכאתבה כמא אנני הודא אואצל אלברכות</li>
<li>לה פי גמיע אלמחאפל ובכל קהילות ישראל והמוניהם ואנשר מחאסנה</li>
<li>ואוצאפה וייי ברחמיו הרבים יסתגיב פיה צאלח אלברכות ויתנהו לשם</li>
<li>ולתהלה ברכה בקרב הארץ ויהיה לו לש[מש ומגן] לקיים כי שמש ומגן</li>
<li>ייי אלהים חן וכבוד יתן ייי לא ימנע טו[ב להולכים בתמים] וואצלת</li>
<li>אלמכאתבה או קטעתהא פאנני ואתק בדינה וניתה ומחבתה [ ]</li>
<li>מן אללה ובה בעד אללה אעתצד ועליה אתכל פי גמיע אמורי ועליה אעול</li>
<li>ואליה אסתנד עצדני אללה בבקאיה וחיותה וגמלני וכאפה אלאמה בדואם</li>
<li>רפקה וואצל אליה מן אחסאנ[ה אלגמילה כמא אח]אב ואשתהא וכן יעשה וימלא</li>
<li>ומן בעד פלה אדאם אללה עלוה עלו אלראי פי אלוקוף עלי מא כתבת בה אלי</li>
<li>חצרתה ואגאבתי ענה רבבסטה לעדרי פי תאכר אלמכאתבה טואל הדה אלמדה</li>
<li>ויקדם עלי גמיע דלך דכר אכבארה ואחואלה ואכבאר אלסאדה אלאגילי אלפתיאן</li>
<li>אדאם אללה תמכינהם וגעל דלך אלסיד פתי אלול[י דויד ר]צי אללה ענה כאלפא באקיא</li>
<li>לקיים כי תחת אבותיך יהיו בניך תשיתמו לשרים בכל הארץ ושלום אדוננו</li>
<li>ואבירנו ונבוננו הזקן המשכיל וברכותיו וטובותיו והצלחותיו ירבה לעד</li>
<li>ה בסיון ישועה</li>
</ol>
                    
                </div>
            
        </section>
    </body>
</html>
