
<html>
    <head>
        <title>Hebrew Translation of Letter: T-S 12.792</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.792</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00792/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך</span></li>
<li><span lang="he">ואת חסדו לך, מאלכסנדריה, בח׳ בכסלו, יודיעך אלוהים ויודיע לנו את ברכתו</span></li>
<li><span lang="he">ואת אושרם של החודשים הבאים אחרינו. שלומי טוב ואני מאושר, תודה לאל לבדו. יצאתי</span></li>
<li><span lang="he">ולא נפגשתי עמך, והיה הדבר קשה עלי. והנה עכשיו בא מכתבך וקראתי בו </span></li>
<li><span lang="he">ידיעות על שלומך ושימחני הדבר. אשר לעניינו של אבו אלכיר גיסך,</span></li>
<li><span lang="he">הוא נפל למשכב, לאחר שנסעת, וגרם לנו הדבר דאגה רבה.</span></li>
<li><span lang="he">לאמו היו בגללו תלאות קשות בבדידותה.</span></li>
<li><span lang="he">חליתי אף אני במחלת אבעבועות שיצאו בירכי השמאלית.</span></li>
<li><span lang="he">שהיתי במשך זמן מחוץ לעסקים, ועד עכשיו שריד מזאת דבק בי, וטרם</span></li>
<li><span lang="he">יצאתי עד עתה לעסקים. אשר לאבו אלכיר, שומרו</span></li>
<li><span lang="he">אלוהים, מצבו טוב, תודה לאל על חסדו. ראוי אפוא שתשלים את</span></li>
<li><span lang="he">עיסוקיך ותסדר לבוא. כתבת שלא אקנה</span></li>
<li><span lang="he">להם עורות. אפילו לולא היו לך כספים אצלי, הלוא הייתי שמח</span></li>
<li><span lang="he">לקנותם ולהביאם מתנה; ואולם, במחילה ממך, אמנם</span></li>
<li><span lang="he">הלכתי בזמן הזה ונתתי ייפוי כוח לבנאיה לקחת מאבן</span></li>
<li><span lang="he">אלרחבי את רבע הדינר שכתבת ולהביאו לבנך, ולא ידעתי</span></li>
<li><span lang="he">אם ביצע זאת עם לאו. אכתוב לך עוד אחר כך על מה שיהיה, וטוב</span></li>
<li><span lang="he">יהיה, ברצון האל. ביקשתי ממך לפני כן שתיקח מאדוני אבו אלפצל בן סברא</span></li>
<li><span lang="he">…. שהוא שווה ח׳ ושמינית. קח לי אותו ממנו וקנה לי בו</span></li>
<li><span lang="he">בקיראט פרי שיזף ובקיראט אלקלי,</span></li>
<li><span lang="he">וביתרה כדים ירוקים(?).</span></li>
</ol>
                    
                        <h3>שוליים, ימין:</h3>
                    
                        <p></p>
<ol>
<li><span lang="he">כתבתי גם לאדוני אבו</span></li>
<li><span lang="he">אלפרג׳ גיסיס, בדבר חפצים</span></li>
<li><span lang="he">שימכור בשבילי מן הבית </span></li>
<li><span lang="he">הקטן, תסייע לו אפוא</span></li>
</ol>
                    
                        <h3>שוליים, למעלה</h3>
                    
                        <p></p>
<ol>
<li><span lang="he">בזאת. ביקשתי ממנו גם, אם</span></li>
<li><span lang="he">ייסע אל ה׳צעיד׳ שייקח בשבילי אתו</span></li>
<li><span lang="he">מה שתהיה סבור שאפשר למכור;</span></li>
<li><span lang="he">קנו לי במורה ….</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00792/canvas/2">
                    
                    
                    
                        <h3>ע׳׳ב:</h3>
                    
                        <p></p>
<ol>
<li><span lang="he">ותביאנו עמך. גם שלחתי לאבו אלכיר סלאמה שני כדים ובהם דבש שאמי משובח;</span></li>
<li><span lang="he">עזרו לו אפוא למוכרם, ולמכור את ספר (המקרא), עם יקבל בעדו ארבעה דינרים, או ישאירנו.</span></li>
<li><span lang="he">ויזכיר לאדוננו הנגיד נ׳׳ר את הדרוש לאדוננו הרב נ׳׳ר; וימסור להדרתו ממני את מיטב</span></li>
<li><span lang="he">דרישות השלום ויודיענו שאני נושא תפילה למענו כל הזמן. מאלוהים אבקש שיקבל בנוגע אליו את הטובה</span></li>
<li><span lang="he">שבתפילות. הריני שולח לכם דרישת שלום לאבו אלכיר סלאמה. ניסים בני, ואבי</span></li>
<li><span lang="he">שולחים לך דרישת שלום; ומסור ממני לאדוני הדיין את מיטב דרישת השלום; מזמן לא כתב לי,</span></li>
<li><span lang="he">והדבר מדאיג אותי. אלוהים ישימנו, וגם את בניו, במחוז השלום. הודע לו</span></li>
<li><span lang="he">את תודתי לו ולאדוני הפרנס הנאמן, על מכירת פסולת הפשתים והכותנה וה….</span></li>
<li><span lang="he">בעד התמורה קנו לי מטיל כסף(?); לא יבוא ממנו רווח שלושה דינרים, אבל</span></li>
<li><span lang="he">איש אינו מקבל יותר מן הדרוש לפרנסתו. אולי יזדמן לכם למכור את החרוזים</span></li>
<li><span lang="he">אשר אצל אדוני הדיין ואת החרוזים אשר אצל אדוני אבו עמראן מוסא בן אלחנן.</span></li>
<li><span lang="he">הזדרז נא לעשות ככל יכולתך בדבר צורכי הקניות שלי, ואל תזניח דבר מן הדרוש לי ותסיים את עיסוקיך</span></li>
<li><span lang="he">ותסדר לבוא, שהלוא בנך מתגעגע אליך מאוד, וכדי להחלים לגמרי הוא זקוק</span></li>
<li><span lang="he">אך לראותך; אלוהים יפגישך עמו, ושלום.</span></li>
</ol>
                    
                        <h3>המען:</h3>
                    
                        <p><span lang="he">לאדוני ורבי אבו וצחק אברהים בן חננאל נ׳׳נ, הידוע (בשם) עואץ, ייתן לו אלוהים אריכות ימים ויתמיד את שלומו ואת אושרו; מנהוראי בן נסים. לפסטאט, ברצון האל.</span></p>
                    
                </div>
            
        </section>
    </body>
</html>
