
<html>
    <head>
        <title>Transcription of Letter: T-S 12.792</title>
    </head>
    <body style="max-width: 860px; margin: auto">
        <h1>Transcription of Letter: T-S 12.792</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00792/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אליך יא סיידי ומולאי אטאל אללה בקאך ואדאם סלאמתך וסעאדתך</li>
<li>ונעמתך מ[ן אלאסכנ]דריה לח' כלון מן כסליו ערפך אללה</li>
<li>וסעאדה מא יליה ואלחאל סלאמה ונעמה אל חמד ללה וחדה כרגת</li>
<li>ולם אגתמע בך ועז עלי דאלך הם אלאן וצל כתאבך ווקפת מנה</li>
<li>עלי עלם סלאמתך וסררת בדאלך אמא חאל אבו אלכיר . . .</li>
<li>קד כאן לחקה עקיב ספרך צעף ואשגל דאלך קלובנא</li>
<li>וקאסאת (!) מעה ואלדתה מקאסאת אן צעבה באלוחדה</li>
<li>ולחקני אנא איצא וגע בכראג כרג עלי פי ורכי אליסאר</li>
<li>ואקמת מדה לם אתצרף ואלי אלאן בקאיאה מעי ולם</li>
<li>אנבעת לתצרף אלי אסעה ואמא אבו אל כיר חפצה</li>
<li>אללה פקד צלח חאלה בחמד אללה ומנה פיגב או תנגז</li>
<li>אשגאלך ותעמל עלי מגיך ודכרת אן אשתרי</li>
<li>להם נטע ולו לם יכון לך ענדי שי לכנת פארח</li>
<li>באן אשתריה ואחמלו הדיא לאכן אבסט עדרי פאנא</li>
<li>פי הדא אל וקת מצית וקד כלפת בנאיה אן יאכד מן אבן</li>
<li>אלרחבי אלרבאעי אלדי דכרת ויחמלו לולדך ומא עלמת</li>
<li>הל אנגזו או לא וכתאבי יצל אליך בעד האדא במא יכון וכיר</li>
<li>הו אן שא אללה וקד כנת סאלתך תאכד מן סידי אבו אלפצל בן סברא</li>
<li>סדס ותמן פתאכדו לי מנה ותשתרי לי מנה</li>
<li>בקיראט סדר וקיראט אשנאן</li>
<li>ואלבאקי כיזאן וגצאר</li>
</ol>
                    
                        <h3>Right margin</h3>
                    
                        <p>וכדאלך כתבת לסידי אבו | אלפרג צהרי פי חואיג | יביעהא לי מן אל דאר | אלצגירה פתסאעדה</p>
                    
                        <h3>Upper margin</h3>
                    
                        <p>פיהא וכדלך סאלתה אן | סאפר אלי אלצעיד יאכד לה צחבתה | מא . . . אנבאע | תשתריו לי בתמנה . . .</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00792/canvas/2">
                    
                    
                    
                        <h3>Verso
In darker ink and a different hand</h3>
                    
                        <p>זה הפתרון לאליה יכהן בר אהרן</p>
<p>אל מערבי יחיהו אל וישמרהו וינצרהו</p>
<p>אמן ואמן סלה</p>
                    
                        <h3>Continuation of the letter</h3>
                    
                        <ol>
<li>ותגיבה צחבתך וכדאלך אנפדת לאבי אלכיר סלאמה זברתין עסל שאמי . . .</li>
<li>פתסאעדה פי ביעה ופי ביע אל מצחף ואן סוי ארבעה דנאניר אן יבקיה</li>
<li>וידכר סיידנא אל נאגיד נר פי חאגה סיידנא ואל רב נר ויכץ חצרתה עני באגל</li>
<li>אלסלאם ויעלמהא מואצלאתי להא באלדעא אסאל אללה אן יתקבל פיה צאלח</li>
<li>אלאדעיה קראת עליכם אלסלאם ואבו אלכיר סלאמה אלסלאם ונסים ולדי</li>
<li>יכצך באל סלאם ותכץ עני מולא אלביאן באגל אלסלאם ולי מדה מא קראת</li>
<li>לה כתאב ואשגל דאלך קלבי אללה יגעלה ואולאדה פי חיז אלסלאמה ותעלמה</li>
<li>שכרי לה ולמולאי אלפרנאס אלנאמן פי ביע אלמשאקה ואלקטן ולו כאן</li>
<li>אשתריו לי באלתמן חגר פצה מא עאז פיהא רבה תלתה דנאניר לאכן</li>
<li>מא יאכד אחד אכתר מן רזקה ולעל יתפק לכם ביע אל כרז</li>
<li>אלדי ענד מולאי אלדיאן ואל כרז אלדי ענד סיידי אבו עמראן מוסי בן אלחנן</li>
<li>ואללה אללה לא תבקי ממכן (?) פי חואיגי ולא תהמל לי חאגה ותנגז אשגאלך</li>
<li>ותעמל עלי מגיך פאן ולדך משתאק אליך כתיר ומא תתם [סעאד]תה</li>
<li>אלא ברויתך ואללה יגמעך עליה ושלום</li>
</ol>
                    
                        <h3>Address, upside down</h3>
                    
                        <p>לסידי ומולאי אבי יצחק אברהים בן חננאל נע [[אלמערוף בעואץ ]]</p>
<p>אלמערוף בעואץ</p>
<p>אטאל אללה [בקאה] ואדאם סלאמתה וסעאדתה</p>
<p>מן נהראי בן נסים</p>
<p>מצר אן שא אללה</p>
                    
                </div>
            
        </section>
    </body>
</html>
