
<html>
    <head>
        <title>Transcription of Letter: T-S 8J17.16</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00016/canvas/1">
                    
                    
                    
                        <ol>
<li>צדרת כתבי לחצרה מולאי אלשיך אלגליל אטאל</li>
<li>אללה בקאה ואדאם תאיידה ונעמאה וכבט</li>
<li>אעדאה ולם ארי לאחדהא גואב ואעלמה אנני</li>
<li>אנפדת אליה מע אלשיך אבו אלוליד יונס אלפאסי</li>
<li>צרה דנא' טריה עדדהא ק ודינ' וזנהא מאיה</li>
<li>ורבאעי תנעם עלי בביעהא וקבץ תמנהא</li>
<li>ותצמהא לי לאלדי (!) ענדך ותנעם יצלני כתאבך</li>
<li>באחואלך ואן כנת מסאפר יכון אלגמיע צחבתך</li>
<li>ותעלמני בספרך ומא יגב אעלאמה אנני</li>
<li>אפכרת אן אוציתני בשרא עמאמה סקילי</li>
<li>ובאללה אלעטים אסמה אן אפכרת פיהא וקד</li>
<li>נסית דלך ובאללה לקד עז עלי ומא אכרהא אלא</li>
<li>אלנסיאן ומא תדכרתהא ולא כטרת באלי אלא אלאן</li>
<li>ואנא אן שא אללה אשתריהא לך באבה ד וכסר</li>
<li>לא שך כמא דכרת ואנפדהא או תצל צחבת</li>
</ol>
                    
                        <h3>margin</h3>
                    
                        <p>ויצלני כתאבך פיהא / עו עלי אלדי לם תצלני רסאלתך / מע אחד או פי כתאב</p>
<p>/ אבו יונס ואשתהי / תדיניני לכף זכות</p>
                    
                        <h3>top of page</h3>
                    
                        <p>ובאללה לקד סהית (!) מנהא / והדא ימין תאני אשתהי / תבסט עדרה / וסלם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00016/canvas/2">
                    
                    
                    
                        <h3>page b</h3>
                    
                        <ol>
<li>וכתאבך יצלני מסרע וכתאבי מסרע יבסט עדרה</li>
<li>ואלשיך אבו אלטאהר אלסלם ואכוה אלסלם וסל'</li>
<li>ואן טלב אבו אלחסן בן כליף מנך מ דינ' יתסלמהא</li>
<li>מן אלשיך אבו אלרצא וסלם</li>
</ol>
<p>מולאי אלשיך אלגליל אבו אלפרג (?) שאכר (?) מודתה</p>
<p>הבה אללה בן חסן סט מכלוף בן מוסי</p>
<p>אטאל אללה בקאה ואדאם עזה</p>
                    
                </div>
            
        </section>
    </body>
</html>
