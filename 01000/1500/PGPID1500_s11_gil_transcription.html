
<html>
    <head>
        <title>Transcription of Letter: T-S 10J12.26</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.26</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00026/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא סידי אלשיך אלפאצ'ל ואדאם סלאמתה וסעאדתה</span></li>
<li><span lang="he">וצרף אלאסוא ענה ברחמתה מן מצר לי'ו' כ'לון מן שבט ערפה אללה ברכתה</span></li>
<li><span lang="he">וסעאדה' מא יליה ואלחאל סלאמה ונעמה למוליהמא אלחמד ואלמנה וען שוק&nbsp;</span></li>
<li><span lang="he">אליה שדיד קרב אללה אלאגתמאע במנה וגודה מא אקדר אצף לה מא כאן עלי</span></li>
<li><span lang="he">קלבי מן אעדאל דנדיר אלי אן וצלת כתבה בוזן ק'ק'י'ג' ד'י'נ' וקד סרת</span></li>
<li><span lang="he">בוז[נה]א כתיר ואמתתלת אמרה ודפע לי סידי אבי אסחק בן עמך חול</span></li>
<li><span lang="he">אלצ' ד'י'נ' ותמת אנא עליהא ק'ק'י'ג' //ווזנת עליהא דרהמין// ווזנתהא ללגהבד ואת'בת באסאמינא</span></li>
<li><span lang="he">ת'ק' ד'י'נ' פי רוזנאמה גהבד' דיואן אלנפקאת ואכד' בה בשראן אלגהבד וצול</span></li>
<li><span lang="he">דיואני ודפע לי בכ'טה וצול בק'ק' ד'י'נ' למזארעין דנדיר וקד אנפד'ת</span></li>
<li><span lang="he">&nbsp;לה מע סידי אבי עמראן מוסי וקד אטמאנת נפסי ואלראי אלסרעה</span></li>
<li><span lang="he">&nbsp;בחמל אלגמיע ליתכ'לץ מן אלדיואן וקד אגתמעת במולאי אלשיך אבו</span></li>
<li><span lang="he">&nbsp;אלסרור וקאל לי אנא אקדר אכ'ד' לכם רסאלה' בכ' עדל וקד שכרת לה</span></li>
<li><span lang="he">&nbsp;דלך לאנה אהתם בנא וקד אכדת שקה מטיבה בג' דנא' וקירטין וזן אנפדתהא</span></li>
<li><span lang="he">&nbsp;מע מוסי וקד כנת אנפדת לה ביד אלספאקצי שקה שראהא ג' ותלת</span></li>
<li><span lang="he">&nbsp;ואלשקתין אלסוסי אלדי כנת אנפדת לה יסואן מן ג' ותלת[י]ן וחולה וקד</span></li>
<li><span lang="he">&nbsp;אנפד'ת כתבה מע //כתאב// אבן אלקנדיה אלי אלאסכנדריה ואנא מנתצ'ר [</span></li>
<li><span lang="he">&nbsp;וקד וצל אלכהן וערפני אן אלצרה וצלת צחבתה סאלמה וקד קבצ'ת</span></li>
<li><span lang="he">&nbsp;אלכט מן אלגהבד כמא אוצי וקד טאלת אקאמתה תם פארגו אנה ינפד(?)</span></li>
<li><span lang="he">&nbsp;קריב ואסלה אן יחצל לי אלברקלו כתאן וקד נגז חאל אלסגל אלי אצחאבנא</span></li>
<li><span lang="he">&nbsp;בזואל אלעשר מן צקליה עלי ידי אלשיך אבו אלחסן בן חיים חסן אללה גזאה</span></li>
<li><span lang="he">&nbsp;ואסאלה ישתרי לי ודאוין ללנום בדין ותלת וחולה ואן אתפק קצארתהם</span></li>
<li><span lang="he">&nbsp;פכ'ירה וקד אכדת אלחסאב מן אלאנדלסי ובקא עליה פיה [[ג]] //ד'// דנ'א' ונצ'</span></li>
<li><span lang="he">&nbsp;רבאעיה סקליה אן לה ד'י'נ' ורבע ען כרא רזמתין וצלת אע[דאל(?)] אל</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">כ'יטי</span></li>
<li><span lang="he">יחט ב[&nbsp; &nbsp; &nbsp; ]אהא&nbsp;</span></li>
<li><span lang="he">מן אלרבאעיא&nbsp;</span></li>
<li><span lang="he">אלאקליה&nbsp;</span></li>
<li><span lang="he">וירפע אל&nbsp;</span></li>
<li><span lang="he">באקי ואנא&nbsp;</span></li>
<li><span lang="he">אטאל[ב]ה פיהא&nbsp;</span></li>
<li><span lang="he">ואמא ח[די]ת&nbsp;</span></li>
<li><span lang="he">יוסף בן סמחה</span></li>
<li><span lang="he">&nbsp;מא קדרת אכד</span></li>
<li><span lang="he">&nbsp;לה מנה שי</span></li>
<li><span lang="he">&nbsp;ולא לנא ומא</span></li>
<li><span lang="he">&nbsp;אדרי כיף</span></li>
<li><span lang="he">&nbsp;יגרי אלחאל מעה</span></li>
<li><span lang="he">&nbsp;ואלמתאע אלדי</span></li>
<li><span lang="he">&nbsp;פי רזמה אלחנן</span></li>
<li><span lang="he">&nbsp;באקי אלי אלאן</span></li>
<li><span lang="he">&nbsp;ואלדי קבצ'ת</span></li>
<li><span lang="he">&nbsp;מן אבן חכם</span></li>
</ol>
                    
                </div>
            
        </section>
    </body>
</html>
