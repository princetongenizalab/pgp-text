
<html>
    <head>
        <title>Transcription of Letter: T-S 10J12.26</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.26</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00026/canvas/1">
                    
                    
                    
                        <ol>
<li>כתאבי אטאל אללה בקא סידי אלשיך אלפאצל ואדאם סלאמתה וסעאדתה</li>
<li>וצרף אלאסוא ענה ברחמתה מן מצר לי"ו כלון מן שבט ערפה אללה ברכתה</li>
<li>וסעאדתה מא יליה ואלחאל סלאמה ונעמה למוליהמא אלחמד ואלמנה [וען] שוק</li>
<li>אליה שדיד קרב אללה אלאגתמאע במנה וגודה מא אקדר אצף לה מא כאן עלי</li>
<li>קלבי מן אעדאל דנדיר אלי אן וצלת כתבה בוזן קקיג' דינ' וקד סרת</li>
<li>(בוצולהא) כתיר ואמתתלת אמרה ודפע אלי סידי אבי אסחק בן עמך חול</li>
<li>אלצ' דינ' ותמת אנא עליהא קקיג' ווזנה עליהא דרהמין ווזנתהא ללגהבד ואתבה באסאמינא</li>
<li>תק' דינ' פי רוזנאמה גהבד דיואן אלנפקאה ואכד בה בשראן אלגהבד וצול</li>
<li>דיואני ודפע לי בכטה וצול בקק' דינ' למזארעי דנדיר וקד אנפדת</li>
<li>לה מע סידי אבו עמראן מוסי וקד אטמאנת נפסי ואלראי ללסרעה</li>
<li>בחמל אלגמיע ליתכלץ מן אלדיואן וקד אגתמעת במולאי אלשיך אבו</li>
<li>אלסרור וקאל לי אנא אקדר אכד לכם רסאלה בכ' עדל [וקד] שכרת לה</li>
<li>דלך לאנה אהתם בנא וקד אכדת שקה (מטיבה) בג' דנא' וקירטין וקד אנפדתהא</li>
<li>מע מוסי וקד כנת אנפדת לה ביד אלספאקצי שקה שראהא ג' ותלת</li>
<li>ואלשקתין אלסוסי אלדי אנפדת לה יסואן מן ו' ותלת וחולה וקד</li>
<li>אנפדת כתבה מע כתאב אבן אלקנדיה אלי אלאסכנדריה ואנא מנתטר (אלגואב)</li>
<li>וקד וצל אלכהן וערפני אן אלצרה וצלת צחבתה סאלמה וקד קבצת</li>
<li>אלכט' מן אלגהבד במא אוצי וקד טאלת אקאמתה תם פארגו אנה ........</li>
<li>קריב ואסלה אן יחצל לי אלברקלו כתאן וקד נגז חאל אלסגל אלי אצחאבה</li>
<li>בזואל אלעשר מן צקליה עלי ידי אלשיך אבו אלחסן בן חיים אחסן אללה גזאה</li>
<li>ואסלה ישתרי לי רדאוין ללנום בדינ' ותלת וחולה ואן אתפק קצארתהא</li>
<li>(פכירה) וקד אכדת אלחסאב מן אלאנדלסי ובקא עליה פיה ג' דנא' ונצ'</li>
<li>רבאעיה סקליה אן לה דינ' ורבע ען כרא רזמתין וצלת</li>
</ol>
                    
                        <h3>Margin</h3>
                    
                        <p>....... / יחטב ...../ מן אלרבאעיה / אלצקליה / וידפע אל / באקי ואנא /</p>
<p>אטאלבה בהא / ואמא / יוסף בן סמחה / מא קדרה אכד / לה מנה שי /</p>
<p>ולא לנא ומא / אדרי כיף / יגרי אלחאל מעה / ואלמתאע אלדי / פי רזמה</p>
<p>אלחון / באקי אלי אלאן / ואלדי קבצה / מן אבן מנס</p>
                    
                        <h3>Top of page</h3>
                    
                        <p>מא בעת מנה / אלא מא כנת / ערפתה וכפת /אן אמור / ארמיה פי אל / קיסאריה /</p>
<p>ולא ינגז והו / באקי וחאל / אלדונג ואקד / אלי אלאן לם / ינגז פיה /</p>
<p>חאל וכל יום / אבן אלשגרי יועדנא ועד / פארג</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00026/canvas/2">
                    
                    
                    
                        <h3>Verso</h3>
                    
                        <ol>
<li>וקד וזנת פי (בין) ביד מוסי עלי אלמרכב דינרין וקד וצל כתאב מרדוך</li>
<li>והו ידכר מא עאמלה? בה אכוה אחסן אללה גזאך וידכר אן אנ[פדת] לה מן תמן</li>
<li>אלמתאע מא דפעה אלי אכוה אללה לא יעדמה אבדא תפצל וקד בענא כצאץ</li>
<li>כלטה אבן אלסכרי סעד ג' ורב' יזול אלסמאחה ואלדלאלה ואמא אלסיאוה</li>
<li>באקיה אלי אלאן אסואק מיתה ולא יכלינא מן קליל ? חסב עואידה ואיאדיה</li>
<li>מתפצל קראת עליך אתם אלסלם וסידי אבו סעיד מימון אלסלם ואבו אלפצל</li>
<li>אלסלם ולם נרא לה כתאב פי אלקאפלה ואבו אלבשר סלמאן אלסלם וקד וצל סעיד</li>
<li>ומולאי אלרב אדאם אללה עזה יכצה באתם אלסלאם סידי אלשיך אלפאצל אבן אסחק ברהון בן מוסי</li>
</ol>
                    
                        <h3>זל</h3>
                    
                        <ol>
<li>אטאל אללה בקאה ואדאם סלאמתה וסעאדתה</li>
<li>שאכר תפצלה נהראי בן נסים נע'</li>
<li>בוציר אן שא אללה</li>
</ol>
                    
                </div>
            
        </section>
    </body>
</html>
