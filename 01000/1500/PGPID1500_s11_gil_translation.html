
<html>
    <head>
        <title>Hebrew Translation of Letter: T-S 10J12.26</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J12.26</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00026/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב לך, אדוני ורבי האציל, ייתן לך אלוהים אריכות ימים ויתמיד את שלומך ואת אושרך,</span></li>
<li><span lang="he">ויסלק ממך כל רע ברהמיו, מפסטאט, בי׳׳ו בשבט, יודיעך אלוהים את ברכתו,</span></li>
<li><span lang="he">ואת אושרם של החודשים שלאחריו. שלומי טוב ואני מאושר, לבעלי (השלום והאושר) תודה על חסדו. אני מתגעגע</span></li>
<li><span lang="he">מאוד אליך, יקרב אלוהים את פגישתנו בחסדו ובטובו. איני יכול לתאר לך כמה</span></li>
<li><span lang="he">דאגתי בגלל המשואים מדנדיר, עד שהגיעו מכביך, על תשלום קקי׳׳ג דינר, אכן שמחתי</span></li>
<li><span lang="he">על תשלומם מאוד ונשמעתי למצוותך. מסר לי אדוני אבו אסחק בן דודך</span></li>
<li><span lang="he">צ׳ דינרים בקירוב, והוספתי אני עליהם קקי׳׳ג, ושילמתי בעדם שני דרהמים, שילמתים לג׳הבד׳ ורשם על שמותינו</span></li>
<li><span lang="he">ת׳׳ק דינר ביומן הג׳הבד׳ של דיואן ההוצאות ולקח על זה בשראן ה׳הבד׳ קבלה</span></li>
<li><span lang="he">מטעם הדיואן ומסר לי בחתימתו קבלה על ק׳׳ק דינר ליוגבים שבדנדיר ושלחתי</span></li>
<li><span lang="he">לו דידי אדוני אבו עמראן מוסא; ועכשיו אני רגוע, ולדעתי יש להזדרז</span></li>
<li><span lang="he">בהובלת הכול, די להשתחרר מהדיואן. נפגשתי עם אדוני ורבי אבו</span></li>
<li><span lang="he">אלסרור ואמר לי: יכול אני לקבל בשבילכם תעודת משלוח על כ׳ משאוי; הודיתי לו</span></li>
<li><span lang="he">על זאת, כי הוא התעסק בענייננו. קניתי יריעת אריג משופרת בג׳ דינרים ושני קיראטים שקולים ושלחתיה</span></li>
<li><span lang="he">בידי מוסא; לפי כן שלחתי לך בידי הספאקצי יריעת אריג, (מחיר) קנייתה ג׳ ושליש.</span></li>
<li><span lang="he">שתי יריעות האריג הסוסי ששלחתי לך לפני כן קוות מג׳ ושני שלישים בקירוב (ומעלה).</span></li>
<li><span lang="he">שלחתי את מכתביך עם מכתב אבן אלקנדיה לאלכסנדריה, ואני מצפה ….; </span></li>
<li><span lang="he">בא הכהן והודיע לי שהכיס הגיע עמו בשלום. קיבלתי את</span></li>
<li><span lang="he">חתימת הג׳הבד׳, כפי שהיתה ההוראה, והוא חיכה לה שם זמן ממושך. אני מקווה שיישלח(?)</span></li>
<li><span lang="he">בקרוב. אני מבקש ממך כי תשיג לי את ברקלו הפשתים. וכבר בא לידי גמר עניין פקודת השלטון לאנשינו</span></li>
<li><span lang="he">בדבר ביטול העשר בסיציליה, על ידי האדון אבו אלהסן בן היים, ייטיב אלוהים את גמולו. </span></li>
<li><span lang="he">אבקש ממך כי תקנה לי שתי כותנות שינה, בדינר ושליש בקירוב, ואם מתאפשר כיווצן</span></li>
<li><span lang="he">מוטב. קיבלתי כבר את החשבון מהאנדלסי, והוא נשאר חייב על פיו ד׳ דינרים וחצי,</span></li>
<li><span lang="he">רבעי דינר סיציליים; לזכותו דינר ורבע בעד הובלת שתי כריכות. הגיעו המשואים ….</span></li>
</ol>
                    
                        <h3>שוליים, ימין</h3>
                    
                        <p></p>
<ol>
<li><span lang="he">בכיטי</span></li>
<li><span lang="he">יש לנכות את הובלתם</span></li>
<li><span lang="he">מרבעי הדינרים</span></li>
<li><span lang="he">הסיציליים</span></li>
<li><span lang="he">ולשלם את</span></li>
<li><span lang="he">היתרה; אני</span></li>
<li><span lang="he">אתבע אותם ממנו;</span></li>
<li><span lang="he">אשר לפרשת</span></li>
<li><span lang="he">יוסף בן שמחה;</span></li>
<li><span lang="he">לא יכולתי לקבל</span></li>
<li><span lang="he">ממנו בשבילך דבר,</span></li>
<li><span lang="he">(12–14) אף לא בשבילנו; אינני יודע כיצד יסתדרו הדברים אתו. </span></li>
<li> </li>
<li> </li>
<li><span lang="he">הסחורה אשר</span></li>
<li><span lang="he">בכריכה של אלחנן,</span></li>
<li><span lang="he">נשארת עד עכשיו.</span></li>
<li><span lang="he">ואשר קיבלתי מאבן חכם</span></li>
</ol>
                    
                        <h3>שוליים, למעלה</h3>
                    
                        <p></p>
<ol>
<li><span lang="he">מכרתי מזה</span></li>
<li><span lang="he">רק מה שכבר</span></li>
<li><span lang="he">יודע לך. פחדתי</span></li>
<li><span lang="he">ללכת</span></li>
<li><span lang="he">להציע זאת</span></li>
<li><span lang="he">בקיסאריה,</span></li>
<li><span lang="he">שמא לא יסתדר, והוא</span></li>
<li><span lang="he">נשאר. עניין</span></li>
<li><span lang="he">הדונג, אין בו שינוי,</span></li>
<li><span lang="he">עד עכשיו לא</span></li>
<li><span lang="he">סיימנו את</span></li>
<li><span lang="he">הפרשה, ובכל יום</span></li>
<li><span lang="he">אבן אלשארי</span></li>
<li><span lang="he">מבטיח לנו הבטחת</span></li>
<li><span lang="he">שווא.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00026/canvas/2">
                    
                    
                    
                        <h3>ע׳׳ב</h3>
                    
                        <p></p>
<ol>
<li><span lang="he">שילמתי לטיבאן על ידי מוסא על האונייה שני דינרים. הגיע מכתב ממרדוך,</span></li>
<li><span lang="he">והוא מודה על שיפולך מאחיו, ייטיב לך אלוהים את גמולך. הוא כותב שאשלם לו מן התמורה</span></li>
<li><span lang="he">של הסחורה מה ששילם לאחיו, אל ימנע ממנו אלוהים את חסדו לעולם. מכרנו עופרת </span></li>
<li><span lang="he">בשותפות עם אבן אלסכרי, במחיר ג׳ ורבע, בניכוי הנחה ודמי תיווך; ואשר לעפצים, </span></li>
<li><span lang="he">הם נשארים עד עכשיו; השווקים מתים. אל תימנע (מלשלוח) לנו קצת חלב, על פי מנהגיך ומעשיך הטובים,</span></li>
<li><span lang="he">בטובך. הריני שולח לך את מיטב דרישות השלום ולאדוני אבו סעיד מינון, דרישת שלום, ולאבו אלפצל</span></li>
<li><span lang="he">דרישת שלום; לא הגיע ממנו מכתב עם השיירה; ולאבו אלבשר סלימאן דרישת שלום. הגיע סעיד</span></li>
<li><span lang="he">….אדוני הרב, יתמיד אלוהים את כבודו, שולח לך את מיטב דרישות השלום; ושלום; ישועה.</span></li>
</ol>
                    
                        <h3>:המען</h3>
                    
                        <p><span lang="he">לאדוני ורבי האציל, אבו אסחק ברהון בן מוסא ז׳׳ל, יתן לו אלוהים אריכות ימים ויתמיד את שלומו ואת אושרו; מודה חסדו נהוראי בן נסים נ׳׳ע; לבוציר, ברצון האל.</span></p>
<p><span lang="he"></span></p>
                    
                </div>
            
        </section>
    </body>
</html>
