
<html>
    <head>
        <title>Transcription of Letter: T-S 18J4.26</title>
    </head>
    <body style="max-width: 860px; margin: auto">
        <h1>Transcription of Letter: T-S 18J4.26</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="he">
            
                <div data-canvas="https://cudl.lib.cam.ac.uk/iiif/MS-TS-00018-J-00004-00026/canvas/1">
                    
                    
                    
                        <h3>recto</h3>
                    
                        <ol>
<li>זה גורלם מנת מדם לתת להם כמעשה יד[ם</li>
<li>להודיע כי כל מלשין ומרכיל חובה להרשיע ותמיד ק[</li>
<li>ברעתו אותו להכריע בצרעת פורחת גופו להנגיע כי כן ראוי א[</li>
<li>יאריך לכל כמעשיו בעתו להעריך גאונו להדוך להדריך לשונו לכרות [</li>
<li>יום אין בו פדיום יודע כי יש פרי לצדיק בערץ אך יש אלדים שופטים בארץ ולמאד</li>
<li>עד מאד הוקשה לנו אשר הקרה לחבירנו הסמוך בישיבתנו ולפני אלדינו שפכנו תחנה</li>
<li>בנפש אנונה לאמר אנא אל נא רחם נא והושיעה נא והצליחה נא ותבוא לפניך אנקת</li>
<li>אסיר והוציאה ממסגר אסיר ותניהו לרחמים ומלשיניו יהיו נאלמים נדמים בושים</li>
<li>נכלמים והיינו מקוים צופים: יד דרך מצפים עד בוא שמועה כי נעשתה תשועה</li>
<li>על ידי אנשים צדיקים אנשי דיעה ואמנם כי הזכות מתגלגלת על ידי רודפי צדק</li>
<li>מתמללת ואלדינו יתברך שמו ויתעלה זכרו בעולמו פלגי מים לבית מלכים בידו</li>
<li>אל כל אשר יחפוץ יטם לכבודו הוא בחסדו נתן בלב הגביר המתנציח במלכות לנצח</li>
<li>לחקור על אודות אמרי העדות לא בטח על איש ולא סמך לשומו חוקר במסמך</li>
<li>כי אמר אולי היטב לא יחקור ישנה הדבר וישקור ויהי בדרשו בחקרו על דברי העד</li>
<li>המעיד בשקרו ויתבונן מתוך דברו והנה עד שקר העד באמרו שקר ענה בעדותו</li>
<li>במאמרו ויוציאהו בזעף בזעם להנזירו ויאמר להביא את הדבר אל אדונינו המלך יחי לעד</li>
<li>וכשמוע אדונינו המלך יחי לעד את הדברים האלה ידע אל נכון כי העדות שקר בהתגלה</li>
<li>ויאמר יחי לעד לשלח רצוצים חפשים ולפתח חותמות חרושים ונודע לכל כי מלך במשפט</li>
<li>ארץ יעמיד ובצדק כסאו יסעוד ויתמיד וכל עולתה ירחיק ועושיה ישמיד ויהי בהגיע</li>
<li>הדבר אלינו הגדנו והשמענו ובקהל רב הטוב הנעשה הודענו ונאמר אחינו בית ישראל</li>
<li>לכם לדעת הוא כי אדונינו המלך לעולם יחיה ומלכותו תקום ותהיה הודיע צדקו</li>
<li>במרעיתו כי כל תאוותו הצדק והאמת בעושי מלאכתו וגם הסגן רב הסרך הטיב הדרך</li>
<li>בערך חוב עלינו להתפלל עליהם ולשאול מאת אלודינו לחיה אדונינו המלך יחי לעד</li>
<li>לנשא מלכותו ולהצליח הגביר המצליח ולהגביר חיילות אדונינו המלך לרד לפניו גוים</li>
<li>ולפתח מתני מלכי האיים ולתת לו אוצרות חשך אוצרותיו למלא ומטמוני מסתרים</li>
<li>לו לגלה ותהי התפילה בקול רם בקהל רב בשבת ויצא יעקב במדינת רמלה והקהל עונים</li>
<li>אמן וכמו כן נכתוב אל עיר הקו אלדים יכונניה עליון יען עשותו חסד עם איש עשוק</li>
<li>ורצוץ ולא נתן תאוות כל איש חומס וחומץ וכמו כן בירכנו גבירנו ושרינו וסלרינו השר</li>
<li>הנאה כבוד קדושת מרנא ורבנא דויד הלוי ישועה יראה וינאה ולא יכאה בן רב יצחק</li>
<li>ולזקינים החשובים והנכבדים הנקובים מרב שלה ומרב סעדיה ומרב יוסף ישמרם אל בן מרב ישראל הנודעים אלדסאתרה ואשרנום בטובה</li>
<li>וכמו כן לכל השרים והסופרים העוזרים בדבר שכרם יגדל ויגבר וכן לכל הזקינים החשובים</li>
<li>זקני שתי הפיאות הנקובים אשר הם גם הם לא נחו ולא שקטו במושבים עד אשר</li>
<li>הפליא נס יושב הכרובים ברוך יי אשר הפליא חסדו לעבדו בעיר מצור ועתה</li>
<li>אחינו ראוי לנו להסיר הקנאה מבינותינו ולהסיר השנאה מנפשותינו ולהוכיח איש את אחיו</li>
<li>לאמר הלא אב אחד לכולנו הלא אל אחד בראנו מדוע נבגד איש באחיו לחלל בר אבות</li>
<li>דיינו שנאת הגוים אויבינו המבקשים נפשותינו עד אשר נאכל איש בשר זרועו איש את</li>
<li>אחיהו להריעו להכרית שמו וזרעו: מנשה את אפרים ואפרים את מנשה דיי לנו ארם מקדם</li>
<li>ופלשתים מאחור האוכלים אותנו בכל פה נתונים לבז ואין מציל משסה ואין אומר השב:</li>
<li>המולו ליי והסירו ע/ר/לות לבבכם: לכו ונשובה עד יי כי הוא טרף וירפאם: ראוי לסמוכי</li>
<li>חבורה להתחבר: ולהתאזר ולהתחזק ולהתאמץ ביראת אלדינו ללכת לפתח חרצובות</li>
<li>רשע ולהתר אגודות מוטה ולטהר העם ישראל: לבלתי אכול דבר האסור ולעיין במשפטי</li>
<li>יי ולהוציא הדין אל אמי[תו</li>
</ol>
                    
                </div>
            
        </section>
    </body>
</html>
