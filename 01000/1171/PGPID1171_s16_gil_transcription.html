
<html>
    <head>
        <title>Transcription of Letter: T-S 13J6.22</title>
    </head>
    <body style="max-width: 860px; margin: auto">
        <h1>Transcription of Letter: T-S 13J6.22</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00006-00022/canvas/1">
                    
                    
                    
                        <h3>Recto</h3>
                    
                        <ol>
<li>ב[שרת במגי סיידנא א]לינא בעד אלפסח וכאן דלך ענדי אכבר</li>
<li>אלב[שרה ואחסן אלאכב]אר נגד למן נתפרג ובמן נאנס וכנת נתוקע</li>
<li>[מגיה וסכנאה פי ביתי] תם בלגני אנה כתב למן יכתרי לה מוצע</li>
<li>ללסכנא ועז עלי דלך גיר אני מא איקנת פלמא קרבת אלענצרה</li>
<li>ואנסלך דו אלחגה סאלני אבו גאלב סידי אסחק בן שויע אן נעקד</li>
<li>לה מוצע וקאל לי אנה סאלני מן מצר פי דלך פעקדת גמלה אלגלק</li>
<li>עלי נפסי אלדי כאן פיה צדקה אלקיצראני וגירה וקלת יצל</li>
<li>יתכיר לנפסה פי אלמוצע כיף ישא וכנת מרתגי וצולה פי אל</li>
<li>ענצרה לתנשרח נפסי אליה ונאנס בה פכאן עוץ דלך בעונותי</li>
<li>כתב אלעזא באלמציבה אלעטימה ואלחסרה אלדי לם נגד להא</li>
<li>עזא וכנת כמא קאל אלולי כי טוב קויתי וג וכאן קד דכר לי סידי</li>
<li>אבי סהל מנשה אן כתאבה יצל אלי משרוח מע מולאי אלשיך</li>
<li>מר רב משה פקלת לעלה יצל פי הדה אלאיאם פלמא וקפת עלי</li>
<li>כתאבך אנה יצל איאם אלחג תזיד גמי ואלמי ולם תערפני</li>
<li>איש סבב תאכרה אבקית מתחיר פי אלמוצע אלדי תרכתה</li>
<li>כאלי מן אול אלסנה לא אעלם איש אפעל פיה ולא תתרכני נפסי</li>
<li>אכריה בקיה אלסנה פיכון ענד וצולה בעיד עני אסל אללה</li>
<li>יופק פיה ואחב ענך יאסידי תבלגה עני אפצל אלסלאם ותערפה</li>
<li>מא עלי קלבי מן בעדה ולו איקנת אנה יקים במצר טול הדה אל</li>
<li>מדה לכנת אכתב אליה גיר אני אלאקי אלרגא וקת בעד וקת</li>
<li>טול הדה אלמדה אסל אללה תעאלי יקרב אלאובה וימן באלאגתמאע</li>
<li>ואני לאקול אן אוגב וקת יתגה אלאנסאן פיה אלי הדא אלבית</li>
<li>איאם אלאבל אלדי הי חאלה פיה הדא אלזמאן אלי אן יזכי אללה</li>
<li>תעאלי //אלי// איאם אן יטלע אליה באלפרח ואלסרור במא קאל ולייה</li>
<li>אדדם עד בית אים בקול רנה ותודה אסל אללה תעאלי יקרב</li>
<li>דלך בימינו ובימיכם ובימי כל עמו ישראל ויתבת ועדה</li>
<li>אז תשמח בתולה במחול וג פאחב מן סידי אלגואב בשרח</li>
<li>גמיע מא כתבת אליה ומא תזיד אליה מן אלאכבאר מן גהה</li>
<li>אלמגרב ואכבאר אלמראכב אלמצירה איש בלגכם ענהא</li>
<li>תכתץ נפסך אלשריפה אפצל אלסלאם ואלרב אלשיך מר רב משה</li>
<li>וסידי אבי אסחק פתאה וסאיר גמאעתכם אפצל אלסלאם</li>
<li>וכל מן סאל ענא אפצל אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00006-00022/canvas/2">
                    
                    
                    
                        <h3>Verso</h3>
                    
                        <ol>
<li>וקד אוצלת כתאבך אלי ר אברהם החבר ושק עליה תאכר כתבך ען</li>
<li>אלמראכב וגואבה יצל אליך והו שאכר דאעי וכדלך ר שמעיה</li>
<li>החבר יבלגך אפצל אלסלאם והו בקוה אלשכר לך ואלתנא</li>
<li>עליך ואלכל דאעיין ללה תעאלי בסלאמתך ובלוג אמאלך</li>
<li>פי אלדין ואלדניא ואבו יוסף וסידתי אלאכת יכצוך אפצל</li>
<li>אלסלאם ותסרע אלגואב מתפצל ואורך ימים ושנות חיים יריך אללה</li>
<li>וסידתי אלאכת תסאלך תאכד להא ברבע מתקאל כאבלי</li>
<li>גיר מכתאר תשרבה תנפדה אליהא מע מן יטלע מסרע</li>
<li>וכדלך תמן אלמחמל אלדי ענד מרדוך ישתרא בה</li>
<li>חצר סמאר מן אלאסכנדריה ולעל מן יטלע פי אלבחר</li>
<li>ינפדהם מעה פהי ללמגארה מקדסה ונסים אלמועלם</li>
<li>תכתב אלי שרח אלגמיע מתפצל בסרעה אלגואב ושלום</li>
</ol>
                    
                        <h3>Arabic</h3>
                    
                        <ol>
<li>מן וקת אן רגעת אלי [ ] אלגשר אלמעאריג אנקטעת</li>
<li>מראשלתך [ ] אלי כל חאל יא קטעת אשמה פיהמא</li>
</ol>
                    
                        <h3>Judeo-Arabic</h3>
                    
                        <ol>
<li>וכדלך יאסידי אן כאן יגד במצר קרמז שדוני תשתרי להם מנה</li>
<li>ה ארטאל ולעל ז רטל חריר קצטנטיני מצבוג אן כאן צאלח ותערפני</li>
<li>תמן אלגמיע ותזן תמנה מן אלדנאניר אלמדכורה ותערפני סער אל</li>
<li>אלמסלך גיר מצבוג ואן כאן יתם כרוגה מן מצר בגיר אדא פקד [ ]</li>
<li>רגבו אלי אן אכתב אליך פי דאלך לעל יחצל להם מנפוע ואריד בלוג</li>
</ol>
                    
                </div>
            
        </section>
    </body>
</html>
