
<html>
    <head>
        <title>Transcription of Letter: T-S 12.364</title>
    </head>
    <body style="max-width: 860px; margin: auto">
        <h1>Transcription of Letter: T-S 12.364</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00364/canvas/2">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אלעזיז עלי אטאל אללה בקאך ואדאם נעמאך מן [אל]</li>
<li>קדס עמרה אללה נצ׳ טבת ואלחאל סלאמה ונעמה ושוק אליך קרב אללה אל</li>
<li>אגתמאע בך פי הדא אלמוצע וכאצה אלי סוכות שנת השמטה לעל</li>
<li>אללה יגעל פי קלבך אלמגי פי הדה אלסנה אן שא אללה תקדמת כתבי אליך</li>
<li>ואנפדת טייהא כתב ללגרב ארגו אנך אנפדתה[א וטיי כתאבי]</li>
<li>הדא כתאב לר לבראט אחב תנפדה ללגרב אן שא אללה וכדלך</li>
<li>אנפדת אליך גואב אלשאלות אלדי סאלת אכד גואבהא ודפעת לר</li>
<li>יצחק ורק י׳א׳ ורקה מן אלורק אלדי לך ארגו וצולהא אליך ואחב תנפד</li>
<li>לי אלכסא אלדי דכרת וצל אלי מן טראבלס ואלעקאקיר ואן אמכן קליל</li>
<li>קפאר מע סידי אבו עלי אסמעיל בן רעבוב לאנך [תע]ל[ם]</li>
<li>לעל יסלם אלגמיע לסידי אבי סעיד מכלוף בן עזר[ו]ן [אבקאה א]ללה</li>
<li>והו ינפדהם אלי אלקדס אן שא אללה וכדלך אמר אם שאול להא</li>
<li>רבאעי ענד סרור בן סהלאן והי צעיפה מחתאגה אלי דאנק לעל</li>
<li>תקרצה ותזנה אן כאן גיד ידפע אליהא הנא והי דאעיה לך וכדלך</li>
</ol>
                    
                        <h3>Right Margin</h3>
                    
                        <ol>
<li>אם יעקוב</li>
<li>בן אלזאכי</li>
<li>דאעיה לך</li>
<li>סאלתני סואלך</li>
<li>תסאל ען אבנהא</li>
<li>אלתגאר אלדי</li>
<li>גאו מן טראבלס</li>
<li>כיף חאל</li>
<li>אבנהא</li>
<li>ואיש ילבס</li>
<li>לאנה</li>
</ol>
                    
                        <h3>Top Margin</h3>
                    
                        <ol>
<li>קאל מא</li>
<li>ענדה מא</li>
<li>ילבס וכיף</li>
<li>טרקה</li>
<li>אן כאן הי</li>
<li>גיאד או</li>
<li>גיר דלך</li>
<li>והי תקצי</li>
<li>חואיגי</li>
<li>פאחב</li>
<li>תערפני</li>
<li>גמ[יע] דלך</li>
<li>[ ]ל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00364/canvas/1">
                    
                    
                    
                        <h3>Verso</h3>
                    
                        <ol>
<li>וקד כנת ערפתך אן ר אברהם בן אלתלמיד אנפד לר אבון עשרה דנאניר</li>
<li>ור אבון קד הדא ותצרף ובנתה פי עאפיה גיר אנה תצעב עליה ל....</li>
<li>וחמאתה מא תקצר מעי פאחב אדא כתבת לר אבון כת[א]ב תשכרהא</li>
<li>עני ותשכרהא ותכצהא אלסלאם ען חמאתך וואלדתהא אל[ ]</li>
<li>ואלקדס פיה רעב אלקפיז אלקמח בתלתה דנאניר יגי בתלתה ונצף</li>
<li>לאן תראב וגרבלה אללה יפרג ענא וען אלצעפא קראת עלי כאצה</li>
<li>נפסך אלשריפה אפצל אלסלם וסידנא אלרב אדאם אללה עלאה אלסלם</li>
<li>ואצהארך וחמאתך וואלדתהא ומן תשמלה ענאיתך אלסלם ור אבון</li>
</ol>
                    
                        <h3>Top Margin</h3>
                    
                        <p>יכצך אלסלם ותערפני כיף סער אלרקוק ענדכם ושלומך ירבה</p>
                    
                        <h3>Right Margin</h3>
                    
                        <p>[ ] ור יצחק יכצך אלסלם</p>
                    
                        <h3>Below, Upside-Down</h3>
                    
                        <ol>
<li>لسيدي وموﻻي نهراي بن نسيم شاكر٥ اسراييل بن سهلونן</li>
<li>[اطال الله بقا٥ وادام عز٥ وتاييد٥[ الفسطاط ان شاء الله</li>
<li>الحسين بن طاهر عمر بن يوسف وولد٥</li>
</ol>
                    
                </div>
            
        </section>
    </body>
</html>
