
<html>
    <head>
        <title>Transcription of Letter: T-S 8J15.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8J15.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00015-00012/canvas/1">
                    
                    
                    
                        <ol>
<li>יברכך ייי מציון ואלדה אליהו היב'</li>
<li>אעלם ולדי אבו אלברכאת רזקה אללה אלברכאת</li>
<li>אנני עמלת פי הדא אלעיד מצוה עצימה יכאפיני</li>
<li>אללה בהא חית אנני אפתרק תמנה (?) מן גהה אלמולי</li>
<li>אלסאדה אצחאבנא פי אלקליוב ברוכים יהיו</li>
<li>טאבת נפסי בפראקי מנה ואלמקצוד מנה אן</li>
<li>יקרא הדה אלורקה ינהץ פי אלמגי לאנני עלי ספר</li>
<li>אלי אסכנדריה אנא ור יצחק והו איצא אזווגה למן</li>
<li>יכתארה אלבארי תע ואנא אגתמע מע סיידנא</li>
<li>אלרייס ירום הודו או מע רבנו מנחם שמ צו אן יכו</li>
<li>להם שכץ ירתצי בה ואללה אללה סאעה וקופך עלי</li>
<li>הדה אלאחרף תגי לאן ואלדתך חצלת להא אלאם</li>
<li>עטימה ואללה אלמעאפי ברחמתה פתקום תחצר</li>
<li>סרעה ותערף אלשיך אלאגל אלמוופק אבי אלנגם הלאל</li>
<li>ופקה אללה תע אן לא יכייבני במא אועד אן יעצר</li>
<li>לי קליל כמר בעשרין דרהמא ואלדראהם חאצרה</li>
<li>ותבלג סלאמי ללמולי אלאך אלאעז אלנגיב שצ מע ולדה</li>
<li>ל [</li>
</ol>
                    
                        <h3>margin</h3>
                    
                        <p>וללשיך אל[...] שצ / ללשיך אבי אלתנא / וללשיך אבו מ /ואכיה</p>
<p>איצא / וללשיך אלחכים / אלסדיד / ואן כאן גא / אלשיך / אלמכין / תאכד</p>
                    
                        <h3>top of page</h3>
                    
                        <p>מנה אלוצ[...] / ותחצרהם מעך / ושלום</p>
                    
                </div>
            
        </section>
    </body>
</html>
