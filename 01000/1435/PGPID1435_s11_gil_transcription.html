
<html>
    <head>
        <title>Transcription of Letter: T-S NS J388</title>
    </head>
    <body style="max-width: 860px; margin: auto">
        <h1>Transcription of Letter: T-S NS J388</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00388/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">אטאל אללה יאשיכי ומולאי וריסי בקאך ומן תופיקה לא אכלאך</span></li>
<li><span lang="he">             כתבת יום ראש חדש אב כאן תקדם כתאבי אלי אלשיך</span></li>
<li><span lang="he">ושרחת לך פיה מא וצל לך והי ז' צרר [                             ]</span></li>
<li><span lang="he">ז' ורזמה שקה ופי יומנא הדא וצלת אתנין מע [          בן]</span></li>
<li><span lang="he">פרח ואחדה מע חסון ואכרה פי מרכב בן [                ]</span></li>
<li><span lang="he">אללה יגמע עליה אלגמיע במנה ופצלה [וקד וצל] מרכב אלקאיד</span></li>
<li><span lang="he">אלאגל ופיה מן אצחאבנא ה' אנפס עטיה בן אל[        ]מא ומימון</span></li>
<li><span lang="he">בן אפרים וקאל ל[י סי]די אבו סעיד אנה וגה לך [                 ]</span></li>
<li><span lang="he">פי מרכב בן אלשדיד י'ג' רזמה נחאס [                 ] ורזמה</span></li>
<li><span lang="he">שקה פי מרכב בן אל[                ] אביע מן בן נהראי מן קבל מוסי</span></li>
<li><span lang="he">בן אלמגאני וקבץ אלגמיע כלוף בן זכרי אעלמת מולאי דלך</span></li>
<li><span lang="he">ואלכתאן אלדי כאן בעתה [           ]לע פיה שי אלא נפקה ושדת</span></li>
<li><span lang="he">מנה עדל עלי נפסי ואלי אלסעה לם נקבץ תמן אלכתאן וגאני</span></li>
<li><span lang="he">כתאב סידי אבו אלחי בן כלילה [          ] אן לם יביע לי מן אל</span></li>
<li><span lang="he">כתאן אלא ד' אעדאל וגה לי מן תמנה צרתין פיהא ק'ב' די'נ'</span></li>
<li><span lang="he">ואחדה פי מרכב אלקאסם ואכר[ה ו]צלת ברחלי ל' ז'ק זית</span></li>
<li><span lang="he">ואיצ'א כ'א' זק זית פי קארב בן אלחדב [                 ]</span></li>
<li><span lang="he">יאסידי מן קצה אלצאבון אלדי כאן לנא מע אבן אלשדיד לם</span></li>
<li><span lang="he">יחצל לנא פיה שי אלא דין צ' פאן ירא פיה מולאי [         ] עלינא</span></li>
<li><span lang="he">ותכתב אלי מולאי אלשיך סלמה אללה אן יעמל לי עלי שרי אלכיש</span></li>
<li><span lang="he">ו[          ]גיגה [                           ] וקד צרני אמר אלצרר אלתי</span></li>
</ol>
                    
                        <h3>Right Margin</h3>
                    
                        <ol>
<li><span lang="he">          ] וצולהא [          ד]נ'נ' עין פתעמל לי עלי תוגיה אלדנ'נ' ימולאי עלי כאצה</span></li>
<li><span lang="he">נפסך אלשריפה אלסלם וסידי אבי אלפצל אלסלם ואבי נצר אלסלם וסידי מנשה ואבו סעיד אלסלם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00388/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">נחב מן מולאי [אל]שיך אן יתמם ועדה לי פי מא סאלתה מן</span></li>
<li><span lang="he">אדא וגהת אליה אלזית יעמל עלי מא ראי אמא ביע או</span></li>
<li><span lang="he">או(!) יצבר קליל לאן אלזית קליל מא [  ]ח' &lt;' דינ' יאכר</span></li>
<li><span lang="he">ואן כאן תם אכי פתעמלה ינחדר רואג אלי ואלסלם</span></li>
<li><span lang="he">ואן וצל לי שי יאמולאי מן ענד אבו אלחי או מן ענד</span></li>
<li><span lang="he">יוסף בן רחמים פי אלמוסם ואנא ג'איב פי אלריף פתקבץ' לי</span></li>
<li><span lang="he">אלגמיע חסב עואידך ואלסלם</span></li>
</ol>
                    
                        <h3>Address</h3>
                    
                        <ol>
<li><span lang="he">[אלי] מולאי אלשיך אלגליל                            מן צניעתה הארון</span></li>
<li><span lang="he">אבו אלפרג יוסף בן יעקב בן עוכל                     בן יוסף אלג[זאל] </span></li>
</ol>
                    
                </div>
            
        </section>
    </body>
</html>
