
<html>
    <head>
        <title>Hebrew Translation of Letter: T-S NS J388</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS J388</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-NS-J-00388/canvas/1">
                    
                    
                    
                        <h3>ע׳׳א</h3>
                    
                        <p></p>
<ol>
<li><span lang="he">ייתן לך אלוהים, אדוני ורבי וראשי, אריכות ימים ואל ימנע ממך הצלחה.</span></li>
<li><span lang="he">אני כותב בראש חודש אב. לפני כן שלחתי מכתב אליך, אדוני</span></li>
<li><span lang="he">ופירטתי לך בו מה שהגיע בשבילך, כלומר ז׳ כיסים ….</span></li>
<li><span lang="he">ז׳; וכריכה של אריג. וממש היום הגיעו שתיים עם …. בן</span></li>
<li><span lang="he">פרח. אחת עם חסון והאחרת באוניית בן ….</span></li>
<li><span lang="he">אלוהים ישמור לו על הכול בטובו ובחסדו. והגיעה אוניית ׳הקאיד׳</span></li>
<li><span lang="he">הנכבד, ובה ה׳ נפשות מאנשינו; עטיה בן …. ומימון </span></li>
<li><span lang="he">בן אפרים. אמר לי אדוני אבו סעיד, ששלח לך ….</span></li>
<li><span lang="he">באוניית בן אלשדיד י׳׳ג כריכות נחושת …. וכריכה</span></li>
<li><span lang="he">אריג באוניית בן …. נמכר מבן נהוראי, לפני מוסא</span></li>
<li><span lang="he">בן אלמג׳אני, וקיבל את הכול כלוף בן זכרי, לידיעתך אדוני.</span></li>
<li><span lang="he">הפשתים שמכרתי לפני כן …. לא (היה בהן שום רווח) אלא רק הוצאות. ארזתי</span></li>
<li><span lang="he">מהן משאוי לעצמי, אבל עד עכשיו לא קיבלתי את התמורה בעד הפשתים. קיבלתי</span></li>
<li><span lang="he">מכתב מאדוני אבו אלחי בן כלילה …. (כתב לי) שלא מכר בשבילי מן</span></li>
<li><span lang="he">הפשתים אלא ד׳ משואים ושלח לי מתמורתן שני כיסים, ובהם ק׳׳ב דינרים,</span></li>
<li><span lang="he">האחד באוניית אלקאסם והאחר הגיע עם סחורתי, ל׳ נאדות שמן,</span></li>
<li><span lang="he">וגם כ׳׳א נאדות שמן בספינה של בן אלחדב ….</span></li>
<li><span lang="he">אדוני, מפרשת הסבון שהיתה לנו עם אבן אלשדיר, לא</span></li>
<li><span lang="he">הרווחנו כלום, אלא רק חוב על צ׳. על כן שמא תמצא לנכון, אדוני …. עלינו</span></li>
<li><span lang="he">תכתוב לאדוני ורבי, ייתן לו אלוהים שלום, כי ידאג לקנות לי בד אריזה</span></li>
<li><span lang="he">….; אכן שמחתי על עניין הכיסים, אשר</span></li>
</ol>
                    
                        <h3>שוליים, ימין:</h3>
                    
                        <p></p>
<ol>
<li><span lang="he">(חודעת לי דבר) בואם …. בזהב. תדאג לשלוח לי את הכספים, אדוני. לך, אדוני</span></li>
<li><span lang="he">הנכבד, דרישת שלום ולאדוני, אבו אלפצל, דרישות שלום ולאבו נצר דרישות שלום ולרבותי מנשה ואבו סעיד, דרישות שלום.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00388/canvas/2">
                    
                    
                    
                        <h3>ע׳׳ב</h3>
                    
                        <p></p>
<ol>
<li><span lang="he">רצוני, אדוני ורבי, כי תקיים את הבטחתך לי בעניין שביקשתי ממך</span></li>
<li><span lang="he">כששלחתי לך את השמן; עשה כראות עיניך, או תמכור או</span></li>
<li><span lang="he">תמתין קצת, כי השמן מועט …. בח׳ וחצי דיבר יקנה.</span></li>
<li><span lang="he">ואם נמצא שם אחי, סדר נא שיזדרז וימהר לבוא אלי, ודרישות שלום.</span></li>
<li><span lang="he">אם הגיע בשבילי סכום כסף, אדוני, מאת אבו אלחי או מאת</span></li>
<li><span lang="he">יוסף בן רחמים על ידי שיירת החג׳ בעד שנעדרתי, בהיותי בריף, קבל בשבילי</span></li>
<li><span lang="he">את הכול, כמנהגך, ושלום.</span></li>
<li><span lang="he">אני אך …. לא אעכב את יציאתי אל הריף, לא אשהה אלא כמה שדרוש עד</span></li>
<li><span lang="he">(9–10) בוא הכיס האחר, אז אקבל אותו ואצא, ברצון האל, ואצלי בד האריזה והכספים, ושלום.</span></li>
<li> </li>
</ol>
                    
                        <h3>למטה</h3>
                    
                        <p><span lang="he">אל אדוני ורבי הנכבד, אבו אלפרג׳ יוסף בן יעקב בן עוכל, מבן חסותו, הארון בן יוסף אלגזאל.</span></p>
                    
                </div>
            
        </section>
    </body>
</html>
