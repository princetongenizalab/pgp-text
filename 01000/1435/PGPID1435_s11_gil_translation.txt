ע׳׳א


ייתן לך אלוהים, אדוני ורבי וראשי, אריכות ימים ואל ימנע ממך הצלחה.
אני כותב בראש חודש אב. לפני כן שלחתי מכתב אליך, אדוני
ופירטתי לך בו מה שהגיע בשבילך, כלומר ז׳ כיסים ….
ז׳; וכריכה של אריג. וממש היום הגיעו שתיים עם …. בן
פרח. אחת עם חסון והאחרת באוניית בן ….
אלוהים ישמור לו על הכול בטובו ובחסדו. והגיעה אוניית ׳הקאיד׳
הנכבד, ובה ה׳ נפשות מאנשינו; עטיה בן …. ומימון 
בן אפרים. אמר לי אדוני אבו סעיד, ששלח לך ….
באוניית בן אלשדיד י׳׳ג כריכות נחושת …. וכריכה
אריג באוניית בן …. נמכר מבן נהוראי, לפני מוסא
בן אלמג׳אני, וקיבל את הכול כלוף בן זכרי, לידיעתך אדוני.
הפשתים שמכרתי לפני כן …. לא (היה בהן שום רווח) אלא רק הוצאות. ארזתי
מהן משאוי לעצמי, אבל עד עכשיו לא קיבלתי את התמורה בעד הפשתים. קיבלתי
מכתב מאדוני אבו אלחי בן כלילה …. (כתב לי) שלא מכר בשבילי מן
הפשתים אלא ד׳ משואים ושלח לי מתמורתן שני כיסים, ובהם ק׳׳ב דינרים,
האחד באוניית אלקאסם והאחר הגיע עם סחורתי, ל׳ נאדות שמן,
וגם כ׳׳א נאדות שמן בספינה של בן אלחדב ….
אדוני, מפרשת הסבון שהיתה לנו עם אבן אלשדיר, לא
הרווחנו כלום, אלא רק חוב על צ׳. על כן שמא תמצא לנכון, אדוני …. עלינו
תכתוב לאדוני ורבי, ייתן לו אלוהים שלום, כי ידאג לקנות לי בד אריזה
….; אכן שמחתי על עניין הכיסים, אשר

שוליים, ימין:


(חודעת לי דבר) בואם …. בזהב. תדאג לשלוח לי את הכספים, אדוני. לך, אדוני
הנכבד, דרישת שלום ולאדוני, אבו אלפצל, דרישות שלום ולאבו נצר דרישות שלום ולרבותי מנשה ואבו סעיד, דרישות שלום.

ע׳׳ב


רצוני, אדוני ורבי, כי תקיים את הבטחתך לי בעניין שביקשתי ממך
כששלחתי לך את השמן; עשה כראות עיניך, או תמכור או
תמתין קצת, כי השמן מועט …. בח׳ וחצי דיבר יקנה.
ואם נמצא שם אחי, סדר נא שיזדרז וימהר לבוא אלי, ודרישות שלום.
אם הגיע בשבילי סכום כסף, אדוני, מאת אבו אלחי או מאת
יוסף בן רחמים על ידי שיירת החג׳ בעד שנעדרתי, בהיותי בריף, קבל בשבילי
את הכול, כמנהגך, ושלום.
אני אך …. לא אעכב את יציאתי אל הריף, לא אשהה אלא כמה שדרוש עד
(9–10) בוא הכיס האחר, אז אקבל אותו ואצא, ברצון האל, ואצלי בד האריזה והכספים, ושלום.
 

למטה
אל אדוני ורבי הנכבד, אבו אלפרג׳ יוסף בן יעקב בן עוכל, מבן חסותו, הארון בן יוסף אלגזאל.