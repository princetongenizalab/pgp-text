
<html>
    <head>
        <title>Transcription of Letter: T-S 13J22.30</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.30</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00030/canvas/1">
                    
                    
                    
                        <ol>
<li>בשמך רח'</li>
<li>וצל כתאב חצרה מולאי אלשיך אלגליל אטאל</li>
<li>אללה בקאה ואדאם עזה ונעמאה וקראתה</li>
<li>ומא דכר מן אלשוק והו ענדנא באצעאפה</li>
<li>פאסאל אללה תבארך ותעאלי בקרב אל</li>
<li>אגתמאע בפצלה ומנה אמא פי מעני</li>
<li>אלחריר כאן וקת וצול אלמרכב אנדלסי (צ"ל: אלאנדלסי)</li>
<li>וקף אל[ביע] מא באע א[ח]ד ומא אשתרא</li>
<li>ובעד דלך [ביע] שי יסיר סער כא כב</li>
<li>אלעשרה בעד אן אבטא וצל (צ"ל: וצול) אלמראכב</li>
<li>כלהא טלבו אלנאס אמא אצחאבה מסכו</li>
<li>אידיהם מן אל אלביע ואליום חית וצל</li>
<li>מרכב אלואחד לג יום והם פי ואחד</li>
<li>אקלעו ואלנאס משככין פיהם וקלובהם</li>
<li>משגולה ואליום כג יום מן עיד אלצליב</li>
<li>ומא וצל מן אלגרב אחד ולא כבר</li>
<li>ואריאח אלמעדרה לא שרקי ולא גרבי</li>
<li>ופי יומנא הדה דפעו פי אלחריר אלגליט</li>
<li>כג די' ומא באעו ומא יביע אחד</li>
<li>חתי איש יכון פתתפצל לא תעמל שי</li>
<li>פי אלחריר אלא אן כאן תם מן אלנקאצה</li>
<li>נאס אלתקאת תדפע להם חתי</li>
<li>ינקצון מסלך צגיר יצלח לריף אמא</li>
<li>פי מעני אלפאגרה אן כאן תסוא ו דינ'</li>
<li>בצבר פביעה לי לא תכלו אמא קלת</li>
<li>לשיך אבי אלכיר סלאמה יביע אלענבר</li>
<li>אן כאן תסוא דינאר ונצף לולא יבקא</li>
<li>אמא כתבת לחצרה מולאי אלשיך</li>
<li>אבו אלרצא כתאב מא גאני גואבה</li>
<li>מא קדרת נכתב אליה חתי יגי יאמר</li>
<li>בחאגה [אל]די יכון לחצרתה פתעגבת</li>
<li>בדלך תתפצל עלינא אן גא כבר או כתאב</li>
<li>מן //[אל]//שאם תכברני ואמא גאני כתאב אלשיך</li>
<li>אבו אלפרג אלחמוי מן אלגבל והו פי עאנאת</li>
<li>והם מנתצרין לתעדיה אללה יכתב</li>
</ol>
                    
                        <h3>Recto margin</h3>
                    
                        <ol>
<li>סלאמתהם [ ] אנהם אמא גאני כתאב יצחק נפוסי ואיצא דכר חצרתך פי</li>
<li>כתאבך באנה מסתעגל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00030/canvas/2">
                    
                    
                    
                        <h3>Verso, right margin</h3>
                    
                        <ol>
<li>אנפדנא ג אתואב מדבג עלי יד כאפר (צ"ל: כאפור) אלמכארי</li>
<li>ברסם יצחק נפוסי יוצלהא</li>
</ol>
                    
                        <h3>Verso, top margin, upside-down</h3>
                    
                        <ol>
<li>חצרה מולאי אלשיך אלגליל שאכרה יצחק</li>
<li>אבו אלעלא צאעד בר מר הלוי בר שמחה</li>
<li>יוסף הפרנס הנאמן אלניסאבורי זצל</li>
<li>רצוי הישיבה לקי</li>
<li>אדאם אללה עזה</li>
</ol>
                    
                        <h3>Below the address in what may be another hand</h3>
                    
                        <ol>
<li>לא תחדת [[אל]] חאדתה פי אלחריר בקי</li>
<li>כמא הו אלא אן צבת (צ"ל: אצבת) אל[</li>
</ol>
                    
                        <h3>Verso</h3>
                    
                        <p>עמוד ב'</p>
<ol>
<li>אלחואיג אלדי טלב פי תדכרתה מא יכון</li>
<li>מוגוד פי סאעה אלא אחתאג תאני פיה</li>
<li>חתי יבלג אלגרץ והונא משתרי כתיר</li>
<li>ומתאע קליל אלדי הו אלגרץ אלאכר</li>
<li>אעיאד פי גמעה מא יקדר ישתגל</li>
<li>אחד אלשגל אלא יומין אמא מע הדה</li>
<li>אלכל כתרה אלחאגה חצל ואלבאקי</li>
<li>יחצל סרעה ואנפד עלי יד מן יגי אמא</li>
<li>מא סאלתה חתי נשתרי לך אלא הו</li>
<li>סאל ואיצא אנא מא נאכד אלאגרה מן</li>
<li>אחד חתי יקול פיל ספרי הדה כלה</li>
<li>מן אלחואיגי ואמא פי יומנא הדה מרגאן</li>
<li>תראב פי צנעה יא דיי' ונצף ושי ח</li>
<li>דינ' בגנבה מרגננא (צ"ל: מרגאננא) תסוא כ דיי' ואלי אלאן</li>
<li>מא וצל שי לא מן אלרום ולא מן אלגרב</li>
<li>כצצת חצרתה באפצל אלסלאם ואלאצדקא</li>
<li>כלהם מכצוצין באפצל אלסלאם שולמך (!)</li>
<li>ירבה לעד</li>
<li>ואלרדאת ענד אלקצאר אדא תמת</li>
<li>וגתה (צ"ל: וגהתה) אן שאללה</li>
</ol>
                    
                </div>
            
        </section>
    </body>
</html>
