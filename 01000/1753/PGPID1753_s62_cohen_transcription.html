
<html>
    <head>
        <title>Transcription of Letter: T-S 18J2.11</title>
    </head>
    <body style="max-width: 860px; margin: auto">
        <h1>Transcription of Letter: T-S 18J2.11</h1>

        <p>Mark Cohen, Unpublished editions‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00002-00011/canvas/1">
                    
                    
                    
                        <ol>
<li>בשמ רחמ</li>
<li>עבד אלחצרה אלסאמייה אלאגלייה אלרייסייה אלשיכיה תבת</li>
<li>אללה סעדה ואהלך עדווהא וצרהא אלממלוך יקבל אלארץ בין ידיהא</li>
<li>ויעלם חצרתהא אלסאמייה תבת אללה סעדהא וצולי אלי מניה זפתי</li>
<li>ואגתמעת מע אלנאיב אלחבר שבתי ולד רב אברהם זל ואוצל</li>
<li>אלממלוך כתאבהא אלכתום אליה פסאעה וקופה עליה בחצור</li>
<li>ממלוכהא סאלם פקאל אלסמע ואלטאעה ללה ולסיידנא</li>
<li>פ[אן אמר]ני באלטלוע טלעת פכשף אלממלוך חדית דארה פאצבת</li>
<li>כל מן פי דארה עלי כטה קביחה ועדתהם אתנאעשר נסמה</li>
<li>או תלתה עשר והם מרצא עלי כטה קביחה וכל גמעה פי אלבלד</li>
<li>אתני עשר אבל או עשרה פראי ממלוכהא מן אלראי אן לא יתעתע</li>
<li>הדא אלמקדם אולא מא יבקא להם מן יכרג וראהם פיקול עליהם</li>
<li>צדוק דין ותאנייה ליס פי אלבלד עשרה פי עאפייה ואהמל אלממלוך</li>
<li>ען מניה זפתי בחסב מא ראי פיהא מן אלמרץ ואלמותי אלדי</li>
<li>לא יקאם לה וכל כלמה אן יגא[ו]בני מקדם מניה זפתי אלסמע</li>
<li>ואלטאעה ללה ולסיידנא ואכר מקאמ[י] מנה אמהלה אלי אן</li>
<li>וצלני כתאבהא אלכרים במא אפעלה אן אמרה אלחצרה</li>
<li>באן יטלע טלע אלי חצרתהא אלסאמייה ואלממלוך מתני גואב</li>
<li>הדה אלאחרף ואנפצל מנה ואמצי אלי גירה וממלוכהא סאלם</li>
<li>יעלמהא במא גרא בינה ובין אלמקדם ויקול אלסמע ואלטאעה ללה ולסיידנא</li>
<li>ובעד דלך אגתמעת מע אלשיך אבו אלכציב וגירה מן אלשיוך</li>
<li>אלמעתקדין עליהם ואעלמתחם במא גרי פקאלו לי אלשיוך</li>
<li>יאמולאי נחן מא לנא כניסה נצלי פיהא ולא נדפע ולא נדפע</li>
<li>למקדם חבה אלי חין יציר לנא מכאן נצלי פיה וסיידנא ארחם</li>
<li>בנא מן גמיע אלכלק פסאע [!] אן כתבת הדה אלאסטר קפז אלמקדם</li>
<li>אלי וקאל אנא אטלע אלי סיידנא פקלת לה אצבר אלא חין יצל אמר</li>
<li>סיידנא במא יאמר פיך אן אמר באלטלוע טלעת ואן אמר בך עודך</li>
<li>פ]עדת ובחק אלתורה עליך אסתקצי מן אלממלוך סאלם בחית</li>
<li>כאן ו]אחד חאצר פהו יעלמהא במא גרי ומא אבצר</li>
<li>ממלוכהא אן יקב]ל ידיהא וינתצר גואב אלכתאב ומא אעאקני</li>
<li>..................]..מנעה עבדהא אלצלאה כמא אמרתני</li>
</ol>
                    
                        <h3>(margin)</h3>
                    
                        <p>(1) א[לחצרה........] (2) אנהא [..........] (3) ועבדהא סא[לם] (4) כאן</p>
<p>חאצר והו (5) יעלמהא סרא במא (6) לם אקדר אן אכתבה (7) לאן גמיע אלריף</p>
<p>כלה (8) לחם מכאן יצלו פיה (9) ומניה זפתא מא להם (10) מא יצלו פיה (11)</p>
<p>ועבדהא מנתצר (12) אלגואב ושלום</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00018-J-00002-00011/canvas/2">
                    
                    
                    
                        <h3>(verso, bottom)</h3>
                    
                        <p>עבדהא ...מ.....</p>
                    
                </div>
            
        </section>
    </body>
</html>
