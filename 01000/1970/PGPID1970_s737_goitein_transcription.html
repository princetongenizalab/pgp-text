
<html>
    <head>
        <title>Transcription of Letter: T-S 8J16.30</title>
    </head>
    <body style="max-width: 860px; margin: auto">
        <h1>Transcription of Letter: T-S 8J16.30</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00030/canvas/1">
                    
                    
                    
                        <ol>
<li>אשרי משכיל אל דל ביום רעה ימל{טהו} ייי</li>
<li>אשרי שומרי משפט עושה צדקה ב{כל} ע{ת}</li>
<li>אשרי איש ירא את ייי במצותיו חפץ מ{אד}</li>
<li>כתבת הדה אלאחרף לחצרה מולאי אלשיך</li>
<li>אלגליל אטאל אללה פי אלעז בקאה ואדאם</li>
<li>פי אלכיר נעמאה ען [ש]קה ושדה צעבה</li>
<li>ואנא ליס לי לא גטא ולא וטא וליס לי</li>
<li>צנעה נרגע אליהא ואנא מן בלד בעיד</li>
<li>אלדי הי אלרחבה לי ההנא ג אשהר לם</li>
<li>ילתפת אחד מן אצחאבנא אליי ולא</li>
<li>אטעמני לקמה כבז וקד קצדת אללה</li>
<li>תעאלי וקצדת מולאי אן יפעל מעי מא</li>
<li>הו אהלה עם כל עובר ושב ויצדק עלי</li>
<li>מן מאלה שי אעוד בה עלי רוחי לאני</li>
<li>האלך צאיע גיעאן ואלכלאב אליום שבעו</li>
<li>אלכבז אלא אנא מע ...</li>
</ol>
                    
                        <h3>margin</h3>
                    
                        <ol>
<li>וקד כשפת וגהי למולאי ולו כאן מעי את מעשרה לא אוקפת הדא</li>
<li>הדא אלמוקף ושלום אדוני יגדל לעד אמן סלה</li>
</ol>
                    
                </div>
            
        </section>
    </body>
</html>
