
<html>
    <head>
        <title>Transcription of Letter: T-S 13J22.23</title>
    </head>
    <body style="max-width: 860px; margin: auto">
        <h1>Transcription of Letter: T-S 13J22.23</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00022-00023/canvas/1">
                    
                    
                    
                        <h3>Recto</h3>
                    
                        <ol>
<li>בשמך רחמ</li>
<li>סבב הדה אלאחרף אלי חצרה מולאי</li>
<li>אלשיך אלאגל אטאל אללה בקאהא ואדאם</li>
<li>עזהא ונעמאהא וסמוהא וארתקאהא</li>
<li>ונעמתהא וכבת אעדאהא אנני תעדבת</li>
<li>פי ספרי ווצלת סאלם במשייה אללה</li>
<li>ועונה אלי פוה יום אלתלאתא ואנא</li>
<li>מעול יום אלכמיס עלי אלדכול אלי</li>
<li>אלתגר אלמ[חרוס] אן שא אללה ערפתהא</li>
<li>דל[ך . . .] אליהא ענד אגתמאעהא</li>
<li>באלשיך אבו אלפצל אבן עמי תמם אללה</li>
<li>עאפיתה פי כתאב מולאי חסאם אלמלך</li>
<li>אדאם אללה עזה אלי חצרה מולאי אלקאצי</li>
<li>אלאגל מכין אלדולה באלוצאה ואלמראעאה</li>
<li>פהיה תערף שנאות אהל אסכ/נ/דריה</li>
<li>ולא תהמל דלך בוגה ולא סבב ערפתהא דלך</li>
<li>חצר[תהא] מ[כצוצה] באפצל סלאם ומולאי</li>
<li>אבו אלחסן ואכוה אחיאהם אללה אפצל</li>
<li>סלאם וגמיע מן תחוטה ענאיתהא</li>
<li>אלסלאם ומהמא כאן להא מן //חאגה// עני</li>
<li>תערפני בהא וכתבהא לא תקטעהא</li>
<li>מצמנה אכבא{ר}הא ואחואלהא פקלבי</li>
<li>מתעלק באכבארהא ואחואלהא אללה</li>
<li>יגעלהא פי חיז אלסלאמה ואלעאפיה</li>
<li>ויגעלני פדאהא מן כל סו ושלומה</li>
<li>ושלום חמודה וכל הנלוים אליו יגדל</li>
<li>לעד נצח סלה</li>
<li>ישע יקרב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00022-00023/canvas/2">
                    
                    
                    
                        <h3>Verso:</h3>
                    
                        <ol>
<li>חצרה מולאי אלשיך אלמולא אבו אסחאק</li>
<li>אברהים אבן והב אלשביעי זקל</li>
</ol>
<ol>
<li>אכוהא</li>
<li>מסאפר אבן</li>
<li>והב . .</li>
</ol>
                    
                </div>
            
        </section>
    </body>
</html>
