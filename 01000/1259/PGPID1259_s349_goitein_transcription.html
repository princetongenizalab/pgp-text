
<html>
    <head>
        <title>Transcription of Legal document: T-S Ar.4.5</title>
    </head>
    <body style="max-width: 860px; margin: auto">
        <h1>Transcription of Legal document: T-S Ar.4.5</h1>

        <p>S. D. Goitein, <a href="https://doi.org/10.2307/1453495">"A Jewish Business Woman of the Eleventh Century,"</a> <em>The Jewish Quarterly Review</em> 57 (n.p.: University of Pennsylvania Press, 1967), 225-242.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-AR-00004-00005/canvas/2">
                    
                    
                    
                        <h3>The Will of Wuhsha</h3>
                    
                        <ol>
<li>עיון מא וצתה בה</li>
<li>אלוחשה אלדלאלה</li>
<li>ידפע לאכיהא מאיה דינ'</li>
<li>מן ערוץ אלרהון</li>
<li>וזוג חלק מכמס ומלאה דביקי</li>
<li>ולאכתי כמסין דינ' מן ערוץ אלרהון</li>
<li>ותוב חדאד ונצף רדא וכצי</li>
<li>ולאבנה עמי כמסה דנא' ומלחפה</li>
<li>ונצף רדא וזוג חלק חי אלעאלם ו</li>
<li>פצה ומערקה ואלדי תחתי ותובי מא</li>
<li>כלא אלבסט</li>
<li>ולאכתי צבאח עשרה דנא'</li>
<li>וללמגארה כמסה ועשרין דינ'</li>
<li>וללכנאיס במצר עשרין דינ'</li>
<li>ולכניסה דמוה ולכניסה אלקאהרה כמסה דנא'</li>
<li>ישתרי להם בהא זית ויקרי פיהא }(:srettel rellams ni){</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00004-00005/canvas/1">
                    
                    
                    
                        <h3>page b</h3>
                    
                        <ol>
<li>וידפע ללעניים עשרין דינ' במצר</li>
<li>וידפע לזוגה יוסף כמסה דנא'</li>
<li>וידפע לאכויהא כל ואחד מנהם כמסה דנ'</li>
<li>וידפע ליתימה באלקאהרה דינארין נסיבה לי</li>
<li>גמיע דלך כלה יכרג מן גמלה מא</li>
<li>עלי אלרהון אלתי הי מתבותה פי אלג'</li>
<li>אוראק אלערבי בשרח אלרהון ומא לי</li>
<li>עליהם יאכד כל מן אוצית לה בשי</li>
<li>מן אלמקדם דכרהם ערוץ אלרהון</li>
<li>חסב מא דכרתה ומא פצל ען</li>
<li>דלך מן בקאיא אלרהון ינצאף אלי</li>
<li>אלעין אלדי לי והו תלתה מאיה דינ'</li>
<li>הי חאצרה מעי ואלי סבעה וסתין דינ'</li>
<li>איצא ודיעה לי ענד סת אכתיאר מע</li>
<li>גמיע מא יבקא לי מן עין וערץ ופרש</li>
<li>ובסט יחתפט בה לולדי בשריטה</li>
<li>אנא אדכרהא אן עאש ובלג אשדה</li>
</ol>
                    
                        <h3>page c</h3>
                    
                        <ol>
<li>יתסלם דלך ואן ואלעיאד באללה לחקה</li>
<li>אגלה קבל דלך כאן נצף דלך ללכנאיס</li>
<li>במצר וללעניים נצפין באלסויה</li>
<li>ואלנצף אלאכר יקסם עלי וראתי באלסויה</li>
<li>והם אכי וכואתי ובנאת (ובנ :}detcerroc){ עמי</li>
<li>ולא ידפע לאביה חסון אלעסקלאני</li>
<li>מן דלך חבה ואחדה מא כלא ותיקתין</li>
<li>לי ענדה בתמאנין דינ' אן לחק ולדי</li>
<li>אגלה אלמחתום תדפע לה מע עשרה</li>
<li>דנא' מן גמלה מא יכלפה אלצבי ואלבאקי</li>
<li>ללכנאיס וללעניים נצפין באלסויה אלנצף</li>
<li>מנה ואלנצף אלאכר לאהלי עלי מא שרחת</li>
<li>איצא</li>
<li>אלדי יכרג פי חואיגי</li>
<li>וכפני כמסין דינ'/מן אלעין אלנאץ ו / {nigram eht no dedda}</li>
<li>ישתרא לי מן דלך</li>
<li>תוב בסתה דנא' ומלאה בסתה דנא' דביקי</li>
<li>ומערקה טלי בדינארין ומעגר בסתה דנא'</li>
<li>מנדיל דביקי בדינארין ונקאב בדינארין</li>
</ol>
                    
                        <h3>page d</h3>
                    
                        <ol>
<li>וכסא תסתרי בסתה דנא' אלי סבעה</li>
<li>ותאבות וחואיג חמאלין ונואיבי</li>
<li>גמיעהא אלי אן אצל אלי חפרתי ויבנא</li>
<li>קברי ומא פצל מן אלכמסין דינ' יפרק</li>
<li>עלי אלחזאנין אלדי יכרגו וראיי כל מנהם</li>
<li>חסב מוצעה וגלאלתה:</li>
<li>אלדי לי ועלי קד אתבתתה פי אלאוראק</li>
<li>אלערבי יפעל במקתצאהא</li>
<li>אלמלמד ר משה ויקראה</li>
<li>אלמקרא ואלצלאה מא יצלח אן יעלמה</li>
<li>יוכד לה גטא ווטא ידפע ללמעלם ליכון</li>
<li>מקים ענדה וידפע לה מן גמלה</li>
<li>מא לה פי כל אסבוע ה דראהם</li>
<li>חסב מא ירי בית דין ואלשיוך</li>
<li>אלמכתוב פי אלאוראק אלערבי גמיעה</li>
<li>אמלאיי מאדון מכתוב בכט אלשיך</li>
<li>אבי מנצור בן איוב ובכט גירה</li>
</ol>
                    
                </div>
            
        </section>
    </body>
</html>
