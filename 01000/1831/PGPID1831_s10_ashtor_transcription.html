
<html>
    <head>
        <title>Transcription of Legal document: T-S 8.143</title>
    </head>
    <body style="max-width: 860px; margin: auto">
        <h1>Transcription of Legal document: T-S 8.143</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-00143/canvas/1">
                    
                    
                    
                        <ol>
<li>נקול נחן אלשהוד אלואצעין כטוטנא אכר הדא אלמסטור אנ[א]</li>
<li>למא כאן יום אלארבעה אלראבע מחדש אלול שנת אלפא וחמיש</li>
<li>מאה ושתין וחדא שנין לשטרות מנינא דרגילנא לממני ביה</li>
<li>בפסטאט מצרים דעל נילוס נהרא מותבה אשהדנא עלי נפסה</li>
<li>כבוד גד קד מרנא ורבנא שמואל הזקן היקר החכם הנבון המלמ[ד]</li>
</ol>
<p>המבין</p>
<ol>
<li>סט בר כגק מרנ ורבנ שלמה הזקן היקר התלמיר נע וקאל לנא</li>
<li>אשהדוא עלי [[ואקנוא מני בגמיע אלפאט אלמחכמה ואלמעאני]]]</li>
</ol>
<p>//שהאדה תאמה מאציה//</p>
<ol>
<li>אלמוכדה וסלמוא דלך ליד ולדי מר אפרים באן ליס לי ענד ולדי</li>
<li>מ אפרים שצ שיא מן אלאשיא לא פצה ולא דהב ולא [שי מן]</li>
<li>אלנסך לא קלילהא ולא כתירהא באן אלמקדאר מבלג אלדי לי אלמודע</li>
</ol>
<p>ואן לי ענד ואחד מן אצחאבי</p>
<ol>
<li>מהמא פצל מנה בעדי באן אלמבילג אלדי אודעתה [[מהמ]] אגהז מנה</li>
<li>ענד ופאתי במא אחתאג אליה ומהמא פצל מנה יקסם עלי ד אולאד</li>
<li>אבני אפרים ואלולדין אלדין לאבנתי סדאיד? ואנני לם אודע ולדי אפר</li>
<li>לא דרהם ולא דינאר ולא מצחף ולא שי מן אלנסך ולא לי קבלה</li>
<li>שי פי אלעאלם והו מברא מן גמיע אלמטאלבאת ואלדעאוי בראה</li>
</ol>
<p>שרעיה</p>
<ol>
<li>מאציה כאמלה ואנני קד אוצלת לזוגתי מוכרהא עלי אלכמאל</li>
<li>ואלתמאם [[אשהדוא עלי בדלך פלמא סמענא מנה דלך]]</li>
</ol>
<p>//פאקנינא מנה עלי דלך קנין שלם חמור גמור ווצענ[א]//</p>
<ol>
<li>כטוטנא פי אלתאריך אלמדכור שריר ובריר ונכון וקיים</li>
</ol>
                    
                </div>
            
        </section>
    </body>
</html>
