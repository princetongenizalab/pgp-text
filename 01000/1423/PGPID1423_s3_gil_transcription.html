
<html>
    <head>
        <title>Transcription of Letter: T-S NS J270</title>
    </head>
    <body style="max-width: 860px; margin: auto">
        <h1>Transcription of Letter: T-S NS J270</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00270/canvas/1">
                    
                    
                    
                        <h3>Recto</h3>
                    
                        <ol>
<li>בשמך רח</li>
<li>אלדי אעלם בה מולאי אלאך אלעזיז אלכרים אטאל אללה</li>
<li>בקאה וחפצה ואחיאה ולא עדמני בקאה אנני כנת</li>
<li>קאעד פי עסקלאן פי סת אלאף עאפיה מן פצל אללה</li>
<li>תעאלי ואן גא אליה מסלם אבן אבו סהל ואני טלעת מעה</li>
<li>אלי נאבלס ואשתרית לה אכתה ובקי עליה סתין דינאר</li>
<li>ואנה תטרח עליה [[וץ]] וקאל סאלתך אללה כליני אטלע בהא</li>
<li>אלא מצר לעל תקדר תחצל שי מן קטיעתהא ואנא מר</li>
<li>גאב וכלאני וקד חלת עליה אלסתין דינאר ואן גא אליה</li>
<li>אלפרנגי וטלבת אחד יסלפני שי מא קדר/ת/ עלי אחד ואני אכרגת</li>
<li>ולדי אטלב ארהנה עלי שי ברבא לם אקדר עלי אחד יסתרהנה</li>
<li>פמא בקי יחל לאחד יעמל גמיל פאשתהי מן תפצלך אן</li>
<li>תכלמה ותקול לה אן לא יבטי עליה אמא יבעת לי אלדהב</li>
<li>ואמא אלצ[ג]ירה ותאכדה בכל וגה ותשכה אלי אלדיאנין</li>
<li>[&nbsp; &nbsp; &nbsp; &nbsp; &nbsp; &nbsp; ] ל[&nbsp; &nbsp; &nbsp; ] פאנת תערף אני מא לי לא מא</li>
<li>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;קר]את עליך אלסלאם ועלי אולאדך</li>
<li>[אלסלאם ומן תפצלך] אן תגת לי פי דאלך פאני</li>
</ol>
                    
                        <h3>Recto - right margin</h3>
                    
                        <ol>
<li>תאליף מע צאחב אלדין ושלומך יגדל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00270/canvas/2">
                    
                    
                    
                        <h3>Verso - address</h3>
                    
                        <ol>
<li>יצל אלי בלביס חצרת אלאך מן אכיה אלמקבל ידיה</li>
<li>אלעזיז אלשיך אבו אלבהא אבו סעד אבן גנאים</li>
<li>בן גנאים</li>
</ol>
                    
                </div>
            
        </section>
    </body>
</html>
