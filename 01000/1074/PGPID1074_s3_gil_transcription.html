
<html>
    <head>
        <title>Transcription of Letter: T-S 13J25.7 + T-S 28.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.7 + T-S 28.18</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00025-00007/canvas/1">
                    
                    
                    
                        <h3>T-S 13J25.7</h3>
                    
                        <ol>
<li>ירחמם [</li>
<li>תפלתם ויתדיר טובתם ויראם קיבוץ במרבץ טוב</li>
<li>אל נווה טוב ונין מראהו טוב ובינין זהב הטוב בכל טוב</li>
<li>שאו שלום רב מאיש נחמס מאנשי חמס</li>
<li>ומאנשים ההושמו מרמס הנאנחים והנאנקים והנבוכים</li>
<li>והמבוקים הצועקים ואין מקים: אלצרכין אלי</li>
<li>אללה יא מעאשר ישראל יא סכאן פי אלעאפיה ויא בעידין</li>
<li>ען אלבלאיא ויאמנין פי זמאנהם ויראסכין פי דני[א]הם</li>
<li>יגב עליכם אן תשארכו אכותכם פי אלמצאיב ותעא[נו]הם</li>
<li>ען אלבלאיא ותרפעו אעינכם אלי אללה עז וגל ותסלוה</li>
<li>ותסתעינו פי דיניאתכם במא ישדרו עליה לכלאץ אכותכם</li>
<li>ומעאונה אהליכם אהל אלשאם //אן שא אללה// אלדי קד //הלכו// פימא מצא והם</li>
<li>פי אלהלאך פאהל אלמדן קד תשתתו ואהל אלקרי קד תבדרו</li>
<li>ואלפקר קד אחאט בהם ואלעדו קד אנתבה להם אליום</li>
<li>כמס סנין אבתדא פי הר אלזיתים באלמואמרה ללפסאד</li>
<li>וסכת לה פעמת אלמציבה אלגמיע תם חמל אלשרט באלרמלה</li>
<li>באלסעאיאת ואטהר בכדבה אלגנאיאת וקד כאן פי</li>
<li>אלשרט ראפה ורחמה אכתר מנה לולא דלך לכונא</li>
<li>קד הלכנא תם פי איאם אלתרכי אידה אללה טלב אלארואח</li>
<li>וספך אלדמא באשהאר אלכל פמצת אכתר אלעמאל באלכלאץ</li>
<li>מן אלמחן ואפתקרנא נחן ובעץ מן אלגמאעה במא כונא</li>
<li>פי נאר עטימ[ה] משתעלה אלדי כאן ישעלהא אלטאלם</li>
<li>[ ]אל[ ]רוד ונכתב לאימה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00028-00018/canvas/1">
                    
                    
                    
                        <h3>T-S 28.18</h3>
                    
                        <ol>
<li>[ ] מנה</li>
<li>[ ] וביומה [ ] ויעמל מעה</li>
<li>[ ]ת עלי אלמ[ ]אל [ ]</li>
<li>[ ]אלקאיד פאב[ ]צאחב אלקאיד יאכד לי אטלאק</li>
<li>ואנפד אליה יקול לה אן אלהרוני רייס טאיפה מן</li>
<li>אליהוד יקול אן לה ענדה מאל כביר וקד געלה לבית מאל</li>
<li>מולאנא עליה אלסלאם פידפעה או תחצרוה מע כצמה</li>
<li>אלי חצרתנא ויחכם עליה באלחק תם יסיר אלי חית שא</li>
<li>תם אחצר כתאב פיה אסמא קום במצאדרה סעא</li>
<li>בהם אלי אלערל שבמצרים יוזנהם אלמאל אלדי צמנה</li>
<li>קבאלה אלפין וכמס מיה דינר תם אנפד יקול לי אמא</li>
<li>תכון ראש לכל ישראל או תחלף לי אנך לא תסעא בי</li>
<li>ובאחד מן אלנאס אעני מן אליהוד אן אטאלבך באלף וכמס</li>
<li>מיה דינאר ומצא אלי אלשיך אבו נצר בן עבדון</li>
<li>אידה אללה וקאל לה אן אטלקת הדא הרבו נצף אל[נאס]</li>
<li>וא[כ]רב עליך אלבלד ולא תאמן אן יקלב עליך אלדולה</li>
<li>ו[ס]עא בקום וקאל אן האולי אפתנו עלי אלשלטון אלגדול</li>
<li>וגרמו גראמה כבירה בעד אן משינא פי באבהם</li>
<li>וכלצו ואלרגל הודא ימשי פי דמא וסעאיה וצייר אבן</li>
<li>גרמן יקום י..אלעי בשי לא יכון אעגב מנה רגל אכד</li>
<li>[מא]ל אבנתה אלמכתוב פי כתבתהא והו ר יוסף אב</li>
<li>ראש בית הועד אלדי כאן כתנה בן אלעכי הרב בעד אן</li>
<li>אחלפה אנה לא יכרג אלא ען אמרה הרב וכסר אלימין</li>
<li>ועליה כתאב ושהוד בדלך ימינא ולם ירא אלי הדה</li>
<li>אלגאיה באלשא[ם] פקאם בן גרמאן ואסתעדא עליה אלי אלקאצי</li>
<li>יטאל[ב וז]ן בעין אלמכתוב פי אלכתבה לאבנה בן אלעכי</li>
<li>וגמע עלי תוגה ימרתונא פסמע אלקאצי בדלך</li>
<li>ואנפדה ואשתהר פי אלבלד ענד סאיר //אלנאס// מא יעמל פתכאלמו</li>
<li>גלמאן אבי נצר פרקאן אידה אללה אכו אלאסתאד אדאם אללה עזה</li>
<li>ואמר בצרבהם בחצרה שיוך אלקראיין ומנהם אולא אכו</li>
<li>אבי אסחק כאל בן אלבקאל אידה אללה אבו אלפצל סהל בן</li>
<li>[ ישראל ? ] ולם [ ]אחד אלנאס מכות מרדות</li>
<li>. . .</li>
<li>. . .</li>
<li>. . .</li>
<li>. . .</li>
<li>[ ] לצאחב אלכבר [ ]</li>
<li>[ ]כי ובית מאל מולאנא תם קבח</li>
<li>[ ]איה ממא יעמל ואצחאבה אללה אללה</li>
<li>[ ] יצל אלכתאב הצל לקוחים למות ומטים</li>
<li>[ להרג ] וקד בלגנא אלי ספך אלדמא על לא</li>
<li>[ ] באו מים עד נפש פלא תגפלו</li>
<li>[ ]מים עשו איש את אחיו וליס בקי</li>
<li>[ ] מן הדא אלרגל חנניא</li>
<li>[ ]וה מע אלערל ליל ונהאר</li>
<li>[ ] יציחון אן תחת אלסאה[רה ?</li>
<li>[ ] בעצהם קד אכדו [ ]</li>
<li>[ פי] באב אלרוסא אעני אלאסתאד</li>
<li>[ ] אבואב אלמלאטין ולא יהודי</li>
<li>[ ] אעמאל אלבלאסין ומא אקדר אכתב</li>
<li>[ ] אלאויבים ואלשונאים ויכון</li>
<li>[ ] אהל אלשאם פהם פי צרה רעה</li>
<li>ושלומכם ירבה תמיד</li>
<li>&nbsp;</li>
</ol>
                    
                </div>
            
        </section>
    </body>
</html>
