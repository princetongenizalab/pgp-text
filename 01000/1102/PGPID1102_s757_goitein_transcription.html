
<html>
    <head>
        <title>Transcription of Legal document: T-S 13J3.17</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J3.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00003-00017/canvas/1">
                    
                    
                    
                        <ol>
<li>למא כאן פי אלעשר אלאכיר מן חודש אב יהפך לשמחה דשנת אלפא</li>
<li>וחמש מאה וחמשין ותרתין שנין למניין שטרות בפסטאט מצרים דעל</li>
<li>נילוס נהרא מותבה כן הוה אן אלחכים אלאגל סגן הכהנים מר ור אבו אלמחאסן</li>
<li>אלטביב אלמערוף באבן אלכאמכי בר הזקן היקר מר ורבנא אבו אלפצאיל נע</li>
<li>ב[ ] לבנא פחצרנא ענדה פוגדנאה מתאלם פי גסמה מריץ מלקא</li>
<li>עלי פראשה ועקלה צחיח עליה ומערפתה חאצרה בכל מא יעמל</li>
<li>וכלאמה [צ]חיח ולסאנה פציח פי מא יתכלם בהי מן סואל וגואב ואכד</li>
<li>ועטא כסאיר אלנאס אלמאשין עלי ארגלהם פי אלסוק וערף כל ואחד</li>
<li>מנ[א] מערפה צחיחה עאלמא בחקיקה מא יקאל לה ומא יקולה אומר</li>
<li>על הין הין ועל לאו לאו מתל גואב סאיר אלאצחא אלמתצרפין פי</li>
<li>סלאמה [מ]ן אדהאנהם וצחה מן עקולהם ואוצא בחצרתנא מחמת</li>
<li>מיתתיה וקאל לנא אשהדו עליי במא אנא מוציכם בהי מן כוני</li>
<li>מחלק נכסאי על פי עצמי //במתנה// לכל מי שארצה ומצוה לקיים דברי ואוציכם</li>
<li>]ה אלתסעה עשר דינאר אלמצריה אלדי אוצלתו לולדי אבו מנצור</li>
<li>הכהן תתנו ממנה לזוגתי סתהם כמס אלדנאניר מצריה מתנה וכמס אלדנאני/ר/</li>
<li>מוכר אלדי פי כתובתה ואבריתהא מן גמיע אלאימאות וגעלתהא נאמנת</li>
<li>............ פי ביתי וליס לאחד אולאדי אן יחלפהא והי נאמנת פי</li>
<li>גמיע מא ידעון בהי עליהא אולאדי במימר פומה ו... //ואלנשים די// אולאדי</li>
<li>תלאתהם [ ] תלאת אלדנאניר מצריה ואבו אלפצל</li>
<li>] וה איאהא פי</li>
<li>את]נין ועשרין</li>
<li>]מ[</li>
</ol>
                    
                </div>
            
        </section>
    </body>
</html>
