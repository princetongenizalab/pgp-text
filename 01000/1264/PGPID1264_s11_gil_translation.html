
<html>
    <head>
        <title>Hebrew Translation of Legal document: T-S Ar.5.1</title>
    </head>
    <body style="max-width: 860px; margin: auto">
        <h1>Hebrew Translation of Legal document: T-S Ar.5.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-AR-00005-00001/canvas/2">
                    
                    
                    
                        <h3>verso</h3>
                    
                        <ol>
<li>&nbsp;</li>
<li>&nbsp;</li>
<li><span lang="he">&hellip;יקרב אלוהים את פגישתנו</span></li>
<li><span lang="he">בחסדו, על פי מנהגיו הטובים. הריני מודיע לך, הדרת אדוני ורבי, ייתן לך אלוהים גדולה, כי&nbsp;</span></li>
<li><span lang="he">סבלתי במסעי דברים בל יתוארו&hellip; (לא נרתעתי?) &hellip;ולא מן השודדים. דברים</span></li>
<li><span lang="he">שתקצר היריעה מלספרם; תודה לאל, אפוא והודיה על שעשה את האחרית לטובה, וזאת (בזכות) הברכה (השורה עליך) אדוני</span></li>
<li><span lang="he">ומזלך הטוב, אל ימנע ממך אלוהים את טובו. הייתי רואה שהשווקים מוקפאים&nbsp;</span></li>
<li><span lang="he">ומיני הפשתים בטיב ירוד, והיו כל הסוחרים נמנעים (מלסחור), והייתי מחוץ לעסקים, כי היה השוק</span></li>
<li><span lang="he">קפוא, והפשתים שלי ירודות, ונמנעתי מלמכור, וההשקפה בנוגע למחיר היתה כי לקראת פורים יעלה</span></li>
<li><span lang="he">ויתרחב קצת השוק, עד שהגיע מכתבך, שבו כתבת על דבר המכירה כפי שיעניק אלוהים,&nbsp;</span></li>
<li><span lang="he">כי הפשתים אצלכם מצויות. כתבת על עניין אותם משואים שנותרו אצל אחי, חרון,&nbsp;</span></li>
<li><span lang="he">במהדייה; הגיע אחר כך מכתב אחי הרון אל אבו יעקוב יוסף בדבר מכירת (הפשתים), עסקנו אפוא יחדיו</span></li>
<li><span lang="he">במכירתן, אחרי פורים, והייתי מרוצה ממנו(?). והגיע אבו יוסף בן יחיא לקבל את תמורתן, כי&nbsp;</span></li>
<li><span lang="he">אני הייתי נתון בענייני המכירה, אלא שבתוך כלל המשואים&hellip; (היה) משאוי לחשבוני הפרטי ונשאר אצלו,</span></li>
<li><span lang="he">קבל נא את תמורתו. ואולם משעמדתי על מחירי הסחורות השונות ועל מיעוט הרווח בהן, ונודע לי כי</span></li>
<li><span lang="he">הפשתים יש להן ביקוש באי, עליתי אתן (על אונייה) אך תפסה אותה סערה נוראה,</span></li>
<li><span lang="he">זרקתי אפוא את מרבית הסחורות (השונות), והגעתי לפלרמו&hellip; ייתן לך אלוהים, אדוני ורבי, אריכות ימים,</span></li>
<li><span lang="he">מלפני כן, ונזדמן לי יום הרבה נכנסו(?) &hellip;היה השוק קפוא</span></li>
<li><span lang="he">וביקשתי את חסדי אלוהים ומכרתי כפי שהעניק אלוהים, במחירים משתנים, מל"א עד כ"ח, והיו</span></li>
<li><span lang="he">המשואים במשקלים שונים, ואילו ג' משואים&hellip; (במשקל עודף) והג' האחרים</span></li>
<li><span lang="he">היו חסרים במשקל; ארזתי אפוא מה שנכנס והסכום הכולל&hellip; וכבר פירטתי</span></li>
<li><span lang="he">&hellip;מיריעות אריג&hellip; וקיצרתי אותה וארזתי אותה&hellip; לך, אדוני ורבי, בתורת תשר</span></li>
<li><span lang="he">למרואן אלאנדלסי&hellip; חבילה אחת&hellip;&nbsp;</span></li>
<li><span lang="he">&hellip;אריג טוב, משובח, אילו קניתיו&hellip;&nbsp;</span></li>
<li><span lang="he">&hellip;ברצון האל; אקווה אפוא כי&hellip;</span></li>
<li><span lang="he">באו אנשים&hellip; עליה סכום קטן וכבר שילם לי בעדה&hellip;</span></li>
<li><span lang="he">הרבה. אלוהים יודיענו את ברכתה. נשארתי חייב הרבה בעד ההוצאות, בעד מה שהובילו בשבילי</span></li>
<li><span lang="he">מאת בן אלמג'אני ואחרים, כמו כן הוצאות המשואים. כמו כן, את תמורת הפשתים שלחתי&nbsp;</span></li>
<li><span lang="he">בכיס העליון בשלמותה, חוץ מההוצאות ומהוצאות ההובלה שלוויתי מאנשינו, כאשר</span></li>
<li><span lang="he">הגענו למהדייה, זאת, לידיעתך. הסיבה היחידה שטרם הפלגתי מכאן</span></li>
<li><span lang="he">להתייצב אצלך היא התמורה בעד המשואים שהותרתי במהדייה, כי חששתי פן לא</span></li>
<li><span lang="he">תגיע אתה אלי השנה, כי נודע לי שאתה נשאר בפסטאט, וברצון האל ארד</span></li>
<li><span lang="he">למהדייה לברר את ענייני, ואסדר לבוא להתייצב אצלך. שלחתי ב'קארב'</span></li>
<li><span lang="he">של אלמקרוץ חבילה, ובה מאתיים יריעות (אריג), כמון, ומשי, ב'קראבה'</span></li>
<li><span lang="he">שבה מרואן אלאנדלסי. ברצון האל אסע בקרוב עמו למהדייה כעבור</span></li>
<li><span lang="he">היומיים האלה. שכנעתי אותו שהוא אהוב עליך וכי אתה רוצה בקשרים עמו,</span></li>
<li><span lang="he">וכי יש לך בו אמון רב, והוא הודה על זאת, כי אמנם אתה ראוי לתודה. אלוהים</span></li>
<li><span lang="he">יפגישנו בנסיבות טובות, ואל ייקח ממני את דמותך המבורכת, כי הלוא אתה מגן</span></li>
<li><span lang="he">לכל החוסה בך והמכיר אותך. קבל נא, אדוני המכובד והנעלה, את מיטב דרישות השלום,&nbsp;</span></li>
<li><span lang="he">ולאדוני אבו אלפצל, ייתן לו אלוהים גדולה, מיטב דרישות השלום המכובדות והמושלמות ביותר, ולאדוני</span></li>
<li><span lang="he">אבו נצר, יעזור לו אלוהים, שפע דרישות שלום ולאדון אבו כתייר אפרים ולאחיו</span></li>
<li><span lang="he">מנשה, ישמור אלוהים את כולם, דרישות שלום, ולכל הנתון לדאגתך, מיטב</span></li>
<li><span lang="he">דרישות השלום; הריני מפקידך לשלום מאת אלוהים, כי הוא הטוב שבשומרי פיקדון. ואני, סלמאן בן שביב,&nbsp;</span></li>
<li><span lang="he">עבדך ובן חסותך, שולח לכם דרישות שלום לכולכם&hellip; ומושלמות וטובות ביותר.</span></li>
<li><span lang="he">סימן ההכר של יריעת האריג נמחק, בגלל&hellip; זאת לידיעתך; ישועה.</span></li>
</ol>
                    
                </div>
            
        </section>
    </body>
</html>
