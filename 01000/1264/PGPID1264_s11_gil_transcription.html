
<html>
    <head>
        <title>Transcription of Legal document: T-S Ar.5.1</title>
    </head>
    <body style="max-width: 860px; margin: auto">
        <h1>Transcription of Legal document: T-S Ar.5.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="ar">
            
                <div data-canvas="https://cudl.lib.cam.ac.uk/iiif/MS-TS-AR-00005-00001/canvas/2">
                    
                    
                    
                        <h3>verso</h3>
                    
                        <ol>
<li><span lang="he">] עליה ברח' כתאבי&nbsp;</span></li>
<li><span lang="he">לא זאלת בהא מן&nbsp;</span></li>
<li><span lang="he">] קרב אללה אגתמאענא&nbsp;</span></li>
<li><span lang="he">בפצ'לה חסב עואידה אלגמילה ממא [אעלם חצרה] מולאי אלשיך אעזה אללה אן כנת&nbsp;</span></li>
<li><span lang="he">קאצית פי צפרתי אשיא תפוק אלוצ[ף &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ל ולא מן אלג'זא ואשיא&nbsp;</span></li>
<li><span lang="he">יטול שרחהא וללה אלחמד ושכרא [לאן געל] אלעאקבה לכיר ודאלך בברכת מולאי&nbsp;</span></li>
<li><span lang="he">וחסן תופיקה פלא אכ'לאה אללה מן מער[ופה] וכנת אשרפת עלי אסואק כאסדה&nbsp;</span></li>
<li><span lang="he">וכתאתין דנייה וכאן גמיע אלתגאר מתוקפין ואנא גיר מתצרף אד כאן אלסוק&nbsp;</span></li>
<li><span lang="he">כאסד וכתאני דני פאתוקפת ען אלביע [וכא]ן נטרה אלסער אלי פורים אכתר</span></li>
<li><span lang="he">ואזייד אלסוק קל[י]ל אלי אן וצל כתאבך אלדי [כנ]ת תדכר אמר אלביע באלקסם ואלרזק</span></li>
<li><span lang="he">אד' אלכתאן ענדכם מוגוד ותדכר אמר [תל]ך אלאחמאל אלדי תבקת לאכי הרון</span></li>
<li><span lang="he">באלמהדיה תם וצל [כ]תאב אכי הרון לאבי יעקוב יוסף בביעה פוקפנא גמיעא</span></li>
<li><span lang="he">עלי ביעה בעד פורים פאחתסבת מנה ווצ[ל] אבו יוסף בן יחיי יקבץ' תמנה אד</span></li>
<li><span lang="he">כנת דאכל ללביעה אלי פי גמלה אלאעדאל [ &nbsp; &nbsp; &nbsp; &nbsp; &nbsp; ]ה עדל לכאצתי תבקא ענדה&nbsp;</span></li>
<li><span lang="he">יקתצ'י תמנה פלמא וקפת עלי אסעאר אל[אקל]מאת וקלה פאידהא ובלגני אן אל</span></li>
<li><span lang="he">כתא]ן באלגזירה מביוע פדכלת בה מע [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פלחקנא נו אן עצ'ים&nbsp;</span></li>
<li><span lang="he">פרמ]ית אכתר אלאקלמה ווצלת אלי אלמדינה [ &nbsp; &nbsp; &nbsp; &nbsp; &nbsp; &nbsp; ] אטאל אללה בקא מולאי אלשיך</span></li>
<li><span lang="he">מן] קבלה פופקת יום אן כתיר דכלת אל[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] כאן אלסוק כאסר&nbsp;</span></li>
<li><span lang="he">פאסתכרת אללה ובעת באלקסם ואלרזק בא[סעאר] מכתלפה מן א'ל' אלי ח'כ' וכא[ן</span></li>
<li><span lang="he">אלאעדאל מכתלפת אלאוזאן אמא ג' אעדאל [ &nbsp; &nbsp; &nbsp; &nbsp; &nbsp; ] להא אל[ &nbsp; &nbsp; &nbsp; ]תה ואלג' אל[אכרה</span></li>
<li><span lang="he">נאקצה אלאוזאן ושדת מא חצל וגמלתה מ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וקד אשר[חת</span></li>
<li><span lang="he">] מן פרכה [ &nbsp; &nbsp; &nbsp; ] וקצרתהא ושדתהא [&nbsp; &nbsp; &nbsp; &nbsp; &nbsp; ] למולאי אלשיך פי געל&nbsp;</span></li>
<li><span lang="he">מרואן אלאנדלסי [&nbsp; &nbsp; &nbsp; &nbsp; &nbsp; &nbsp; ]קה רזמה ואחדה עלי [&nbsp;</span></li>
<li><span lang="he">&nbsp;] מתאע אן גייד צאלח ולו אשתריתה [&nbsp;</span></li>
<li><span lang="he">] אן שא אללה פארגו אן ת[&nbsp;</span></li>
<li><span lang="he">כאן] וצל אלנאס[ &nbsp; &nbsp; &nbsp; &nbsp; &nbsp; ] עליהא שוין [ &nbsp; &nbsp; &nbsp; &nbsp; ] וקד דפע אלי פיהא [&nbsp;</span></li>
<li><span lang="he">כתיר אללה יערפנא ברכתהא וקד תבקי עלי מונה אן כתירה מא חמל לי</span></li>
<li><span lang="he">מן בן אלמגאני וגירה כמא מאונת אלאחמאל וכדלך תמן אלכתאן אנפדתה</span></li>
<li><span lang="he">בצרה אלפוקה כאמל אלא אלנפקה ואלמונה אקתרצ'תהא מן אצחאבנא [אדא</span></li>
<li><span lang="he">כ]אן נצל אלי אלמהדיה ערפתך דאלך ולם יגעלני לם נרכב מן הון אלי [מא</span></li>
<li><span lang="he">קב]לך אלא תמן אלאחמאל אלדי תרכת באלמהדיה ואני כשית אן [ל]א&nbsp;</span></li>
<li><span lang="he">תצל] אלסנה אלי לאן בלגני אנה מקים במצר ואנא אן שא אללה ננ[ז]ל&nbsp;</span></li>
<li><span lang="he">ללמהדיה נצפי אמורי ונגעל עלי אלקדום למא קבלך וקד אנפד[ת פי</span></li>
<li><span lang="he">קארב] אלמקרוץ רזמה פיהא מאיתין שקה וכרויה וחריר פי אלקראב[ה</span></li>
<li><span lang="he">אלדי פיהא מרואן אלאנדלסי ואנא אן שא אללה עלי אלסיר מעה ללמהדיה [בעד</span></li>
<li><span lang="he">האדה אליומין וקד קורת ענדה מחבתך פיה ורג'בתך פי צחבתה</span></li>
<li><span lang="he">וחסן אעתקאדך לה פשכר עלי דאלך אד כנת מחקוק באלשכר אל[לה</span></li>
<li><span lang="he">יגמענא עלי כיר ולא יעדמני טלעתך אלמבארכה פאנך סתר</span></li>
<li><span lang="he">לגמיע מן ילוד בך ויערפך כאצה מולאי אלגליל אפצל אלסלאם</span></li>
<li><span lang="he">וסיידי אבי אלפצ'ל אעזה אללה אטיב אלסלאם ואגלה ואתמה וסיידי</span></li>
<li><span lang="he">אבי נצר אידה אללה אלסלאם אלגזיל וסיידי אבי כתיר אפרים וא[כיה</span></li>
<li><span lang="he">מנשה חרס אללה אלגמיע אלסלאם ומן תחוט בה ענאיתך א[פצ'ל&nbsp;</span></li>
<li><span lang="he">אלסלאם אסתודעך סלאם אללה והו כיר אלמסתודע ואנא סלמאן בן ש[ביב</span></li>
<li><span lang="he">ולייך וצנעתך נכצכם באגמע ו[&nbsp; &nbsp; &nbsp; &nbsp; &nbsp; ] אלסלאם ואתמה ואטיבה</span></li>
<li><span lang="he">ועלאמה אלשקה תהרש מן אג[ל&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ערפתך דלך ישועה</span></li>
</ol>
                    
                </div>
            
        </section>
    </body>
</html>
