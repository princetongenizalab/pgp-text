verso

 
 
…יקרב אלוהים את פגישתנו
בחסדו, על פי מנהגיו הטובים. הריני מודיע לך, הדרת אדוני ורבי, ייתן לך אלוהים גדולה, כי 
סבלתי במסעי דברים בל יתוארו… (לא נרתעתי?) …ולא מן השודדים. דברים
שתקצר היריעה מלספרם; תודה לאל, אפוא והודיה על שעשה את האחרית לטובה, וזאת (בזכות) הברכה (השורה עליך) אדוני
ומזלך הטוב, אל ימנע ממך אלוהים את טובו. הייתי רואה שהשווקים מוקפאים 
ומיני הפשתים בטיב ירוד, והיו כל הסוחרים נמנעים (מלסחור), והייתי מחוץ לעסקים, כי היה השוק
קפוא, והפשתים שלי ירודות, ונמנעתי מלמכור, וההשקפה בנוגע למחיר היתה כי לקראת פורים יעלה
ויתרחב קצת השוק, עד שהגיע מכתבך, שבו כתבת על דבר המכירה כפי שיעניק אלוהים, 
כי הפשתים אצלכם מצויות. כתבת על עניין אותם משואים שנותרו אצל אחי, חרון, 
במהדייה; הגיע אחר כך מכתב אחי הרון אל אבו יעקוב יוסף בדבר מכירת (הפשתים), עסקנו אפוא יחדיו
במכירתן, אחרי פורים, והייתי מרוצה ממנו(?). והגיע אבו יוסף בן יחיא לקבל את תמורתן, כי 
אני הייתי נתון בענייני המכירה, אלא שבתוך כלל המשואים… (היה) משאוי לחשבוני הפרטי ונשאר אצלו,
קבל נא את תמורתו. ואולם משעמדתי על מחירי הסחורות השונות ועל מיעוט הרווח בהן, ונודע לי כי
הפשתים יש להן ביקוש באי, עליתי אתן (על אונייה) אך תפסה אותה סערה נוראה,
זרקתי אפוא את מרבית הסחורות (השונות), והגעתי לפלרמו… ייתן לך אלוהים, אדוני ורבי, אריכות ימים,
מלפני כן, ונזדמן לי יום הרבה נכנסו(?) …היה השוק קפוא
וביקשתי את חסדי אלוהים ומכרתי כפי שהעניק אלוהים, במחירים משתנים, מל"א עד כ"ח, והיו
המשואים במשקלים שונים, ואילו ג' משואים… (במשקל עודף) והג' האחרים
היו חסרים במשקל; ארזתי אפוא מה שנכנס והסכום הכולל… וכבר פירטתי
…מיריעות אריג… וקיצרתי אותה וארזתי אותה… לך, אדוני ורבי, בתורת תשר
למרואן אלאנדלסי… חבילה אחת… 
…אריג טוב, משובח, אילו קניתיו… 
…ברצון האל; אקווה אפוא כי…
באו אנשים… עליה סכום קטן וכבר שילם לי בעדה…
הרבה. אלוהים יודיענו את ברכתה. נשארתי חייב הרבה בעד ההוצאות, בעד מה שהובילו בשבילי
מאת בן אלמג'אני ואחרים, כמו כן הוצאות המשואים. כמו כן, את תמורת הפשתים שלחתי 
בכיס העליון בשלמותה, חוץ מההוצאות ומהוצאות ההובלה שלוויתי מאנשינו, כאשר
הגענו למהדייה, זאת, לידיעתך. הסיבה היחידה שטרם הפלגתי מכאן
להתייצב אצלך היא התמורה בעד המשואים שהותרתי במהדייה, כי חששתי פן לא
תגיע אתה אלי השנה, כי נודע לי שאתה נשאר בפסטאט, וברצון האל ארד
למהדייה לברר את ענייני, ואסדר לבוא להתייצב אצלך. שלחתי ב'קארב'
של אלמקרוץ חבילה, ובה מאתיים יריעות (אריג), כמון, ומשי, ב'קראבה'
שבה מרואן אלאנדלסי. ברצון האל אסע בקרוב עמו למהדייה כעבור
היומיים האלה. שכנעתי אותו שהוא אהוב עליך וכי אתה רוצה בקשרים עמו,
וכי יש לך בו אמון רב, והוא הודה על זאת, כי אמנם אתה ראוי לתודה. אלוהים
יפגישנו בנסיבות טובות, ואל ייקח ממני את דמותך המבורכת, כי הלוא אתה מגן
לכל החוסה בך והמכיר אותך. קבל נא, אדוני המכובד והנעלה, את מיטב דרישות השלום, 
ולאדוני אבו אלפצל, ייתן לו אלוהים גדולה, מיטב דרישות השלום המכובדות והמושלמות ביותר, ולאדוני
אבו נצר, יעזור לו אלוהים, שפע דרישות שלום ולאדון אבו כתייר אפרים ולאחיו
מנשה, ישמור אלוהים את כולם, דרישות שלום, ולכל הנתון לדאגתך, מיטב
דרישות השלום; הריני מפקידך לשלום מאת אלוהים, כי הוא הטוב שבשומרי פיקדון. ואני, סלמאן בן שביב, 
עבדך ובן חסותך, שולח לכם דרישות שלום לכולכם… ומושלמות וטובות ביותר.
סימן ההכר של יריעת האריג נמחק, בגלל… זאת לידיעתך; ישועה.
