
<html>
    <head>
        <title>Hebrew Translation of Letter: ENA 1822a.67</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 1822a.67</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/414d8145-1b64-4779-ad93-7352f7ef690d/manifest/canvas/e9c23090-c7cf-4b6a-9d94-60df1b2ee86c">
                    
                    
                    
                        <h3>recto</h3>
                    
                        <ol>
<li><span lang="he">אחי ואדוני ונכבדי, ייתן לך אלוהים אריכות ימים ויתמיד את שלומך ואת חסדיו לך ויהיה לך ועמך מגן ושומר בכל</span></li>
<li><span lang="he">ענייניך; (אני כותב לך) מהבית בפסטאט ביום ו', ראש חודש טבת. שלומי טוב בזכות חייך, תודה לאל, ורק לו.</span></li>
<li><span lang="he">הגיע יוסף, הגיעו הכיסים; ומה שסבלתי, בבואי להמירם, רק אלוהים יודע; יוסף יודיעך. כתבת שקנית</span></li>
<li><span lang="he">לי משאוי של תחילת העונה; חי אלוהים, אינני רוצה לבלבל לך את המוח, ולא למישהו אחר; אלא שרציתי, כאשר נודע לי</span></li>
<li><span lang="he">שמותר (להשתמש) רק בדינרים) 'נזארי' ו'מסתנצרי', שתשלח מישהו שיביאם לרבי נהוראי וימירם לך, כי אצלו יוצאים ובאים,</span></li>
<li><span lang="he">או שתמירם אצל החלפן, כפי שהמרת את כספך אתה; ואין טעם לנדנד לך בעניין זה; אלוהים ייתן</span></li>
<li><span lang="he">אחרית לטובה. כתבת שאני כתבתי לך: אל תיתן שום דמי קדימה; מה שאמרתי אמת, ואני עומד על דעתי זו גם עכשיו.</span></li>
<li><span lang="he">אבל אם יבקשו ממך (כסף) בעוד שהכינו רק חצי קנטאר פשתים, ויבקש ממך שתיתן לו תשלום בעד קנטאר עד שינפט וייתן לך,</span></li>
<li><span lang="he">עשה זאת, כי כך נוהגים. אבל דמי קדימה לאיכר &ndash; לא. והלוא כתבת לי במכתבך שנתת על ג' משואים</span></li>
<li><span lang="he">והצעת לי לסדר לי בהם שליש אם ארצה, ואינני רוצה, חי אלוהים, דבר מזאת, והואילה להרפות ממני עם הדברים האלה,</span></li>
<li><span lang="he">וקח אותם, אתה, והכוהן, כאשר אמרת, והקל מעל לבך ומעל לבי. במה שקונים בדמי קדימה ג' אפשר להיטיב לקנות ג' וחצי</span></li>
<li><span lang="he">בלי דמי קדימה, ואין הנחה בשנה כמו זו. חי אלוהים, אתמול נפגשתי עם אבו אלחסין אבן&nbsp;</span></li>
<li><span lang="he">אלשארי והודיעני שהוא הציע למשנה שאנשי קירואן ייסעו לסיציליה וכי יביאם באונייה אחת&nbsp;</span></li>
<li><span lang="he">או בשתיים ביחד, של המשנה; והפקיד בידיו בעד האוניות י' אלף דינר; ואמר לי: אל תדבר על זה כלום.</span></li>
<li><span lang="he">אז אמרתי: אנשי סיציליה. אמר: באה ידיעה שתפגע בהוד מעלתו. אלה ואלה אינם שייכים לאותה ההלכה ; דע אפוא</span></li>
<li><span lang="he">זאת, שלא תהיה נסיעה. חי אלוהים, אכן רציתי שנחזיק בהם ולא נשלח אותם, אבל אמרתי: אי אפשר להחזיק בהם.</span></li>
<li><span lang="he">היו אצלי (דינרים) שהוריקו, נתתי אותם לאלחנן ומכר אותם בשבילי, חי אלוהים, לאבן אלספרי, בשני קיראטים על כל דינר,</span></li>
<li><span lang="he">ואמר לי ש(הדינרים) ה'נזאריים' הם כ"ה דינר פחות שני קיראטים(?) וראה (בזה הפסד) עצום, כי עיאש מכר אותם, חי אלוהים, לאבו אל</span></li>
</ol>
                    
                        <h3>recto, right margin</h3>
                    
                        <p><span lang="he">כיר בו' ורבע הי', ונוסף קיראט וחצי על כל דינר, בדיוק. דע אפוא איך להוציאם, ושלם בהם כפי שהם. אם תהיה זקוק להלוואה ממנו, עשה זאת; אם תהיה זקוק, אלווה(?)... ומוטב כך. זאת לידיעתך&hellip; הואילה&hellip; שלחתי לך צ"ט דינר מנויים, ומשקלם צ"ז דינר וי"ד קיראטים.</span></p>
                    
                        <h3>recto, top margin</h3>
                    
                        <p><span lang="he">שילמתי בעד הפגומים ה' פחות שני קיראטים, ובסה"כ (בדינרים) טובים, ק"ב וחצי. ויש אצלך כיס, בידי אבו סהל בן האדון אבו אלפרג', ס' דינר וכ' קיראטים, י"א דינר ושישית; חי אלוהים, הכיס הזה עומד להגיע. ואשר הוצאנו מן הכיס: מ"ו (דינר) וי"ג קיראטים. אתה כתבת: מ"ו (דינר) וט' קיראטים, ואינני יודע, מאין דבר זה שהחסיר קרובך, אם נפל משהו ממנו; זה מה שנכנס, אלוהים ישב זאת&hellip;</span></p>
                    
                </div>
            
                <div data-canvas="https://figgy.princeton.edu/concern/scanned_resources/414d8145-1b64-4779-ad93-7352f7ef690d/manifest/canvas/a4cb230b-f524-4a11-a1d4-febac9becffc">
                    
                    
                    
                        <h3>verso</h3>
                    
                        <ol>
<li><span lang="he">ויהיה לך ועמך מגן ושומר, בכל ענייניך. כתבת, בני, שנאסוף לך נ' דינרים ונמיר אותם בשבילך ונשלחם</span></li>
<li><span lang="he">אליך; אבל בן שיעשה הסבה? הלוא זה סכום שאפשר להסיבו אך ורק בנוכחות אביך. אשר למשי, חי אלוהים, הלכתי אליו פעם</span></li>
<li><span lang="he">אחר פעם, וסיכמנו שבאחד הימים בחודש הבא ישלם, ולא היה משנה אילו הייתי מדבר על לבו יותר או שהייתי מרגיז אותו; לעתים</span></li>
<li><span lang="he">העניינים מתפתחים אחרת מהמוסכם; זאת לידיעתך, כי העיר, חי אלוהים, יש בה שפל נורא, וחסרים חיטים</span></li>
<li><span lang="he">ולחם, דברים שאי אפשר בלעדיהם. וכבר כתבתי לך במכתבי שאם תרצה שאלווה מכספי זולתי נ' דינר,</span></li>
<li><span lang="he">עד שתבוא לפסטאט ותחזירם, אעשה זאת; אבל לא ראיתי תשובה ממך על זאת; והלוא אתם מיטיבים לדעת ממני, מה לעשות בכספכם. ולא קניתי</span></li>
<li><span lang="he">בשבילו שום דבר, אף לא קיבלתי, חי אלוהים, למטרה זו; בחיי, לו רציתי הייתי מקבל מהפקיד. אם תרצה, כתוב לי ואשלח לך,</span></li>
<li><span lang="he">כי אין זה נאה שמישהו יעלה (לפסטאט) ולא אקנה לו סחורה, אלא רק אקנה לו דְרְהַמים ואסיר מעצמי דאגה. זאת לידיעתך.</span></li>
<li><span lang="he">הריני שולח לך את מיטב דרישות השלום ולאדוני ורבי אביך, מיטב דרישות השלום; אל תפסיק לכתוב לי (וכתוב לי) על בואו של יוסף;</span></li>
<li><span lang="he">אל תתרעמו על איחורו של יוסף, כי עברו עליו דברים שתקצר היריעה מלפרטם. כמו כן אדוני ורבי נהוראי קנה סוכר ושלח</span></li>
<li><span lang="he">את חאפט בן אבו זכרי לקבל אותו ולא מצא אותו מיד, ויעץ להם יוסף&hellip; היה תחת חותם, והייתי מודאג בגלל זאת,&nbsp;</span></li>
<li><span lang="he">כפי שרק אלוהים יודע, עד שעזר אלוהים וטיפל בזה בן השופט ונפתרה הבעיה, השבח לאל. ושלום.</span></li>
<li><span lang="he">אבקש ממך שתכתוב על המשאוי: למוסא בן יהודה ותעשה עליו סימן, כמו הסימן של בני אלאנדלסי והסימן של בן עלאן</span></li>
<li><span lang="he">מלמעלה, ותכתוב באמצע הבתים חן; ואולי תקצה לי בבקשה תחת הרשת. ושמא תעשה לי מי"ד המשואים שני משואים&hellip; ותארוז אותו&hellip;</span></li>
<li><span lang="he">&hellip;בבקשה סימנים על שני המשואים בצבע אגס(?) ותן דעתך היטב ל(סימונם לשם) האבחנה, ושאר המשואים שלי</span></li>
</ol>
                    
                        <h3>verso, right margin</h3>
                    
                        <p><span lang="he">הם בסדר, ברצון האל. אבו אלפרג' השולחני יצא&hellip; לסיציליה, וכתבתי עמו מכתבים&hellip; אבקש ממנו להוציא&hellip;</span></p>
                    
                        <h3>verso, address</h3>
                    
                        <p>לבני היקר לי אבו אלסרור פרח בן אסמעיל בן פרח נ"ע קאפסי, יתן לו אלוהים אריכות ימים ויתמיד את שלומו. מיוסף בן פרח נ"ע קאבסי; יגיע לבוציר, ברצון האל.</p>
                    
                </div>
            
        </section>
    </body>
</html>
