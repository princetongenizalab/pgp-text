recto

אחי ואדוני ונכבדי, ייתן לך אלוהים אריכות ימים ויתמיד את שלומך ואת חסדיו לך ויהיה לך ועמך מגן ושומר בכל
ענייניך; (אני כותב לך) מהבית בפסטאט ביום ו', ראש חודש טבת. שלומי טוב בזכות חייך, תודה לאל, ורק לו.
הגיע יוסף, הגיעו הכיסים; ומה שסבלתי, בבואי להמירם, רק אלוהים יודע; יוסף יודיעך. כתבת שקנית
לי משאוי של תחילת העונה; חי אלוהים, אינני רוצה לבלבל לך את המוח, ולא למישהו אחר; אלא שרציתי, כאשר נודע לי
שמותר (להשתמש) רק בדינרים) 'נזארי' ו'מסתנצרי', שתשלח מישהו שיביאם לרבי נהוראי וימירם לך, כי אצלו יוצאים ובאים,
או שתמירם אצל החלפן, כפי שהמרת את כספך אתה; ואין טעם לנדנד לך בעניין זה; אלוהים ייתן
אחרית לטובה. כתבת שאני כתבתי לך: אל תיתן שום דמי קדימה; מה שאמרתי אמת, ואני עומד על דעתי זו גם עכשיו.
אבל אם יבקשו ממך (כסף) בעוד שהכינו רק חצי קנטאר פשתים, ויבקש ממך שתיתן לו תשלום בעד קנטאר עד שינפט וייתן לך,
עשה זאת, כי כך נוהגים. אבל דמי קדימה לאיכר – לא. והלוא כתבת לי במכתבך שנתת על ג' משואים
והצעת לי לסדר לי בהם שליש אם ארצה, ואינני רוצה, חי אלוהים, דבר מזאת, והואילה להרפות ממני עם הדברים האלה,
וקח אותם, אתה, והכוהן, כאשר אמרת, והקל מעל לבך ומעל לבי. במה שקונים בדמי קדימה ג' אפשר להיטיב לקנות ג' וחצי
בלי דמי קדימה, ואין הנחה בשנה כמו זו. חי אלוהים, אתמול נפגשתי עם אבו אלחסין אבן 
אלשארי והודיעני שהוא הציע למשנה שאנשי קירואן ייסעו לסיציליה וכי יביאם באונייה אחת 
או בשתיים ביחד, של המשנה; והפקיד בידיו בעד האוניות י' אלף דינר; ואמר לי: אל תדבר על זה כלום.
אז אמרתי: אנשי סיציליה. אמר: באה ידיעה שתפגע בהוד מעלתו. אלה ואלה אינם שייכים לאותה ההלכה ; דע אפוא
זאת, שלא תהיה נסיעה. חי אלוהים, אכן רציתי שנחזיק בהם ולא נשלח אותם, אבל אמרתי: אי אפשר להחזיק בהם.
היו אצלי (דינרים) שהוריקו, נתתי אותם לאלחנן ומכר אותם בשבילי, חי אלוהים, לאבן אלספרי, בשני קיראטים על כל דינר,
ואמר לי ש(הדינרים) ה'נזאריים' הם כ"ה דינר פחות שני קיראטים(?) וראה (בזה הפסד) עצום, כי עיאש מכר אותם, חי אלוהים, לאבו אל

recto, right margin
כיר בו' ורבע הי', ונוסף קיראט וחצי על כל דינר, בדיוק. דע אפוא איך להוציאם, ושלם בהם כפי שהם. אם תהיה זקוק להלוואה ממנו, עשה זאת; אם תהיה זקוק, אלווה(?)... ומוטב כך. זאת לידיעתך… הואילה… שלחתי לך צ"ט דינר מנויים, ומשקלם צ"ז דינר וי"ד קיראטים.
recto, top margin
שילמתי בעד הפגומים ה' פחות שני קיראטים, ובסה"כ (בדינרים) טובים, ק"ב וחצי. ויש אצלך כיס, בידי אבו סהל בן האדון אבו אלפרג', ס' דינר וכ' קיראטים, י"א דינר ושישית; חי אלוהים, הכיס הזה עומד להגיע. ואשר הוצאנו מן הכיס: מ"ו (דינר) וי"ג קיראטים. אתה כתבת: מ"ו (דינר) וט' קיראטים, ואינני יודע, מאין דבר זה שהחסיר קרובך, אם נפל משהו ממנו; זה מה שנכנס, אלוהים ישב זאת…
verso

ויהיה לך ועמך מגן ושומר, בכל ענייניך. כתבת, בני, שנאסוף לך נ' דינרים ונמיר אותם בשבילך ונשלחם
אליך; אבל בן שיעשה הסבה? הלוא זה סכום שאפשר להסיבו אך ורק בנוכחות אביך. אשר למשי, חי אלוהים, הלכתי אליו פעם
אחר פעם, וסיכמנו שבאחד הימים בחודש הבא ישלם, ולא היה משנה אילו הייתי מדבר על לבו יותר או שהייתי מרגיז אותו; לעתים
העניינים מתפתחים אחרת מהמוסכם; זאת לידיעתך, כי העיר, חי אלוהים, יש בה שפל נורא, וחסרים חיטים
ולחם, דברים שאי אפשר בלעדיהם. וכבר כתבתי לך במכתבי שאם תרצה שאלווה מכספי זולתי נ' דינר,
עד שתבוא לפסטאט ותחזירם, אעשה זאת; אבל לא ראיתי תשובה ממך על זאת; והלוא אתם מיטיבים לדעת ממני, מה לעשות בכספכם. ולא קניתי
בשבילו שום דבר, אף לא קיבלתי, חי אלוהים, למטרה זו; בחיי, לו רציתי הייתי מקבל מהפקיד. אם תרצה, כתוב לי ואשלח לך,
כי אין זה נאה שמישהו יעלה (לפסטאט) ולא אקנה לו סחורה, אלא רק אקנה לו דְרְהַמים ואסיר מעצמי דאגה. זאת לידיעתך.
הריני שולח לך את מיטב דרישות השלום ולאדוני ורבי אביך, מיטב דרישות השלום; אל תפסיק לכתוב לי (וכתוב לי) על בואו של יוסף;
אל תתרעמו על איחורו של יוסף, כי עברו עליו דברים שתקצר היריעה מלפרטם. כמו כן אדוני ורבי נהוראי קנה סוכר ושלח
את חאפט בן אבו זכרי לקבל אותו ולא מצא אותו מיד, ויעץ להם יוסף… היה תחת חותם, והייתי מודאג בגלל זאת, 
כפי שרק אלוהים יודע, עד שעזר אלוהים וטיפל בזה בן השופט ונפתרה הבעיה, השבח לאל. ושלום.
אבקש ממך שתכתוב על המשאוי: למוסא בן יהודה ותעשה עליו סימן, כמו הסימן של בני אלאנדלסי והסימן של בן עלאן
מלמעלה, ותכתוב באמצע הבתים חן; ואולי תקצה לי בבקשה תחת הרשת. ושמא תעשה לי מי"ד המשואים שני משואים… ותארוז אותו…
…בבקשה סימנים על שני המשואים בצבע אגס(?) ותן דעתך היטב ל(סימונם לשם) האבחנה, ושאר המשואים שלי

verso, right margin
הם בסדר, ברצון האל. אבו אלפרג' השולחני יצא… לסיציליה, וכתבתי עמו מכתבים… אבקש ממנו להוציא…
verso, address
לבני היקר לי אבו אלסרור פרח בן אסמעיל בן פרח נ"ע קאפסי, יתן לו אלוהים אריכות ימים ויתמיד את שלומו. מיוסף בן פרח נ"ע קאבסי; יגיע לבוציר, ברצון האל.