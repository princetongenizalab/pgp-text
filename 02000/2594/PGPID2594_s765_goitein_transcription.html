
<html>
    <head>
        <title>Transcription of Letter: ENA 1822a.49</title>
    </head>
    <body style="max-width: 860px; margin: auto">
        <h1>Transcription of Letter: ENA 1822a.49</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/6b65a797-e2f3-4d8f-abcf-b1671c36ca63/manifest/canvas/2c571585-161e-4ba1-befd-82a985323d15">
                    
                    
                    
                        <ol>
<li>אלי חצרה אלולד אלעזיז אלשיך מוסי ופקה אללה תע</li>
<li>ועווצה כיר ורדה לאפצל מא עוודה מן עואידה</li>
<li>אלגמילה וינהי כתרה שוקה אליה ואלי גמיע מן ענדה</li>
<li>גמע אללה אלשמל בהם קריב וסמע אנה יטלע אלי</li>
<li>מצר פלם יצח דלך ועז עלי פי חקה ופי חק אהלה</li>
<li>ופי חק אלצגירה אלמגבונה בינכם אלדי מא חצלת</li>
<li>לכם ולא להא ולא לנא ראחה ויא אבן אכתי אנת</li>
<li>ואלכלק עלמוא קצדי אנה ללה ולמחבתכם ואלאן</li>
<li>קד עמלת אעמאל כתיר לחית יגי אלאמר גייד</li>
<li>וגא בפצל אללה תע כיף ארדתם ואנצלח אלצב[י</li>
<li>ללה ולכם וללצביה ופרח כל מן פיה ללה שי אל[י</li>
<li>חית חצל לה אלמרץ פטלב מא לא ענדה מן גהה</li>
<li>אלגואלי ופעל אללה תע לאגל אסמה ואכד כטוט</li>
<li>ארבאב אלדולה וכט אלסלטאן וכט אלצאחב באלאעתפא</li>
<li>וברד וצולאתה אליה פחצר קאצי קליוב אל[י] מצר וואליהא</li>
<li>ואלזמוה באלגלוס פיהא והו פי כיר בעד אן טלב יתגה</li>
<li>אלי אלשאם פמא מכן ומא דכל הרב רבנו יצחק שצ</li>
<li>. . . . .] אלדכל ינייה אן יסאלוך אן תחמל זוגתה</li>
<li>. . .] נגם ויכלי להא דאר ויושתרי להא ק[מאש] וגמיע</li>
<li>מא] תחתאג וכאנת אלכירה לכם ולהא ולה ורבמא</li>
<li>לא אחד] אשפק ואחן עליהא מנכם ולקד וצל כתאב</li>
<li>אחד גיר] אנהא אן עאקתהא ליס מנהא והי מע הדא</li>
</ol>
                    
                        <h3>right margin, straight lines at 90 degrees to main text</h3>
                    
                        <p>מגבונה ומצלומה ולולא אקסם באימאן עצימה מא יס[. . . . . . . .</p>
<p>להא שי ונקעד פי אלבלאד למא</p>
                    
                        <h3>top margin, diagonal lines at 180 degrees to main text</h3>
                    
                        <p>באן ענדי | קלה אלת[. .]ל אלי | אלחד ואלאן יא אבני |</p>
<p>תצוור פי דהן אלצבי | מא סבב לה הדא . . | אלא . . . .הוד ולא ול. | עליה פי חדית אלגאליה | אלא הם וקד . . . . . . |</p>
<p>לל[. .]ו. ומ.ם | . . . . . . . . . .] | . . באסם</p>
                    
                </div>
            
                <div data-canvas="https://figgy.princeton.edu/concern/scanned_resources/6b65a797-e2f3-4d8f-abcf-b1671c36ca63/manifest/canvas/8179c2d9-a1ae-4b17-8e6e-fdfe9748d8fa">
                    
                    
                    
                        <h3>verso</h3>
                    
                        <p>ו]אן כאן באלצד פכאן כדאך פאתפצל</p>
<p>. . . .]אדכרו אלתרביה ואלאהליה ואלמחבה ווצלו</p>
<p>. . . .]מא פי קלובכם מן אלגש ואתבעו אלחקאיק</p>
                    
                </div>
            
        </section>
    </body>
</html>
