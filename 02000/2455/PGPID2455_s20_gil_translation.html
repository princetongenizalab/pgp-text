
<html>
    <head>
        <title>Hebrew Translation of Letter: ENA NS 2.13</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS 2.13</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/aa78f3fe-3931-4464-8bae-56f95dbef49b/manifest/canvas/959755c1-1f1e-4818-aff6-77dee68f87e1">
                    
                    
                    
                        <h3>recto</h3>
                    
                        <ol>
<li>(1–4) .... מג' דינרים ה.... והמשאוי מה' דינרים וחצי הקנטאר עד ו' דינרים.... תבלינים .... ביומיים האלה אנשי קונסטנטינופול במיוחד ואילו אנשי ג'נואה ואנשי כרתים גרמו שייפלו שוב, ואולם אינם קונים מן התבלינים ולא נכנסו</li>
<li> </li>
<li> </li>
<li> </li>
<li>לשום עסקה חוץ מפלפל ; מחירו היום מגיע לפ', אבל לא נכנסו לשום עסקה חוץ ממנו; היה ביקוש מזה כמה</li>
<li>ימים לעץ בושם, אבל שוב אין לו ביקוש, ואין משווקים ממנו כלום. אשר לסחורות אנשי סיציליה: המשי 'מצלב' י"ט</li>
<li>דינר בעד י' רטלים, והשזור כ' קיראטים הרטל. הספרדי 'כז' מקוצר מכ"ה דינר</li>
<li>הי' עד כ"ו דינר. ה'כזאש' מכ' דינר הי' ומטה; הקאבסי, אין להשיגו כלל. השעווה</li>
<li>י"ח דינר הקנטאר; הכרכום מד' דינרים פחות כ"ב המן ומטה; אשר לאריגים, לא</li>
<li>שיווקו מהם כלום, לא הספרדים ולא הסיצילים כי לא היה שיווק כלל, העיר משותקת. אין בה לא</li>
<li>ממכר ולא מיקח, והבריות נמנעים מן המקח והממכר, עד שיראו מה מתחדש,</li>
<li>אלוהים יושיע אותנו ואותם. מחיר השמן ג' רבעי דינר הקלה, בירידה; הסבון מד' דינרים </li>
<li>וחצי, בירידה; הסבון הספרדי מחיר מד' דברים פחות כ''ב הקנטאר, בירידה. כבר הגיעו</li>
<li>כל האוניות מן המגרב, ולא נותרו אלא אלערוס, אוניית הסלטאן, ו'קארב'</li>
<li>מאטראבלס. הידיעות מן המגרב, כלומר מהדייה: היא בטוחה, פעילה. החיטים שני דינרים הקפיז; ה....</li>
<li>דינר הקפיז, בירידה, כי זרעו בארץ הרבה מאוד; השמן ל' בדינר, והארץ יש בה המון זיתים, </li>
<li>ועסקיהם הם ברבעי דינר טביעת מהדייה, ובינם ובין ה'תמימי' רבע דינר על כל דינר. משפחתך</li>
<li>במצב מצוין. מחירי התבלינים במהדייה: הפלפל מחירו כ"ח דינר הקנטאר; הלכה</li>
<li>מ' דינר הקנטאר; הקמפור בג' דינרים וחצי האוקיה; המוסק ו' דינרים וחצי האוקיה; עץ הבושם</li>
<li>יש לו ביקוש, אינני יודע כמה הוא בדיוק, אבל יש לו ביקוש. הנשדור שני מנים פחות כ"ב בדינר; הקרדמון דינר וחצי</li>
<li>המן; האספסת שני דינרים הרטל; הפלפל.... המן; האגוזים בה' דינרים וחצי המן</li>
<li>והם עולים; (האמלג) הכאבלי אין לו ביקוש; השרף .... דינר הקנטאר. ה.... דינר הקנטאר; הקינמון</li>
<li>ל' דינר הקנטאר; הפשתים .... ה'בוצירי' מחירן מי''ו עד ט"ו דינר הקנטאר.</li>
<li>עד כאן מה שידוע לי על המחירים; הגיל הטוב ביותר מחירו ע' דינר הקנטאר.</li>
<li>הגיעו בשבילך בכריכה של האדון אבו סעיד .... משי ועוד דברים והגיעו בשבילך באוניית ה....</li>
</ol>
                    
                        <h3>recto, right margin</h3>
                    
                        <p>ג' 'שכארות' חיטים חדשות ואיסמנו אותן לחורף; אשתך ובתך שלומן טוב; אלוהים הוא היודע וייתן לי שכר על השמחה ששמחתי על מה שהגיע בשבילך בספינת הנהר .... איני יכול .... אלוהים .... (הייתי רוצה) </p>
<p> </p>
                    
                </div>
            
                <div data-canvas="https://figgy.princeton.edu/concern/scanned_resources/aa78f3fe-3931-4464-8bae-56f95dbef49b/manifest/canvas/65be8262-42d8-473c-b4b1-b0f2dc0c03d1">
                    
                    
                    
                        <h3>verso</h3>
                    
                        <ol>
<li>להיות במקום מכתבי, אלא שעלי לקבל אותו, ואו שאשאיר אותו או שאמכור אותו, ואביא עמי את תמורתו. מסרתי לאדוני</li>
<li>ורבי אבו יעקוב ולבנו אבו אלסרור את מיטב דרישות השלום ממך, והם שולחים לך כיוצא בהן; ומסרתי בשמך לאבו אלפצל</li>
<li>בן פרח ולאבו אלפצל בן כלפה דרישות שלום, והם שולחים לך כיוצא בהן; ואדוני אבו זכרי בן עמאר שולח לך את מיטב דרישות השלום ;</li>
<li>הוא אינו כותב לך אך ורק מפני ש…. בגלל פטירת אביו נ"ע, לצערי הרב;</li>
<li>ממש עכשיו שאלתי את הספרדים על דבר גיסיך אבו סעד(?) ואבו אלפצל, ומה הוציאו (לשוק), ואמרו</li>
<li>שלא הוציאו סחורה לשוק בשבילו; ושאלתים על אשר ואמרו שהוא לא הגיע; וסבורני שהגיע למהדייה; זאת לידיעתך,</li>
<li>אדוני, כדי שתרשום לפניך; חסון בן מוסא בן יצחק שולח לך את מיטב דרישות השלום; הוא מן האוהבים והאוהדים, ומתאר</li>
<li>את געגועיו אליך ; מסור נא בשמי את מיטב דרישות השלום לאדוני ורבי אבו זכרי יהודה בן סגמאר, ואמור לו:</li>
<li>'הגיעו מכתביך שבהם אתה מאשים אותי שהפסקתי לשלוח לך מכתבים; חי אלוהים ! לא נטשתי ולא הזנחתי בכתיבת אף מכתב.</li>
<li>עוד אתה מזרז אותי לדבר עם אחרים מידידי וממכרי שיקדימו את המשלוח אליך; חי אלוהים ! לא הזנחתי. חי אלוהים !</li>
<li>אילו היתה העיר נפתחת, היתה מגיעה סחורתך על ידי ולא על ידי מישהו אחר, אלפיים ואחר זקים שמן בשביל אנשי ספאקץ והאחרים'.</li>
<li>אלוהים יתעלה יושיענו ויאפשר במהרה את בוא ה'כיטיה' ופתיחת העיר בבוא מפקד, ואז יתגלה לו</li>
<li>מה שעשיתי ומה שאעשה. זאת לידיעתך, אדוני. מסור בשמי לאדוני ררכי אבו זכרי ראש </li>
<li>כלה את מיטב דרישות השלום ואמור לו: 'נסיס מנשק את ידך; חי אלוהים ! אל תתעלם מזה, כי זה מה שאני צריך כי תקנה לי', ולאדוני</li>
<li>ורבי אבו אלפצל החבר דרישות שלום; ואמור גם לו: 'חי אלוהים! נסים מנשק את ידך, והוא משתוקק</li>
<li>להביט אל פניך; אלוהים יתעלה יקרב את פגישתי עמך'. אם יש לך, אדוני, צורך בקנייה, כבדני</li>
<li>בו בטרם אעלה. אני שולח לך את מיטב דרישות השלום, ולאדוני אבו עמראן מוסא מג'אני מיטב דרישות השלום,</li>
<li>ואבו יוסף עואץ בן האדון אבו זכרי שולח לך את מיטב דרישות השלום, ולכל ידידינו מיטב דרישות השלום .... </li>
</ol>
                    
                </div>
            
        </section>
    </body>
</html>
