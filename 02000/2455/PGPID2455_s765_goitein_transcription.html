
<html>
    <head>
        <title>Transcription of Letter: ENA NS 2.13</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/aa78f3fe-3931-4464-8bae-56f95dbef49b/manifest/canvas/959755c1-1f1e-4818-aff6-77dee68f87e1">
                    
                    
                    
                        <ol>
<li>. . . .] מן . . . .[.]. . . .ון א[. . . .]לון מן ג דנאניר אלתוב . . . . . .ן ונצ.[. .</li>
<li>. . . . . . . . . . . . . .] דינ אלתנא אלי כ דינ [.]. .ע[.]ל.ק ה דנאניר ונצ אלקנטאר אל ו דנאניר</li>
<li>. . . . . . . . . . . . . .] אסק. .[.]. .[.] עלי [.] וקטע פי הדה אליומין אלקצנטינין כאצה ואמ[א</li>
<li>אלבנאדקין ואלאקריטשין עאדהם יבטיו ואמא מא ישתריו מן אלאסקאט פלם ידכלי</li>
<li>עלי שי סוא אלפלפל וסערה אליום ינאהז אלפ וליס ידכלו עלי שי סואה וקד טלבו מן</li>
<li>איאם אלעוד ורגע כסד וליס יחלו פיה שי וחואיג אלסקלין אלחריר אלמצלב יט</li>
<li>דינ אלי ארטאל ואלמפתול כ קיראט אלרטל ואלאנדלסי אלכז אלקאטע מן כה דינ</li>
<li>אלי אלכו דינ ואלכזאש מן כ דינ אלי האבט ואלקאבסי מא מנה שי ואלשמע</li>
<li>יח דינ אלקנטאר ואלזעפראן מן ד דנאניר גיר כב אלמן האבט ואלמתאע לם</li>
<li>יחלו מנה שי לא אלאנדלסין ולא אלסקלין לאן מא ינחלו פי שי ואלבלד ואקף ליס פיה</li>
<li>ביע ולא שרי ואלנאס מוקפין ען אלביע ואלשרי אלא אן יראו מא יכון מן אלאכבאר</li>
<li>אללה יפרג ענא וענהם וסער אלזית בג רבאעיה אלקלה האבט ואלצאבון מן ד דנאניר</li>
<li>ונצ האבט ואלצאבון אלנדלסי סוא מן ד דנאניר גיר בר אלקנטאר האבט וקד וצלת</li>
<li>גמיע אלמראכב מן אלמגרב ולם יתבקא סוא אלערוס מרכב אלסלטאן וקארב מן</li>
<li>אטראבלס ואכבאר אלגרב אעני אלמהדיה אמנה ראכיה אלקמח בדינארין אלקפיז ואל</li>
<li>בדינ אלקפיז האבט לאן כאן פי אלבלד זרע עטים ואלזית ל בדינ ואלבלד פיה זיתון עטים</li>
<li>ותצרפהם באלרבאעיה צרב אלמהדיה ובינהא ובין אלתמימיה רבאעי פי אלדינאר ואהלך</li>
<li>פי כל נעמה ואסעאר אלאסקאט פי אלמהדיה אלפלפל יסוא כח דינ אלקנטאר ואללאך</li>
<li>מ דינ אלקנטאר ואלכאפור בג דנאניר ונצ אלאנקיה אלמסך ו דנאניר ונצ אלוקיה אלעוד</li>
<li>מביוע מא נעלם לה צחה סוא אנה מביוע אלנשאדר מנין אלא רב בדינ אלהאל בדינ ונצ</li>
<li>אלמן אלפספאסה בדינארין אלר[ט]ל . .פל בדינ [. .] אלמן אלגוזה בה דנאניר ונצ אלמ[. .</li>
<li>טאלע אלכאבלי כאסד אלמצט[כה . .] אלקנטאר אל. .[. .]. דינ אלקנטאר אלקרפה</li>
<li>לדינ אלקנטאר [[והבאת]] ואלכתאן אל[. .]ל . .וצ. . סוא מן יו אלי טו דינ אלקנטאר</li>
<li>והדא מא אעלם מן אלאסעאר ואל. . . אלטיב באלגוי יסוע ע דינ אלקנטאר וקד</li>
<li>וצל לך פי רזמה אלשיך אבו סעיד . . . . חריר וגירה ווצל לך פי מרכב [.]ל.[.]. .</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ג שכאיר | אוגדיד ואשת. .א[. | ואהלך ואלטפלה עלי | גמלת אלסלאם</p>
<p>וקד עלם | אללה וכפא בה עלים | דכל עלי קלבי מן אלסרור |</p>
<p>מא אפדתה פי מא | וצל לך פי אלגראב | ]מר לא אטיק | . . . .] אללה</p>
                    
                </div>
            
                <div data-canvas="https://figgy.princeton.edu/concern/scanned_resources/aa78f3fe-3931-4464-8bae-56f95dbef49b/manifest/canvas/65be8262-42d8-473c-b4b1-b0f2dc0c03d1">
                    
                    
                    
                        <h3>verso</h3>
                    
                        <ol>
<li>אכון מוצע כתאבי אלא חתי אקבצה ואמא נת. . או נביעה ונגיב תמנה מעי וקד כצצת סידי</li>
<li>אלשיך אבי יעקוב וולדה אבי אלסרור ענך באתם אלסלם והם יכצוך במתלה וכצצת ענך אבי אלפצל</li>
<li>בן פרח ואבי אלפצל בן .לפה אלסלם והם יכצוך במתל[ה] וסידי אבי זכרי בן [ע מ]אר יקראך אפצל אלסלם</li>
<li>ומא נעלם לם יכתב אליך כתאב אלא . . .[. . . . .] מדה [. . . . .] מן [ו]פאת ולדה נע עזיז עלי</li>
<li>וקד סאלת אלאנדלסין סאעתי הדה ען . . . . .ק. . .י אבי אלפצל ואש אכד בה פדכרו אנה</li>
<li>לם ינחל פי ביתה .ח[.] וסאלתהם ען .שר ודכרו אנה לם יגי ואציה וצל ללמהדיה אעלמת</li>
<li>מולאי דלך ליקף עליה וחסון בן מוסי בן יצחק יכצך באתם אלסלם והו מן אלמחבין אלמתודדין ויצף</li>
<li>שוקה אליך ותכץ עני מואלי אלשיך אבי זכרי יהודה בן מוסי בן סגמאר אתם אלסלם ותקול לה</li>
<li>וצלת כתבך תלום ען אנקטאע כתבי ענך ואללה מא אבקית ולא פרטת פי כתבת כתאב</li>
<li>תם תחתני פי אן נכלם בעץ אצדקאי ומן נערפה פי תקדים אלחמל אליך ובאללה מא פרטה ואללה</li>
<li>לו אנפתח אלבלד לטלע אליה עלי ידי כאצה דון גירי זק ואלפין זק זית ללאספאקצאין</li>
<li>אללה תעאלי יפרג ענא ויעגל עלינא בדכול אלכיטיה ואנפתאח אלבלד בוצול אמיר ויטהר אליה</li>
<li>מא עמלת ומא אעמל אעלמת מולאי דלך ויכץ עני מולאי אלשיך אבו זכרי כצוץ</li>
<li>כלה באתם אלסלם ותקול לה נסים יקבל ידך באללה לא תגפל ען הדא והי חאגתי ענדך ומולאי</li>
<li>אלשיך אבי אלפצל אלחבר אלסלם ותקולה באללה איצא נסים יקבל ידך והו משתאק אלי</li>
<li>אלנטר לטלעת אללה תעאלי יקרב אלגמע בהא ומא כאנת למולאי מן חאגה ישרפני</li>
<li>בהא קבל טלועי כצצתה באתם אלסל ומולאי אבי עמראן מוסי מגאני אתם אלסלם</li>
<li>ואבו יוסף עואץ בן אלשיך אבו זכרי יכצך באתם אלסלם עא. .ק. . אל אפצל אלסלם</li>
</ol>
                    
                </div>
            
        </section>
    </body>
</html>
