
<html>
    <head>
        <title>Transcription of Legal document: T-S 8J6.9</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J6.9</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00006-00009/canvas/1">
                    
                    
                    
                        <ol>
<li>למא כאן פי יום אלגמעה אלתאלת מן אב יהפך לששון דשנת אתקמב לשטר</li>
<li>חצרנא נחן אלשהוד אלואצעין כטוטנא פא(!) אכר הדא אלמסטור במא אש[הדנא ?]</li>
<li>פיה אלשיך אבו סעד אבן אברהים אלצבאג ואלשיך אבו מנצור בן אלסוכ[רי ?</li>
<li>וסלימאן אבן עמראן אלצבאג ופתוח בן אבי אלעז אלצבאג [[ואקרוא בחצרתנא</li>
<li>נחן אלשהוד ]] פקאל לנא אלשיך אבו סעד אבן אברהים אלמדכור נעלמכם אנא</li>
</ol>
<p>אתפקנא</p>
<ol>
<li>ארבעתנא נחן אלמדכורין אן // יכרגו (!)// כל מנא מבלג ונשתרי בה מתאע</li>
</ol>
<p>גירה ונסאפר אלי</p>
<ol>
<li>אלשאם פאכרגת אנא פג דיארא (צ"ל: דינארא) אלא קיראטין [[ואשתראו</li>
</ol>
<p>אלאכרין]] ואכרגו הם איצא</p>
<ol>
<li>דהב [[אכר תם אטלקנא מן דיואן אלמכס חמלין]] ואשתרינא מתאע וגירה</li>
</ol>
<p>ואטלקנא</p>
<ol>
<li>חמלין מן דיואן אלמכס לי פי אלחמלין אלפג אלא קיראטין ובאקי אלאחמאל</li>
</ol>
<p>להם</p>
<ol>
<li>פענד מא תגאהזנא ללספר קדר אללה תעאלי [[ומרצת]] חצל לי תגייר מזאג</li>
<li>פמא בקי ימכן ספר ואלאן אשהדו עלי ואקנו מני קנין שלם אנני געלת</li>
<li>אלפג דינ' מעהם קראץ יסאפרוא בהא אלשאם יביעוא וישתרוא ומהמא סבב</li>
<li>אללה מן אלפאידה כאן להם אלנצף וקיראט ויכון לי אלתלת ותמן לאנני</li>
</ol>
<p>פצלתהם</p>
<ol>
<li>פי אלפאידה עני בקיראט //יכון // שכר עמלם ומזונם ומתי חצל פיהא כסארה</li>
</ol>
<p>כאן</p>
<ol>
<li>אלנצף עלי ואלנצף עליהם וכדלך דפעת לסלימאן אבן עמראן הדא יט דינא (!)</li>
<li>עלי סביל אלקראץ מהמא פתח מן אלפאידה כאן לה אלנצף וקיראט ויכון</li>
<li>לי אלנצף גיר קיראט לאנני [[געלת לה איצא]] //פצלתה// בקיראט עלי אלנצף</li>
</ol>
<p>יכון</p>
<ol>
<li>שכר עמלו ומזונו ואשהדו עלי אנני מכנת להם יפעלוא פי הדא</li>
<li>אלקראץ חסב מא יראוה מן אלמצלחה</li>
</ol>
                    
                </div>
            
        </section>
    </body>
</html>
