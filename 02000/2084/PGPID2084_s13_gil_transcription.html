
<html>
    <head>
        <title>Transcription of Letter: T-S 8J27.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J27.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00027-00002/canvas/1">
                    
                    
                    
                        <h3>recto</h3>
                    
                        <ol>
<li>
<p>אעלמך יאמולאי אן תקדם כתאבי אליך מע אלפיג תם כתבת כתאב אכר מן קבל אלמועד ולם ימצי אלפיג</p>
</li>
<li>
<p>ובקי מעי למא כאן אכתב רקעתי הדה דפעתה ללפיג וכאן עלי אנה יכרג אלי מסכה אלאמיר ופקה אללה תם וצל</p>
</li>
<li>
<p>אלי כתאבך יומי הדא ואנת תדכר אנך לם תרי מני כתאב וקד תקדמת כתבי אליך ומא אחדהא לם תכן מע אל</p>
</li>
<li>
<p>פיג אלדי מצא מן קבל הדא אשתגלת בכתב אלגרב תם וקפת מן כתאבך עלי חסן סלאמתך ועאפיתך אדאמהא אללה</p>
</li>
<li>
<p>לן ודכרת אנך אנפדת לי לולו מע בן ש[או]ל(?) ואלי אלסעה לם יצל אללה יכתב סלאמתהא תם דכרת אשרח לך אכבאר</p>
</li>
<li>
<p>אלמראכב ואין רכבו אצחאבנא והדא שרח אלמראכב אלדי אקלעו אולא ומ[ן יכון] פיהא מן אצחאבנא קנבאר</p>
</li>
<li>
<p>אלאמיר רכב פיה ר מצליח ואכוה ומימון ומרכב בן אלבעבאע רכב פיה אסחק בן כלף ותמאם ואכי מעהם קארב</p>
</li>
<li>
<p>אלאמיר אלי אטראבלס פיה כלפון ואבן נסים וחגאג ושאול בן אכת בן בנאיה וגנון ובן אכו בן אלאסכנדראני אללה</p>
</li>
<li>
<p>יכתב סלאמתהם וקארב אלוזיר לם ירכב פיה אחד מן אצחאבנא וקארב אלתראגמה לם ירכב פיה אחד</p>
</li>
<li>
<p>מן אצחאבנא [ווצל] וכטי ראיסה אלדואמה לם יכון פיה אחד מן אצחאבנא וכטי אללבאה אלי אלאספאקץ</p>
</li>
<li>
<p>לם ירכב פיה אחד מן אצחאבנא וקארב בן זנבאג לם ילאת(?) מן אלאקלאעה גירה ואלבקיה פי חיז אלסלאמה</p>
</li>
<li>
<p>אללה יכתב סלאמתהא ואלאקלאעה אלתאניה קארב בן אלאסכנדר פיה מרדוך וקארב בן דיצור פיה אלכהן</p>
</li>
<li>
<p>אבן הרון וצבי אלחנאן ענד זכרי בן אל&lt;א&gt;שקר ומרכב אלסלטאן פיה ולד אלשיך אבי יוסף ואבן נחום וקארב אלפארקי</p>
</li>
<li>
<p>פיה אלשיך אבו יוסף ואבן רינא ואנסאן צעיף קאבסי ואלאשפילי פיה בן אכת אבי אברהים וצמח וחאנאן ואבן</p>
</li>
<li>
<p>אסד וקארב אלגנאני ליס פיה אחד מן אצחאבנא וכדלך קארב אלאשפילי ובקי בן אל[&nbsp; &nbsp; ]ואנה אעלמתך דלך</p>
</li>
<li>
<p>אלא קנבאר לאספאקץ פיה חסון בן אסחק אללה יכתב סלאמתה וקד אקלעו יאמולאי יום אלאתנין אלדי קבל אלעיד</p>
</li>
<li>
<p>פלמא כאן יום אלארבעה אכדהם נוו וקד אלתאת מן אלמראכב אתנין מרכב אלמעז אלדי כאן פיה ולד אלשיך</p>
</li>
<li>
<p>אבו יוסף וקד תופי אללה ירחמה ואלקארב אלדי פיה אלשיך אבו יוסף אלדי לבן אלפארקי [קרבי] קריב מן אלשקרא</p>
</li>
<li>
<p>ומצא אלי מוצע יסמא אלכרש וקד מאת אליהודי אלקאבסי אלדי כאן מע אלשיך אבי יוסף ודכרו אן</p>
</li>
<li>
<p>אלשיך אבו יוסף ואבן רינא כלצו ארגו מן אללה יוצלהם להנא סאלמין [ ] אלי אלשיך אבי יוסף אלסנה</p>
</li>
<li>
<p>חואיג עצימה ואחדה אן יגבר דכולה גצב ודכל אלי אלמר[כב ]לי וכאן [ ]</p>
</li>
<li>
<p>והלאך רחלה ארגו אן יכון הו פי חיז אלסלאמה ואכבר פגע[ה ]&nbsp; מאתו אכתר אצחאבנא פי</p>
</li>
<li>
<p>האדה אלמרכבין אללה יגעל עלינא ועליך ועליהם באלכלף ובאללה יאמולאי לקד תעזינא ען מצאיבנא</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מן אלמצאיב אלדי</p>
</li>
<li>
<p>גראת עלי אלשיך</p>
</li>
<li>
<p>אבי יוסף</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ויעגל עליך</p>
</li>
<li>
<p>ועלינא באלכלף</p>
</li>
<li>
<p>ויגעל מא מצא</p>
</li>
<li>
<p>פדא מא בקי</p>
</li>
<li>
<p>ובעץ אלאשיא</p>
</li>
<li>
<p>אסוא מן בעץ</p>
</li>
<li>
<p>אדא ראינא</p>
</li>
<li>
<p>מא חל [ &nbsp; &nbsp; &nbsp; ]</p>
</li>
<li>
<p>בגירנא</p>
</li>
<li>
<p>תעזינא נחן פי שינא</p>
</li>
<li>
<p>וכלף אלבחר אן</p>
</li>
<li>
<p>שא אללה קריב</p>
</li>
<li>
<p>נחן מעלקין</p>
</li>
<li>
<p>אלקלוב לבקיה</p>
</li>
<li>
<p>אלאקלאעה לאן</p>
</li>
<li>
<p>לם יצח ענדנא</p>
</li>
<li>
<p>צבר מוצא</p>
</li>
<li>
<p>סוא</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00027-00002/canvas/2">
                    
                    
                    
                        <h3>verso</h3>
                    
                        <ol>
<li>
<p>מן מוסי בן אבי אלחי הו כלילה</p>
</li>
<li>
<p>[&nbsp; &nbsp; &nbsp; &nbsp; ] מראכב מנהא אלאשפילי ואבן אלדגדאג ואבן אלעודי אכדו אלע[ &nbsp; &nbsp; &nbsp; &nbsp; ] ואבן אלאסכנדר ואבן דיצור ואל</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] ראס אלכנאיס ואלבקיה מא ענדנא מנהם כבר אללה יגעלה[ם פי חיז] אלסלאמה וקד סאלת אלשיך אבו</p>
</li>
<li>
<p>אסחק ען אלעדל אלדי וצל לך צחבת חסון אלאצפאקצי פערפני אנה אוסקה פי אלאשפילי ואלרזמה אלכז אלדי</p>
</li>
<li>
<p>[וצלת] צחבת ר ישועה ור חסון אוסקתהא עלי קארב בן(!) ארגו אן וצל גמיעא תחת חיז אלסלאמה ללה אלחמד</p>
</li>
<li>
<p>[אסל] אללה אן לא ילקי אל[ ] וקד דכרת פי כתאבך אנך כתבת ללשיך אבי אסחק ישתרי לך שכארה זביב לאדקי ארגו</p>
</li>
<li>
<p>[לא יכון] הדא זביב אחמר לאדקי וענדי שכארה זביב לאדקי אסוד יגי פיהא חול אלקנטא&lt;ר&gt;ין מצרי ואנא אנפדהא</p>
</li>
<li>
<p>[ &nbsp; &nbsp; &nbsp; &nbsp; ] וענדי קפה איצא זביב שאמי אחמר ואנא אג[&nbsp; &nbsp; ]ה פי תותיה אלאתנין ואן שא אללה תעמל לי מנהא</p>
</li>
<li>
<p>[מא] סאלתך ואלבקיה תעמלה לגירך או תעמלה כלטה וכתב ען סרעה קראת עליך אתם אלסלם ומולאי אלרב אלגליל אלסלם</p>
</li>
<li>
<p>וסאדאתי אצהארך אחיאהם אללה אלסלם וגמיע מן תחוטה ענאיתך אלסלם ושלום ואחב תגתהד פי ביע אלזיבק ויצל לי</p>
</li>
<li>
<p>כתאבך משרוח בגמיע מא חצל פי תמן אלזיבק ותציף מא יצח פיה לתמן אלמצאחף ללמח דינ וקירטין ואלסת אדנניר</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ותציף אלגמיע ותסקט מנה מא אנפדתם אלי ומא בקי פעלת מתפצל ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אבי יחיי נהראי בן נסים נע מן מחבה מוסי בן אבי אלחי נע כלילה</p>
</li>
<li>
<p>אטאל אללה בקאה ואדאם סלאמתה</p>
</li>
</ol>
                    
                </div>
            
        </section>
    </body>
</html>
