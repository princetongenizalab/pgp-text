
<html>
    <head>
        <title>Hebrew Translation of Letter: T-S 8J27.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J27.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00027-00002/canvas/1">
                    
                    
                    
                        <h3>recto</h3>
                    
                        <ol>
<li>אודיעך, אדוני, ששלחתי לך לפני כן מכתב עם נושא המכתבים, ואחר כך כתבתי עוד מכתב לפני המועד, אבל לא יצא נושא המכתבים</li>
<li>והוא נשאר אצלי, ובעת כותבי את הפתק הזה, מסרתי אותו לנושא המכתבים, כאשר עמד לצאת, אבל עיכב אותו האמיר, ייתן לו אלוהים מזל ; אז הגיע </li>
<li>(3–4) אלי מכתבך ממש היום, ואתה כותב שלא ראית ממני מכתב, אבל כתבתי לך לפני כן מכתבים, אבל מה שמנע שיהיו אצל נושא המכתבים שיצא לפני כן, היתה אך ורק התעסקותי במכתבי המגרב. אחר כך קראתי במכתבך על שלומך הטוב ועל בריאותך הטובה, יתמידם לך אלוהים.</li>
<li> </li>
<li>כתבת ששלחת לי פנינים עם בן שאול(?), אבל עד עכשיו לא הגיעו; אלוהים יכתבך לשלום; עוד כתבת שאפרט לך את הידוע על</li>
<li>האוניות, ולאן נסעו אנשינו. להלן פירוט האוניות שהפליגו תחילה ואנשינו הנמצאים בהן: קנבאר</li>
<li>האמיר ובו הפליגו ר' מצליח ואחיו ומימון. אוניית בן אלבעבאע ובה הפליגו אסחק בן כלף וחמאם ואחי עמם. ה'קארב' של</li>
<li>האמיר לאטראבלס, ובו כלפון, בן נסים, חג'אג', שאול בן אחות בן בניה, ג'נון, ובן אחיו של בן האלכסנדרוני; אלוהים</li>
<li>יכתכם לשלום. ב'קארב' של הווזיר לא הפליג איש מאנשינו; ב'קארב' של אלתראג'מה לא הפליג איש</li>
<li>מאנשינו. ב'כיטי', אשר ה'ראיס' שלו הוא אלדואמה, לא היה איש מאנשינו; ב'כיטי' של אללבאה לספאקץ</li>
<li>לא הפליג איש מאנשינו; את ה'קארב' של בן זנבאג לא מנעו מלהפליג, אבל הוא .... ; השאר במחוז השלום,</li>
<li>אלוהים יכתבם לשלום. ההפלגה שאחרי כן: ה'קארב' של בן אלאסכנדר, נמצא בו מרדוך ; ה'קארב' של בן דיסור, נמצא בו הכוהן</li>
<li>בן הרון והפקיד של אלחנן – אצל זכרי בן אלאשקר. אוניית הסלטאן, נמצאים בה האדון אבו יוסף ובן נחום; ב'קארב' של אלפארקי</li>
<li>נמצאים האדון אבו יוסף ואבן רינא, ואדם חולה, קאבסי. (אוניית) אלאשפילי, נמצאים בה בן אחות אבו אברהים, צמח, חנן, ובן</li>
<li>אסד. ה'קארב' של אלג'נאני אין בו איש מאנשינו, וכיוצא בזה ה'קארב' של אלאשפילי, ונשאר בן ה .... ; זאת לידיעתך.</li>
<li>ועוד 'קנבאר' לספאקץ, ובו חסון בן אסחק, אלוהים יכתבנו לשלום. הם הפליגו, אדוני, ביום ב' שלפני החג</li>
<li>ואילו ביום ד' תפסה אותם סערה, ושתיים מהאוניות נטרפו, אוניית אלמעז, שבה היה בן האדון</li>
<li>אבו יוסף, והוא נפטר, עליו השלום. וה'קארב', אשר בו האדון אבו יוסף, שהוא של בן אלפארקי, קרוב לאלשקרא,</li>
<li>ועבר למקום הנקרא אלכרש ; היהודי הקאבסי שהיה עם האדון אבו יוסף מת; ואמרו</li>
<li>שהאדון אבו יוסף ואבן רינא ניצלו ; אקווה מאלוהים שיביאם הנה בשלום .... אל האדון אבו יוסף השנה</li>
<li>קניות גדולות מאוד, האחת שיאלצו אותו להיכנס (?); אז התרגז ועלה על האונייה .... והיה ....</li>
<li>ואבדן סחורתו; אקווה שהוא עצמו במחוז השלום. והגדול באסונות .... מתו רוב אנשינו</li>
<li>שבשתי האוניות האלה; אלוהים ימציא במהרה חילופין לנו ולך ולהם; חי אלוהים, התנחמנו כבר מאסונותינו </li>
</ol>
                    
                        <h3>recto, right margin</h3>
                    
                        <p>.... (וכאן) האסונות שעברו על האדון אבו יוסף .... </p>
<p> </p>
                    
                        <h3>recto, top margin</h3>
                    
                        <p>(אלוהים) ימהר להמציא לך ולנו חילופין ויעשה את שעבר כפרה למה שנותר. והעניינים האחד גרוע מן האחר. כאשר ראינו מה שקרה לאחרים התנחמנו אנחנו ברכושנו, והים ייתן חילופין בקרוב, ברצון האל. ולבנו יוצא לדעת על שאר ההפלגות, כי אנו מאמינים רק בצו אחד, והוא אורך הרוח. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00027-00002/canvas/2">
                    
                    
                    
                        <h3>verso</h3>
                    
                        <ol>
<li>(1–2) ממוסא בן אבי אלחי, הוא כלילה. (נצפו) אוניות והן: אלאשפילי, אבן אלדג'דאג', אבן אלעודי, לקחו .... ; אבן אלאסכנדר, אבן דיסור</li>
<li> </li>
<li>.... אל כף אלכנאיס. השאר, אין לנו עליהן ידיעות. אלוהים ישימן במחוז השלום. שאלתי את האדון אבו</li>
<li>אסחק על המשאוי שהגיע בשבילך עם חסון הספאקצי והודיע לי שהוא העמיס אותו על (אוניית) אלאשפילי. את כריכת ה'כז'</li>
<li>שהגיעה עם ר' ישועה ור' חסון העמסתי על ה'קארב' של בן .... אקווה שהכול הגיע למחוז השלום, תודה לאל ;</li>
<li>אבקש מאלוהים שלא יזמן .... ; ציינת במכתבך שכתבת לאדון אבו אסחק כי יקנה לך משאוי צימוקים לאד'קי; אקווה</li>
<li>שלא יהיו אלה צימוקים לאד'קי אדומים, כי הלוא אצלי נמצא משאוי צימוקים לאד'קי שחורים, הכולל שני קנטארים בקירוב, במצרי. אני אשלח אותם</li>
<li>…. ואצלי גם סל צימוקים שאמר אדומים ואני אעטוף(?) אותם באבץ, את השניים. ברצון האל, תעשה לי מהם</li>
<li>מה שביקשתי ממך, ואת השאר תסדר לזולתך, או שתסדר שותפות. נכתב בחיפזון. הריני שולח לך את מיטב דרישות השלום, ולאדוני הרב הנכבד דרישות שלום,</li>
<li>ולרבותי גיסיך, ייתן להם אלוהים חיים, דרישות שלום, ולכל הנתונים להשגחתך, דרישות שלום; ושלום. אבקש ממך שתשתדל למכור את הכספית ; ותשלח לי</li>
<li>מכתב מפורט על כל מה שנכנס מן התמורה של הכספית, ותוסיף את הסכום לתמורה בעד ספרי המקרא, למ"ח הדינרים ושני קיראטים, ולששת הדינרים</li>
<li>.... ותחבר את הכול ותנכה מזה מה ששלחתם אלי, ומה שנותר; עשה זאת בטובך, ושלום. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ''ע, ייתן לו אלוהים אריכות ימים ויתמיד את שלומו; מאוהבו, מוסא בן אבי אלחי נ"ע כלילה. </p>
                    
                </div>
            
        </section>
    </body>
</html>
