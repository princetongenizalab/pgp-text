
<html>
    <head>
        <title>Transcription of Letter: T-S 8J27.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J27.2</h1>

        <p>S. D. Goitein, unpublished editions (Nahray‎ b. Nissim archive).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00027-00002/canvas/1">
                    
                    
                    
                        <ol>
<li>אעלמך יאמולאי אן תקדם כתאבי אליך מע אלפיג תם כתבה כתאב אכו מן קבל אלמועד ולם ימצי אלפיג</li>
<li>ובקי מעי למא כאן אמס רקעתי הדה דפעתה ללפיג וכאן עלי אנה יכרג אלי מכה אלאמיר ופקה אללה תם וצל</li>
<li>אלי כתאבך יומי הדא ואגת תדכר אנך לם תרי מני כתאב וקד תקדמת כתבי אליך ומא אכרהא לם תכן מע אל</li>
<li>פיג אלדי מצא מן קבל הדא (סאלא?) אשמלת בכתב אלגרב תם וקפת מן כתאבך עלי חסן סלאמתך ועאפיתך אדאמהא אללה</li>
<li>לך ודכרת אנך אנפדת לי לולו מע בן ש(ב)ל ואלי אלסעה לם יצל אללה יכתב סלאמתה תם דכרת אשרח לך אכבאר</li>
<li>אלמראכב ואן רכבואתחאבנא והדא שרח אלסראכב אלדי אקל(עת) אולה ומ[ע כאן] פיהא מן אצחאבנא קנבאר</li>
<li>אלאמיר רכב פיה ר מצליח ואכוה וסימון ומרכב בן אלבעבאע רכב פיה אסחק בן כלף ותמאמ ואכי מעהם קארב</li>
<li>אלאמיר אלי אטראבלס פיה כלפון ס ואבן נחום וחגאג ושאול בן אכת בן בנאיה וגנון ובן אכת בן אלאסכנדראני אללה</li>
<li>יכתב סלאמתהם וקארב אלוזיר לם ירכב פיה אחד מן אצחאבנא וקארב אלתראגמח לם ירכב פיה אחד</li>
<li>מן אצחאבנא אצל(א) וכטי ראיסה אלדואמה לם יכון פיה אחד מן אצחאבנא וכטי ללבאהלי לאספאקץ</li>
<li>לם ירכב פיה אחד מן אצחאבנא וקארב בן זנבאע לם ילתאה מן אלאקלאעח גידה ואלבקיה פי חיז אלסלאמה</li>
<li>אללה יכתב סלאמתהא ואלאקלאעה אלתאניה קארב בן אלאסכנדר פיה מדרוך(?) וקארב בן דיצור פיה אלכהן</li>
<li>אבן הדון וצבי אלחנאן עבד זכרי בן לשקר ומרכב אלסלטאן פיה ולד אלשיך אבו יוסף ואבן נחום וקארב אלפארקי</li>
<li>פיה אלשיך אבו יוסף ואבן דינא ואנסאן עפיף קאבסי ואלאשפילי פיה אכת אבן אברהים וצמח וחאנאן ואבן</li>
<li>אסד וקארב אלגנאני ליס פיה אחד מן אצחאבנא וכולך קארב אלאשפילי ובקית אלמראכב אעלמתך דלך</li>
<li>אלא קנבאך לאספאקץ פיה חסוך בן אסחק אללה יכתב סלאמתה וקד אקלאו יאמולאי יום אלאתנין אלדי קבל אלעיד</li>
<li>פלמא כאן יום אלארבעה אכדתמוני(?) וקד אלתאת מן אלמראכב אתנין מרכב אלמעז (הוא מרכב אלסלטאן) אלדי כאן פיה ולד אלשיך</li>
<li>אבו יוסף וקד תופי אללה ירחמה ואל קארב אלדי פיה אלשיך אבו יוסף אלדי לבן אלפארקי [[קרב]] מן אלשקרא(?)</li>
<li>גמיעא אלי מוצע יסמא אלכרס וקד מאת אליהודי אלקאבסי אלדי כאן מע אלשיך אביוסף ודכרו אן</li>
<li>אלשיך אבו יוסף ואבן רינא כלצו ארגו מן אללה יוצלהם אלי הנא סאלמין [ואלדי] מני עלי אלשיך אבו יוסף אלסנה</li>
<li>מצאיב עצימה ואחדה אן אכד רחלה גא נצב וסלע(?) אלי אלם וכאן</li>
<li>והלאך רחלה א[רגו] אן יכון הו פי חיז אלסלאמה ואכד כלשהר</li>
<li>הדה אל מרכבין אללה יעגל עלינא ועליך ועליהם באלכלהא(?) ובאללה יא מולאי לקד תעזינא ען מצאיבנא</li>
</ol>
                    
                        <h3>Margins:</h3>
                    
                        <p>מן אלמציבה אלדי / גראת עלי אשיך / אבי יוסף לא פי סאלח / ולא פי ולדה</p>
<p>ו[אר]גו / אן י[כון] סלם פי רוחה / ולקד צפה / עדל / ובקי פי חק</p>
<p>ל / עליה / לחקני מן / אללה יג[על] מע [טלטוט?] ועלינא /</p>
<p>כביר / מצאבה / ויעגל עליך / ועלינא בל כלף / ויגעל מא מצא פדא מא</p>
<p>בקי / ו[ב]עץ אלאסיא / אחון מן בעץ / אדא ראינא / מא חל / [[בינא]]</p>
<p>(בנירנא) / תעזינא נחן פי [ו]שינא / וכלף אלבחר אן / שא אללה קריב / ונחן</p>
<p>סעלקין(?) / אלקלוב לבקית / אלאקלאעה לאן / לם יעח ענדנא / אכר מרצא סוא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00027-00002/canvas/2">
                    
                    
                    
                        <h3>Page two:</h3>
                    
                        <ol>
<li>מן מוסי בן אבו אלחי נע כלילה</li>
<li>(סתה?) מראכב מנהא אלאשפילי ואבן אלרגראג ואבן אלעודי אכרו אל(עוד?)</li>
</ol>
<p>ואבן אלאסכנדר ואבן דיצור ואל</p>
<ol>
<li>ראס אלכנאיס ולאבקיה מא ענדנא מנא כבר אללה יגעלה (פי חיז) (אל)</li>
</ol>
<p>סלאמה וקד סלאת אלשיך אבו</p>
<ol>
<li>אסחק ען אלעדל אלדי וצל[ת] לך צחבת חסון אלאצפאקצי פערפני אנה אוסקח מע</li>
</ol>
<p>אלאשפילי ואל רזמה אל בז אלדי</p>
<ol>
<li>צחבת ד ישועה ור חסון אוסקת עלי קארב בן אלרגראג וחי גמיע תחת חיז</li>
</ol>
<p>אלסלאמה ללה אלחמד</p>
<ol>
<li>אללה לא ילקי אל וקד רכרת פי כתאבך אנך כתבת לאלשיך אבו אסחק ישתרי</li>
</ol>
<p>לך שכארה זביב לאדקי א[ח]מר</p>
<ol>
<li>[תיס] הנא זביב אחמר לאדקי וענדי שכארה זביב לאדקי אסוד יגי פיהא חול</li>
</ol>
<p>אל קנסארין מצרי ואנא אנפדהא</p>
<ol>
<li>[לך] וענדי קפח איצא זביב שאמי אחמר ואנא אתרקב פי תוגיח אלאתנין ואן שא</li>
</ol>
<p>אללה אעמל לי מנה</p>
<ol>
<li>[כמא] ולאבקיה תעמלה לרוחך או תעמלה כלסה(?) וכתב ען סבעה(?) קראת עליך</li>
</ol>
<p>אתם אלסלם ומולאי אלרב אלגליל אתם אלסלם</p>
<ol>
<li>וסאדאתי אצהארך אחיאהם אללה אלסלם וגמיע מן תחוסה עגאיתך ושלום ואחב</li>
</ol>
<p>תגתהד פי ביע אל זיבק ויעל אלי</p>
<ol>
<li>כתאבך משרוח בגמיע מא חצל פי תמן אלזיבק ותציף מא יצח פיה לתמן אלמצאחף</li>
</ol>
<p>לל מח דינ וקברמין(?) ואל גיר</p>
<ol>
<li>מן אל ותציף אלגמיע ותסקם מנה מא אנפדתה אלי ומא בקי פעלת מתפדל</li>
</ol>
<p>ושלום</p>
                    
                        <h3>Address:</h3>
                    
                        <p>לסידי ומולאי או יחיי נהראי בן נסים נע מן כתבה מוסי בן אבו אלחי נע</p>
<p>אטאל אללה בקאה [ואדאם] סלאמתה כליל[ה]</p>
                    
                </div>
            
        </section>
    </body>
</html>
