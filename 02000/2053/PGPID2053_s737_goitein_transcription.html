
<html>
    <head>
        <title>Transcription of Letter: T-S 8J20.11</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00011/canvas/1">
                    
                    
                    
                        <ol>
<li>כתבת לחצרה סיידי אלשיך אלאגל אלאמגד אלאכרם אלאוחד אלעזיז עלי אלאתיר</li>
<li>לדי אלאחב מן נפסי אלי חרס אללה מהגתה ונוך בהגתה ותאבע מסרתה</li>
<li>וגבטתה וקד עלם אללה תעלי מא נחן עליה מן עמים מודתה ועטים מחבתה</li>
<li>ומא בנא מן אלשוק אלשדיד ואלתלהף אלעתיד לחצרתה ואלתוק למחאדתתה</li>
<li>ואלאסתרואח במואנסתה וחתי לו דהבת אן אצף מא אנא עליה מן דלך</li>
<li>לטאל אלכלאם ואתסע אלנטאם אלי אללה אסל ומנה אבתהל אן יסמענא מנה</li>
<li>מא יסרנא ויבהגנא ויקרב ביננא אלאובה ויחסם ענא מאדה אלצדוד</li>
<li>ואלגרבה אנה עלי מא ישא קדיר ובה גדיר ובעד פרגבתי מן סיידי</li>
<li>אלשיך אלאגל אלאמגד אלאעז אלאוחד חרס אללה מעאליה וכבת אעאדיה</li>
<li>אן יואתר כתבה אלי ו צלה א</li>
</ol>
                    
                        <h3>margin</h3>
                    
                        <p>כתאב / לה אלי אלאהל / ואלסלאם אלאזכא / מפרדא עליך / ועלי גמלתך וולדך</p>
<p>/ אתם אלסלם ושלום רב וישע / יקרב / כתב בי / אואכר אל[ול] תתקלב פי</p>
<p>אל / מדינה חמאהא / אללה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00011/canvas/2">
                    
                    
                    
                        <h3>page b</h3>
                    
                        <p>חצרה סיידי אלשיך אלאגל אלסאמי חית חל אלרפיע ל</p>
<p>אלשיך אבו אלפכר בר אברהם נע'</p>
<p>יצל אלי מרביעה אלעטארין מצר אן שא אללה</p>
<p>אדאם אללה סלאמתה וואלי צונה וחמאיתה</p>
<p>ברוך יהיה מן יוצלה לצאחבה</p>
<p>צפי ודי זכריה בן חיים נע ית</p>
<p>מן אלמדינה אלמחמיה</p>
                    
                </div>
            
        </section>
    </body>
</html>
