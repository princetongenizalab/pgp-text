recto

(2−1) בשם אלוהים הנורא. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת רווחתך,
 
מאלכסנדריה, בי"ז באלול. שלומי טוב ואני מאושר, תודה לאל, ריבון העולמים.
הגיע מכתבך וקראתי את הידיעות שהיו בו על שלומך, יתמידו לך אלוהים, והודיתי לאלוהים 
על זאת. כתבת שאקבל בשבילך מה שיגיע, וזאת אעשה. אילו היה לך צורך
שאסע (לקנות) הייתי שמח למלא לך אותו. אל תהיה מודאג אפוא בזאת. כתבת על מכירת הדינרים,
אל יחסר לי חסדך. הגיע מכתב הרב(?), ומסרתי אותו לנושאי המכתבים, אבל לעת עתה, הם 
לא יצאו לדרך, ואיני סבור שיצאו לפני בוא אוניית הסלטאן. הודעתי למרדוך
מה שכתבת. זרעה בן סעאדה בריף, כי מכתבך הגיע רק אחרי
צאתו; כאשר יעזור אלוהים ויבוא לאלכסנדריה, אודיענו מה שכתבת.
ובצורכי הקניות שלך תכבדני ואמלא אותם. אין צורך שאזרז אותך בנוגע למשלוח הפשתים, 
הוא יגיע אליך, ואין אתה מן הזקוקים להוראות. הריני שולח לך את מיטב דרישות השלום ולאבו אלחסן
כלפה דרישות שלום. מסרתי דרישות שלום ממר למי שביקשת, והם שולחים לך דרישות שלום. 

recto, right margin
רק מפני שאמר שהוא נסע .... לא כתבתי מכתב לאדוני אבו אסחק אברהים. 
 
verso
לאדוני ורבי אבו יוסף יעקוב בן ...., ייתן לו אלוהים אריכות ימים ויתמיד את גדולתו ואת עזרתו לו ואת שלומו; מאברהים בן פראח נ"נ האלכסנדרוני. 
verso, margin
הגעתי מבוציר ביום ה', כ' באדר; יצאתי בה' באדר.... 
 