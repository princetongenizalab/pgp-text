
<html>
    <head>
        <title>Transcription of Letter: ENA NS 2.17</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/1889a88c-c3ad-442a-9be3-0fd838d04790/manifest/canvas/ea8d3f7c-610c-42eb-8960-780b397c423b">
                    
                    
                    
                        <h3>Recto:</h3>
                    
                        <ol>
<li>בש רח</li>
<li>כי אתה תברך צדיק ייי כצנה רצון תעטרנ[ו</li>
<li>כי ייי יהיה בסליך ושמר רגלך מלכד וג</li>
<li>הנה כי כן יברך גבר יראי ייי וג</li>
<li>ואמרתם כה לחי ואתה שלום וביתך שלום וג</li>
<li>קד עלם אלכאלק סבחאנה מא עלי קלבי</li>
<li>מן אלשוק ואלוחשה אלי נחו אלחצרה אלסאמיה</li>
<li>רבי אלעזר למא וסעה כתאב ולא חואה</li>
<li>כטאב פאלכאלק גל תנאה יקרב אלאגתמאע</li>
<li>בכם קריב ויכלצנא מן האדה אלסנה אלצעבה</li>
<li>אלתי קלבי ענדכם כתיר מן אגלהא ואני</li>
<li>מן וקת כרגת מן ענדכם מתפקד</li>
<li>אכבארכם ולם וצלני מן ענדכם לא כתאב ולא</li>
<li>גואב ואני קאעד בטאל ואריד שי לא בד</li>
<li>מנה וכנת קד קלת לך על[מתך] אלתאב(!) תוצל[ני</li>
<li>ל[. .] אוצלני מן ענדכם שי ואלכתאב אלדי פיה</li>
<li>אלכבר אנא אנתצרה ומא וצלני מנכם לא</li>
<li>כתאב רסאלה ולא כתאב אלכבר בעד תקביל</li>
<li>ידיהא קראת עליך אלסלאם ועלי מן תחוט בה ענאיתך</li>
<li>אפצל אלסלאם ואולא תחיא ואכראם ועלי קציב אלסלאם</li>
</ol>
                    
                        <h3>right margin, straight lines at 90 degrees to main text</h3>
                    
                        <ol>
<li>ובלגני אנהא מריצה ואשתגל קלבי בהא כתי[ר . . .</li>
<li>ועלי עלם אלסלאם ועלי אלשיך אלאגל אלואל[ד . . . .] אלסלאם</li>
<li>ועלי אלשיך אבו אלברכאת אלסלאם ועלי כרם וכ[. . . . .] אלסלאם</li>
<li>וכאתב הדה אלאחרף אלמ[ל]מד יקריה אפצל אלס[לאם . . .]טל . . . אללה</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/1889a88c-c3ad-442a-9be3-0fd838d04790/manifest/canvas/c2e95c79-6ddc-4542-b6ae-fb1da0cda810">
                    
                    
                    
                        <h3>Verso:</h3>
                    
                        <ol>
<li>אן יוציאנו בשלום מן הדה אלסנה</li>
<li>ושלומך יגדל ואל ידל ואלגואב סרעה</li>
</ol>
                    
                        <h3>Address:</h3>
                    
                        <ol>
<li>يصل الى كنيسة المعلمة [المعلقة؟]</li>
<li>الى الشيخ ابي منصور بن المعلمة [المعلم؟] حفضه الله تعالى</li>
</ol>
<ol>
<li>من عند ابو يوسف</li>
<li>لا عدم بقاه</li>
</ol>
                    
                </div>
            
        </section>
    </body>
</html>
