
<html>
    <head>
        <title>Hebrew Translation of Letter: Bodl. MS heb. b 3/16</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. b 3/16</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-16/2.json">
                    
                    
                    
                        <h3>recto</h3>
                    
                        <ol>
<li>הגיע מכתבך אדירנו, וכו' </li>
<li>(3-2) וקראתי מה שהכיל ושמחתי בידיעות על שלומך ועל טוב מעשיו של אלוהים עמך שהיו בו, וביקשתי מאלוהים שינהג עמך על פי מיטב המנהגים שאצלו, כי קרוב הוא</li>
<li> </li>
<li>להיענות בנדיבותו. אכן התפלאתי מאוד על הרשלנות שלך בעניין</li>
<li>המכתבים, עד שקרא אותם אדוני הנשיא ש"צ ורגז, הוא הרוגז אשר פירטת</li>
<li>במכתבך והודיתי על שהואלת לתקן את השגגה שנעשתה לפני כן.</li>
<li>והלוא אני אסיר תודה על חסדך אף בכל מצב שהוא. אלא שעלי לומר לך שאת המכתב אשר </li>
<li>שלחת אלי קראתי בזמן שהיה האדון אבו אסחק ש"צ נוכח, וקרעתיו</li>
<li>בנוכחותו, כדי רצה לומר שהנמען (יהודה בן משה אבן סנמאר) הודה במכתבו שהזניח במשך זמן רב את מכתבי הכותב. עד שראה אותם הנשיא וגער בו. שלא יתגלה ולא יימצא, עם הדבר שיש לחשוש מפניו שהיה בו;</li>
<li>אבל שמעתי בקולך בעניין זה וקראתי את מכתבו של אדוני הנשיא</li>
<li>הנעלה ש"צ והודיתי על חסדו ונשקתי למכתבו ושמתיך על ראשי;</li>
<li>אלא שהאנשים כבר החליטו על פי דברי אבו סעד, אל ישמור עליו אלוהים, כי הלוא</li>
<li>הובטח להם שכבוא אדוני הנשיא יפעילו עליו תמרונים, ויעשה בדיוק</li>
<li>את מה שהם רוצים; וסבורני שאחרי שכתבתי לו וענה לי כפי שענה</li>
<li>…. הוא יעקוף את הדיבורים האלה, כי הוא, יתמיד אלוהים את גדולתו, אדון ו'ראש'</li>
<li>…. שמא ידבק בו הגיחוך. ועליך, אדוני, לחדש עמו ברית חדשה,</li>
<li>.... למשהו שכזה. אם גמר אומר בתוקף לעבור לאלכסנדריה, יעניק לו אלוהים</li>
<li>אך טוב בכל ענייניו, והצלחה בריצותיו, וייטיב אחריתו ברחמיו. </li>
<li>(20-19) ואין איש יודע את המכתבים שהגיעו אלי, לא ייראה ולא יימצא. כל זאת לידיעתך. שלחנו לפני כן את יוסף אלאחול הפרנס עם כמות מכתבים</li>
<li> </li>
<li>אל הריף ואיננו יודעים מה נכנס עד עכשיו. אקווה שייכנס לו</li>
<li>סכום שבו יסלק את היתרה מן התשלומים בעד השבויים, ואם יחסר לנו סכום נודיע</li>
<li>לאדונים שלנו את הסכום שיכתבו עליו המחאה לאלכסנדריה, ברצון האל ;</li>
<li>וכבר הסענו את השבויים עם אברהים אלצקלי ומסרנו להם את הנחוץ</li>
<li>למסעם ולהוצאות עד פסטאט ושכר השליח, דינר ורבע; ומודה לך</li>
<li>השליח הזה על חסדך, אדוני, עמו וכי נכנס לו מה שהוציא על עצמו </li>
</ol>
                    
                        <h3>recto, right margin</h3>
                    
                        <p>ועל בהמתו; נהג אפוא עמו כמנהג חסדך בנוגע למה שייכנס לו מן הקהל וכתוב לי זאת במכתבך, על ידיו, ברצון האל ; ואני מבקש מאברהם שיקנה לי כמה מצרכים: בשני קיראטים מוסק משובח, וגרעיני צפורן בקיראט, שיהיו משובחים; אגוזים בקיראט; עץ בושם 'צנפי'(?) בקיראט. </p>
<p> </p>
                    
                        <h3>recto, top margin</h3>
                    
                        <p>מחלב; גרעיני דלעת בקיראט; כרכום משובח בקיראט. ואני מבקש ממך, אדוני, שתטריח עצמך עמו אל המרבעה ותקנה לו את המצרכים האלה בכבודך, ואברהים ישלם את החמורה </p>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-16/1.json">
                    
                    
                    
                        <h3>verso</h3>
                    
                        <ol>
<li>ואני אסלק את התמורה כאן לאברהים. מפני שאני יודע את חסדך ואת אצילות מידותיך,</li>
<li>אני מטיל עליך קניות אלה, כי אברהים אינו טוב לכלום; עשה זאת בחסדך.</li>
<li>ברצון האל קיבלתי מכתב מאדוני ורבי הנכבד ראש כלא החבר המעולה</li>
<li>וקראתי מה שהכיל והוריתי על תשומת לבו; והגיע הפתק המצורף</li>
<li>אליו מאת כבוד האדון אבו אלמרג'א אל האמיר אבו מנצור והעברתיו אליו,</li>
<li>אבל לא הגענו לפתרון, כי הוא טען נגדי שאת הנזק בכרם הזה גרם אבו אלכיר בן חנון,</li>
<li>ודבריו אלה אמת הם, כי אבו אלכיר בן חנון זה הוא הגורם לי נזק בכל שנה</li>
<li>בכרם הזה, והוא מתוועד שם עם כל מושל, שמבקש ענבים, וביקשתי עזרה נגדו</li>
<li>אצל כל אחד, אבל הוא לא חדל מרשעותו כלפי. כאילו אני לבדי הרגתי</li>
<li>את המשיח. והלוא בעצם אין מה שיצדיק איבה זו ביני ובינו; אלוהים יתעלה</li>
<li>ישפוט בעניינו. אשר לכרם, מוצבים בו עתה חיילים ואינם זזים משם. וכבר פקע</li>
<li>אצלי כוח הסבל ואיני יכול לעשות דבר. מאלוהים נבקש עזרה בכל העניינים</li>
<li>ברחמיו ; כל אלה לידיעתך, ש"צ, ותקרא אותם ברצון האל ; ושלומו</li>
<li>יגדל ואל ידל. אבקש ממך, נ''ר, אם יגיע אדוני הנשיא לידי החלטה לנסוע</li>
<li>הנה, הודע לך את מצב רכושי, לבל יחשוב שיש לי רכוש, ואז לא אוכל אף להתנצל לפניו. </li>
<li>(16–17) אלוהים הוא היורע שאילו היה לי רכוש, אותו הייתי מעשיר מבין כל היהודים; אבל אנוס פטריה רחמנא. </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי מר אבו זכרי יהודה בן משה בן סגמאר, ישמרו, וכו' ; מהמורה חסדו ; אל יילקח ממני. </p>
<p> </p>
                    
                </div>
            
        </section>
    </body>
</html>
