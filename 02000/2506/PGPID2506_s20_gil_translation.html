
<html>
    <head>
        <title>Hebrew Translation of Letter: Bodl. MS heb. a 2/19</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. a 2/19</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-19/1.json">
                    
                    
                    
                        <h3>recto</h3>
                    
                        <ol>
<li>(2-1) באלוהים אני בוטח. אני כותב לך, אדוני ורכי ומכובדי, ייתן לך אלוהים אריכות ימים ויתמיד את חסדיו לך ויהיה לך ועמך מגן ומושיע</li>
<li> </li>
<li>בכל ענייניך, מאלכסנדריה, בי"ב בסיון. שלומי טוב ואני בריא, אבל אני מתגעגע</li>
<li>אליך מאוד ; יקרב (אלוהים) את פגישתנו בטובה ובתכלית ההצלחה. אחי, ייתן לך אלוהים שלום, קרו דברים,</li>
<li>בגזירת אלוהים, שנבע מהם מה שעיכב אותי מלנסוע ומלספק את צורכי הקניות של הידידים כפי</li>
<li>שראוי, והוא שנפטר יצחק, עליו השלום, ונפלו עלי עסקיו, על כן לא יכולתי לצאת לשום מקום.</li>
<li>וכל מה שהיו קונים בשביל המגרב אפשר למוכרו .... ושהיתי בפסטאט, עד בואה של קבוצת עולי הרגל</li>
<li>לאחרונה. וקניתי מהם לכה (גם) בשותפות (וגם) לחשבוני הפרטי שלי; וקניתי שני משואי לכה במשקל</li>
<li>ח' וחצי קנטארים, חוץ ממה שנמצא אצל האנשים באוניות, ק"י, מע' עד ע"ה, ועד פ' הכי יקר; </li>
<li>כי לא שיתף אותי בשותפות על הכול, אלא רק על הלכה, כי הצטברה (לכה) טובה, ואשר נכנס תמורת שני המשואים:</li>
<li>ק''ק דינר; ר"ע דינר ושמינית וחצי קיראט. והיו השנה עסקיהם של האנשים כפי שייוודע לך </li>
<li>מן הבאים. השגתי את שחרורך מן הגבייה במשך חודשיים. שלחתי משאוי באוניית מימון הנוצרי,</li>
<li>שכירותו ד', ושליש לקחו בעד רמי הובלה ושוחר, נשאר לזכותו ; י"ד ; ומשאוי ב'קארב' של טאהר, המשרת של אבן</li>
<li>אלתבאר, שכירותו ה' ושליש; קיבל שני דינרים, נותרו לזכותו שלושים דינר, ירדה השנה על </li>
<li>הסוחרים צרה; עלה לי המשאוי הזה ששלחתי ב'קארב' נ' דרהמים עד שנכנס</li>
<li>ל'קארב', אילו היו לי השנה פשתים היתה מרתי מתפוצצת. הלכה הזאת, אחי, היא משובחת. </li>
<li>חלקך אתה במשאוי הוא שישית, סכום התמורה לחובתך הוא מ"ה דינר ושני שלישים ושתי חבות. חלקך</li>
<li>במטיל הכסף, ברבעי דינר, כ"ו דינר פחות קיראט, ובהם חלק שחייבים בעדו שישית וקיראט; לזכותך התמורה בעד המשי,</li>
<li>כ' דינר ורבע ושמינית פחות דאנק; ולזכותך התמורה בעד בגד, דינר וחצי וקיראט טבועים; שני סודרים: שליש ושמינית</li>
<li>ושתי חבות; תמורה בעד רשת וסדין, ג' דינרים פחות שמינית, ונותר לזכותך סדין משי שמחירו ד' דינרים שלא מכרנוהו:</li>
<li>סך הכול, מה שנכנס לזכותך : נ"א דינר ושתי חבות; הסתכם לחובתך: בעד שישית מהלכה: מיה דינר ושני שלישים</li>
<li>ושתי חבות; היתרה לזכותך: ה' דינרים ושליש; יש לנכות לחובתי מן הדינרים של התמורה בעד מה שמכרתי בשבילך באלכסנדריה, ה'(?),</li>
<li>כי כל דינר ארור הולך באלכסנדריה (רק) עם 'סג'ל' מהסלטאן, ותבעו ממני על ל"ו</li>
<li>דינר מנויים דינר; אז אמרתי: אין מרוויחים את זה בל''ו דינר והלוא הבאתים אתי לאלכסנדריה; אקווה שאוציא</li>
<li>את מרביתם בשבילך; אילו הזדמן לי לקנות סחורה, הייתי שואל אותך בנוגע אליה, אלא שלא מצאתי מקום</li>
<li>להוביל אליו סחורה, כי את (תמורת) הפשתים ניכו מן הכספים ולא נמצא מקום להכניסן בו. אם יעזור</li>
<li>אלוהים יתעלה ויגיעו שני משואי הלכה, סדרו לעזור איש לרעהו במכירה ותהיה לך הכנסה </li>
<li>מן המכירה, ואז אם ייכנס דינר מסוים, תיקחו כל אחד את המגיע לו מן הדינר. ואתה תעזור בעצמך בכל הדרוש.</li>
<li>שלחתי לאדוני אבו יצחק בן דודך, ייתן לו אלוהים שלום, סחורה לחשבוני הפרטי, דהיינו משאוי לכה, אבל במען (כתוב:) למכירה על ידי השותפות;</li>
<li>ולפני כן שלח אדוני אבו נצר אתנו לכה בשביל אחיך מאת ישראל, ונשלחה עם מימון.</li>
<li>הטיל עלי אדוני ורבי למכור את השמן השייך לאחיך, כי התמורה שייכת לו, וכבר הצעתי אותו, ו' בדינר,</li>
<li>אבל לא הצלחתי למוכרו, כי הסחורה אין לה ביקוש, אלוהים יעזור בעניין זה. </li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-19/2.json">
                    
                    
                    
                        <h3>verso</h3>
                    
                        <p>קבל נא את מיטב דרישות השלום ומיטב דרישות השלום ליהודה ודרישות שלום לאדוני ברהון בן דודך ; ולכל הנתון לחסותך דרישות שלום. מסתפק אני באמונתי באלוהים.</p>
                    
                        <h3>verso, address</h3>
                    
                        <p>לאדוני ורבי אבו יצחק, ייתן לו אלוהים אריכות ימים ויתמיד את חסדיו לו, ברהון בן צאלח נ"נ, אלוהים שומרו ומושיעו; בכבוד רב; מצדקה בן זבריא נ"נ, ידידו ואוהבו. </p>
                    
                </div>
            
        </section>
    </body>
</html>
