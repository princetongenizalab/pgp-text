
<html>
    <head>
        <title>Transcription of Letter: Bodl. MS heb. a 2/19</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. a 2/19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-19/1.json">
                    
                    
                    
                        <ol>
<li>תוכלת עלי אללה</li>
<li>כתאבי יא סידי וריסי וגלילי אטאל אללה בקאך ואדאם נעמאך וכאן לך ומעך וליה ונאעדה</li>
<li>פי גמיע אמורך מן אלאסכנדריה לבי כלון מן סיון ען חאל סלאמה ועאפיה ושוק</li>
<li>אליך שדיד קרב אלאגתמאע אלאפצל עואדה אלגמילה יאכי סלמך אללה גרי מן</li>
<li>מקדור אללה מא לחקני מנה אלתעויק ען אלצפר וען אקצא חואיג אלאצדקא כמא</li>
<li>יגב לאן קד תופי יצחק רחמה אללה ואסנד אמרה אליי פלם נקדר נכרג למוצע וכאן</li>
<li>כל מא ישתרא ללגרב באיע אלכא.א נאכדה אקמת במצר לוצול אלגלב אכר</li>
<li>אלוקת ואשתרית מנה לאך שרכה וכאצה לרוחי וקד אשתרית עדלין לאך וזנהא</li>
<li>חי קנאטר גיר מא הו מע אלנאס פי אלמראכב קי מן עה אלא עה אלא פי אעלאה</li>
<li>ומא עמלני כלטת אלכל אלא לאך אדא אשתמע חסן ואלדי חצל תמן אלעדלין</li>
<li>קק די דע די ותמן נץ קירט וקד כאן אמר אלנאס פי האדא אלסנא כמא יבלגך</li>
<li>מן אלואצלין וקד לחקת כלוצך מן קבץ בשהרין וקד חמלת עדל פי מרכב מימון אלנסרא</li>
<li>כרי ד ותלת קבץ נץ אלסלפה ואלברטיל בקי לה דינ ועדל פי קארב טאהר גלאם אבן אל</li>
<li>תבאר כרי ה ותלת קבץ דינארין בקי לה תלתין דינ וקד כאנת האדי אלסנה עלי אל</li>
<li>תגאר צעבה לחקני עלי האדי אלעדל אלדי חמלת פי אלקארב י דרא אלא אן חצל</li>
<li>פי אלקארב ולו כאן מעי אלסנה כתאן לכאן תנפקע (או: תנפגר) מרארתי והו יאכי לאך גייד</li>
<li>לך אנת פי אלחמל אלסדס מבלג תמנה עליך המ דינ ותלתין וחבתין לך פי</li>
<li>אלצרה אלרבאעיה וכ דינ גיר קירט פיהא מא עליה סדס וקירט ולך תמן חריר</li>
<li>כ די ורבע ותמן גיר דאנק ולך תמן תוב דינ נץ וקירט סנגה מנדילין תלת ותמן [[. . .]]</li>
<li>וחבתין תמן כלה ומלחפה ג דינ גיר תמן ובקי לך מלפא חריר סויה ד דינ לם נביעה</li>
<li>יכון גמלה אלחאצל לך אנ דינ וחבתין חצל עליך פי סדס אלאך הם דינ ותלתין</li>
<li>וחבתין אלבאקי לך ה די ותלת כרגת עלי מן תמן אלדי בעתה //בהם// לך באלאסכנריה(!) דר</li>
<li>לאן כל דינ מישום באלאסכנריה ימשי בסגל מן אלצלטאן וקד טלב מני עלי אלן</li>
<li>דינ עדד דינ פקלת מא ירבח פי אלן דינ וקד גבתהא מעי לאלאסכנריה נרגו אכראג</li>
<li>אכתרהא לך ולו אתפק לי שרי שיי לכנת אסלמך ב.קאהא ולאכן לם נגד מוצע</li>
<li>אחמל פיה שיי לאן אלכתאן חט נץ אלמאל ולא יצאב מוצע ידכל פיה פאדא מן</li>
<li>אללה תעאלה(!) בוצול אלעדלין לאך תעמלו עלי מעונה בעצכם בעץ פי אלביע ותתצל</li>
<li>אנת פי אלביע פאדא חצל דינ מעלום יאכד כל דינ חקה ותעין ברוחך פי מא יחתאג אליה</li>
<li>וקד //תחולת// לסידי אבי יצחק אבן עמך סלמה אללה פי שיי //והו עדל לאך// לכאצתי ופי אלמעונא פי ביע אלכלטה</li>
<li>וכאן סידי אלשיך אבי נצר קד אחדר מענא לאך לאכוך עדל //מן קבל יצחק// וקד חמל מע מימון</li>
<li>וקד כלפני סידי אלשיך ביע אלרהן אלדי לאכוך לאן אלתמן חצל לה וקד ערצתה ו בדינ</li>
<li>ולם נקדר עלי ביעה לאן אלשיי כאסד אללה יסהל אמרה</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-19/2.json">
                    
                    
                    
                        <h3>verso</h3>
                    
                        <ol>
<li>תכתץ באפצל אלסלאם ויהודה אכוך אלסלאם וסידי ברהון אבן עמך אלסלאם</li>
<li>וכל מן תשמלה ענאיתך אלסלם חסבי תקתי באללה</li>
</ol>
                    
                        <h3>bottom of the page, at 180 degrees to main text</h3>
                    
                        <p>לסידי ומולאי אבי יצחק אטאל אללה בקאה ואדאם נעמאה מן צדקה בן זכריא ננ ואדה ומח</p>
<p>עזיזא</p>
<p>ברהון בן צאלח ננ אללה חאפצה ונאצרה</p>
                    
                </div>
            
        </section>
    </body>
</html>
