recto

(2-1) באלוהים אני בוטח. אני כותב לך, אדוני ורכי ומכובדי, ייתן לך אלוהים אריכות ימים ויתמיד את חסדיו לך ויהיה לך ועמך מגן ומושיע
 
בכל ענייניך, מאלכסנדריה, בי"ב בסיון. שלומי טוב ואני בריא, אבל אני מתגעגע
אליך מאוד ; יקרב (אלוהים) את פגישתנו בטובה ובתכלית ההצלחה. אחי, ייתן לך אלוהים שלום, קרו דברים,
בגזירת אלוהים, שנבע מהם מה שעיכב אותי מלנסוע ומלספק את צורכי הקניות של הידידים כפי
שראוי, והוא שנפטר יצחק, עליו השלום, ונפלו עלי עסקיו, על כן לא יכולתי לצאת לשום מקום.
וכל מה שהיו קונים בשביל המגרב אפשר למוכרו .... ושהיתי בפסטאט, עד בואה של קבוצת עולי הרגל
לאחרונה. וקניתי מהם לכה (גם) בשותפות (וגם) לחשבוני הפרטי שלי; וקניתי שני משואי לכה במשקל
ח' וחצי קנטארים, חוץ ממה שנמצא אצל האנשים באוניות, ק"י, מע' עד ע"ה, ועד פ' הכי יקר; 
כי לא שיתף אותי בשותפות על הכול, אלא רק על הלכה, כי הצטברה (לכה) טובה, ואשר נכנס תמורת שני המשואים:
ק''ק דינר; ר"ע דינר ושמינית וחצי קיראט. והיו השנה עסקיהם של האנשים כפי שייוודע לך 
מן הבאים. השגתי את שחרורך מן הגבייה במשך חודשיים. שלחתי משאוי באוניית מימון הנוצרי,
שכירותו ד', ושליש לקחו בעד רמי הובלה ושוחר, נשאר לזכותו ; י"ד ; ומשאוי ב'קארב' של טאהר, המשרת של אבן
אלתבאר, שכירותו ה' ושליש; קיבל שני דינרים, נותרו לזכותו שלושים דינר, ירדה השנה על 
הסוחרים צרה; עלה לי המשאוי הזה ששלחתי ב'קארב' נ' דרהמים עד שנכנס
ל'קארב', אילו היו לי השנה פשתים היתה מרתי מתפוצצת. הלכה הזאת, אחי, היא משובחת. 
חלקך אתה במשאוי הוא שישית, סכום התמורה לחובתך הוא מ"ה דינר ושני שלישים ושתי חבות. חלקך
במטיל הכסף, ברבעי דינר, כ"ו דינר פחות קיראט, ובהם חלק שחייבים בעדו שישית וקיראט; לזכותך התמורה בעד המשי,
כ' דינר ורבע ושמינית פחות דאנק; ולזכותך התמורה בעד בגד, דינר וחצי וקיראט טבועים; שני סודרים: שליש ושמינית
ושתי חבות; תמורה בעד רשת וסדין, ג' דינרים פחות שמינית, ונותר לזכותך סדין משי שמחירו ד' דינרים שלא מכרנוהו:
סך הכול, מה שנכנס לזכותך : נ"א דינר ושתי חבות; הסתכם לחובתך: בעד שישית מהלכה: מיה דינר ושני שלישים
ושתי חבות; היתרה לזכותך: ה' דינרים ושליש; יש לנכות לחובתי מן הדינרים של התמורה בעד מה שמכרתי בשבילך באלכסנדריה, ה'(?),
כי כל דינר ארור הולך באלכסנדריה (רק) עם 'סג'ל' מהסלטאן, ותבעו ממני על ל"ו
דינר מנויים דינר; אז אמרתי: אין מרוויחים את זה בל''ו דינר והלוא הבאתים אתי לאלכסנדריה; אקווה שאוציא
את מרביתם בשבילך; אילו הזדמן לי לקנות סחורה, הייתי שואל אותך בנוגע אליה, אלא שלא מצאתי מקום
להוביל אליו סחורה, כי את (תמורת) הפשתים ניכו מן הכספים ולא נמצא מקום להכניסן בו. אם יעזור
אלוהים יתעלה ויגיעו שני משואי הלכה, סדרו לעזור איש לרעהו במכירה ותהיה לך הכנסה 
מן המכירה, ואז אם ייכנס דינר מסוים, תיקחו כל אחד את המגיע לו מן הדינר. ואתה תעזור בעצמך בכל הדרוש.
שלחתי לאדוני אבו יצחק בן דודך, ייתן לו אלוהים שלום, סחורה לחשבוני הפרטי, דהיינו משאוי לכה, אבל במען (כתוב:) למכירה על ידי השותפות;
ולפני כן שלח אדוני אבו נצר אתנו לכה בשביל אחיך מאת ישראל, ונשלחה עם מימון.
הטיל עלי אדוני ורבי למכור את השמן השייך לאחיך, כי התמורה שייכת לו, וכבר הצעתי אותו, ו' בדינר,
אבל לא הצלחתי למוכרו, כי הסחורה אין לה ביקוש, אלוהים יעזור בעניין זה. 

verso
קבל נא את מיטב דרישות השלום ומיטב דרישות השלום ליהודה ודרישות שלום לאדוני ברהון בן דודך ; ולכל הנתון לחסותך דרישות שלום. מסתפק אני באמונתי באלוהים.
verso, address
לאדוני ורבי אבו יצחק, ייתן לו אלוהים אריכות ימים ויתמיד את חסדיו לו, ברהון בן צאלח נ"נ, אלוהים שומרו ומושיעו; בכבוד רב; מצדקה בן זבריא נ"נ, ידידו ואוהבו. 