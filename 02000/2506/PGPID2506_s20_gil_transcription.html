
<html>
    <head>
        <title>Transcription of Letter: Bodl. MS heb. a 2/19</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. a 2/19</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-19/1.json">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תוכלת עלי אללה</span></li>
<li><span lang="he">כתאבי יאסידי וריסי וגלילי אטאל אללה בקאך ואדאם געמאן וכאן לך ומעך וליה ונאצרה&nbsp;</span></li>
<li><span lang="he">פי גמיע אמורך מן אלאסכנדיה(!) לב,י, כלון מן סיון ען חאל סלאמה ועאפיה ושוק</span></li>
<li><span lang="he">אליך שריד קרב אלאגתמאע אלאפצ'ל אלגאיה אלגמילה יאכ'י סלמך אללה גרי מן</span></li>
<li><span lang="he">מקדור אללה מא לחקני מנה אלתעויק ען אלצפר וען אקצאי חואיג אלאצדקא כמא</span></li>
<li><span lang="he">יגב לאן קד תופי יצחק רחמה אללה ואסנד אמרה אליי פלם נקדר נכ'רג למוצ'ע וכאן</span></li>
<li><span lang="he">כל מא ישתרא ללג'רב באיע &hellip;. פקמת במצר לוצול אלקלד אכ'ר</span></li>
<li><span lang="he">אלוקת ואשתרית מנה לאך שרכה וכאצ'ה לרוחי וקד אשתרית עדלין לאך וזנהא</span></li>
<li><span lang="he">ח'&lt;' קנאטר גיר מא הו מע אלנאס פי אלמראכב ק'י' מן ע' אלא ע'ה' אלא פ' אעלאה</span></li>
<li><span lang="he">&nbsp;פמא עמלני כ'לטת אלכל אלא לאך אדא אשתמע חסן ואלד'י חצל תמן אלעדלין</span></li>
<li><span lang="he">&nbsp;ק'ק' די' ר'ע' ד'י' ותמן נץ קירט וקד כאן אמר אלנאס פי האדא אלסנא כמא יבלגך</span></li>
<li><span lang="he">&nbsp;מן אלואצלין וקד לחקת כלוצך מן קבץ' בשהרין וקד חמלת עדל פי מרכב מימון אלנסראני</span></li>
<li><span lang="he">&nbsp;כרי ד' ותלת קבץ' מן אלסלפה ואלברטיל בקי לה די' ועדל פי קארב טאהר ג'לאם אבן אל</span></li>
<li><span lang="he">&nbsp;תבאר כרי ה' ותלת קבץ' דינארין בקי לה תלתין ד'י' וקד כאנת האדי אלסנה עלי אל</span></li>
<li><span lang="he">&nbsp;תגאר צעבה לחקני עלי האדי אלעדל אלד'י חמלה פי אלקארב נ' ד'ר'ה' אלא אן חצל</span></li>
<li><span lang="he">&nbsp;פי אלקארב ולו כאן מעי אלסנה כתאן לכאן תנפגר מרארתי והו יאכי לאך גייד</span></li>
<li><span lang="he">&nbsp;לך אנת פי אלחמל אלסדס מבלג תמנה עליך ה'מ' ד'י'נ' ותלתין וחבתין לך פי</span></li>
<li><span lang="he">&nbsp;אלנקרה אלרבאעיה ו'כ' דינ ג'יר קירט פיהא מא עליה סדס וקירט ולך תמן חריר</span></li>
<li><span lang="he">&nbsp;כ' דינ ורבע ותמן ג'יר דאנק ולך תמן תוב ד'י'נ' נץ וקירט סנגה מנדילין תלת ותמן</span></li>
<li><span lang="he">&nbsp;וחבתין תמן כלה ומלחפה ג' די'נ' ג'יר תמן ובקי לך מל&lt;ח&gt;פא חריר סויה ד' ד'י'נ' לם נביעהא</span></li>
<li><span lang="he">&nbsp;יכון גמלה אלחאצל לך א'נ' ד'י'נ' וחכתין חצל עליך פי סדס לאך ה'מ' די'נ' ותלתין</span></li>
<li><span lang="he">&nbsp;וחבתין אלבאקי לך ה' די'נ' ותלת כ'רגת עלי מן תמן אלדי בעת //בהא// לך באלאסכנדיה ה</span></li>
<li><span lang="he">&nbsp;לאן כל ד'י'נ' מישום באלאסכנדיה ימשי בסגל מן אלצלטאן וקד טלב מני עלי ל'ו'</span></li>
<li><span lang="he">&nbsp;די'נ' עדד די'נ' פקלת מא ירבח פי ל'ו' די'נ' וקד גבתהא מעי ללסכנדיה נרגו אכראג</span></li>
<li><span lang="he">&nbsp;אכת'רהא לך ולו אתפק לי שרי שיי לכנת אסאלך באזאהא ולאכן לם נגד מוצ'ע</span></li>
<li><span lang="he">&nbsp;אחמל פיה שיי לאן אלכתאן חט מן אלמאל ולא יצאב מוצ'ע ידכ'ל פיה פאדא מן</span></li>
<li><span lang="he">&nbsp;אללה תעאלה בוצול אלעדלין לאך תעמלו עלי מעונה בעצ'כם בעץ' פי אלביע ותחצל</span></li>
<li><span lang="he">&nbsp;אנת פי אלביע פאדא חצל ד'י'נ' מעלום יאכ'ד כל די'נ' חקו ותעין ברוחך פי מא יחתאג אליה</span></li>
<li><span lang="he">&nbsp;וקד //חמלת// לסידי אבי יצחק אבן עמך סלמה אללה פי שיי לכאצתי //והו עדל לאך// ופי אלמוענא לביע אלכ'לטה</span></li>
<li><span lang="he">&nbsp;וכאן סידי אלשיך אבי נצר קד אחדר מענא לאך לאכ'יך עדל //מן קבל ישראל// וקד חמל מע מימון</span></li>
<li><span lang="he">&nbsp;וקד כלפני סידי אלשיך ביע אלדהן אלד'י לאכ'יך לאן אלתמן חצל לה וקד ערצתה ו' בדיג&nbsp;</span></li>
<li><span lang="he">&nbsp;ולם נקדר עלי ביעה לאן אלשי כאסד אללה יסהל אמרה</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-19/2.json">
                    
                    
                    
                        <h3>Verso</h3>
                    
                        <ol>
<li><span lang="he">לסידי ומולאי אבי יצחק אטאל אללה בקאה ואדאם נעמאה &nbsp; &nbsp; &nbsp; מן צדקה בן זכריא נ'נ' &nbsp; &nbsp; &nbsp; וארה ומחב[ה]</span></li>
<li><span lang="he">ברהון בן צאלח נ'נ' אללה חאפצ'ה ונאצרה עזיזה</span></li>
</ol>
                    
                        <h3>Verso (upside down)</h3>
                    
                        <ol>
<li><span lang="he">תכתץ באפצ'ל אלסלאם ויהודה אפצ'ל אלסלאם וסידי ברהון אבן עמך אלסלאם</span></li>
<li><span lang="he">וכל מן תשמלה ענאיתך אלסלאם חסבי תקתי באללה</span></li>
</ol>
                    
                </div>
            
        </section>
    </body>
</html>
