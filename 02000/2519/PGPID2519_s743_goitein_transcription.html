
<html>
    <head>
        <title>Transcription of Letter: Bodl. MS heb. b 3/22</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. b 3/22</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-22/1.json">
                    
                    
                    
                        <ol>
<li>כתאבי אליך יאסידי ומולאי אטאל אללה בקאך ואדאם סלאמתך ונעמתך מן אסכנדריה</li>
<li>לכו כלת מן מרחשון ען חאל סלאמה ונעמה אעלמת כתבת אליך כתב [. .</li>
<li>ולם נרא לואחד מנהא אנאך ארגו שגל כיר וקד וצל אלערוס וקבצת לך אלד[י</li>
<li>גראר דהן ובעתהא לך סער רטלין ונצף בדי ינקוץ חבין בלא טרח וקבצת</li>
<li>לך אלדנאניר ואנא מא נחמלהא אלי אן יצל כתאבך וקד נזלת לך קפתין</li>
<li>סיאלה ולם יצל מן אלצאבון גיר פרכין אנכצר ואחד מנהא ארגו</li>
<li>נזול אלבקיה סאלמה ואלקפתין סיאלה אלדי נזלת ואקפת בן אלחגאר ודכלהא</li>
<li>לך פי עשארי בן באבתום וקד אנפצת לך מע אלפיג אלמתקדם כתב</li>
<li>מן אלגרב ודרג כתאבי האדא חסאב מן אצחק בן לנגו וקד כתבת האדא</li>
<li>ואנא משגול אלקלב נכשיו סבאבא ממא נקאציו מן אלגויים וממא</li>
<li>יעמלו בנא מן האדא(!) אלקצה אלעטימה אלדי אתצלת בנא אללה יפרג ברחמתה</li>
<li>וקד כתבת לסידי אבי יחיה כתאב ואשרחת לה חדית אלרזמה אני חמלתהא</li>
<li>פי עשארי מצבח מן קבל אן נסמעו האדא אלחדית אלמישום ואסעה יא מולאי</li>
<li>קד אעלמת סידי אבי יחיה מא זדנא פי האדי אלרזמה ואסעה תחתאלו פי</li>
<li>אמרהא כיף תראה וסער אלחריר הכ פאן כאן ענדכום שיאן צאלח</li>
</ol>
                    
                        <h3>Right margin, diagonal lines written upside down.</h3>
                    
                        <p>תשתרי | מנה ותכתב | לי אן תכתאר | ננפץ לך אלדנא או | לא וקד בלגני | אן מולאי אלקאצי |</p>
<p>אלציראפי יביע | אן וקע שי אן | נשתרי אנא | נשתריה באלדנא | ולא תס.ע עני | כתבת לא.י |</p>
<p>משגול אלקלב | ואלסלאם עליך</p>
                    
                        <h3>Top margin, short straight lines written upside down.</h3>
                    
                        <p>ותקרא | עלא | מולאי | אלשיך | אבי | סעיד | אלסלאם | וסידי | אבי | יחיה | וסידי | אבי | אברהים | ע.אנ. | אלסלאם | וגמיע | אצחבנא | אלסלאם</p>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-22/2.json">
                    
                    
                    
                        <h3>Verso.</h3>
                    
                        <ol>
<li>וקד אנפצת לסידי אבי יחיה כתאבין מן אלגרב ולך אנת ג כתב ואנא נסים בן כלפון</li>
<li>בן בנאיה(!) נכצך באלסלאם ויאס. . . אנת וקרא עלי חגאג אלסלאם ותערפו אן אנפצת לה</li>
<li>כתאב מע אלפיג ותערפו אן וצל מרכב צדקה ואלערוס ומא עאקני באלאסכנדריה</li>
<li>אלי חתי נקבץ מא פיהום תקול לה יביע אלצאבון אן כאן בדינרין ואלאנ. . . . . .</li>
<li>נצף כול אל. . . . . . .מס. . .רה עליהא לאן מראכב צקליה מא ענדנא מנהא כבר</li>
<li>ומא געלני לם אכתב אליה אלי שגל סידי . . .א אתצל בנא . . . . יפרג ו. .ה. .לי</li>
<li>סידי אבי יצחק אברהים בן יצחק אלסלאם</li>
</ol>
                    
                        <h3>Bottom margin, straight lines written upside down.</h3>
                    
                        <p>סידי ומולאי אבו יצחק ברהון בן צאלח נע אלתאהרתי מן מרדוך בן מוסי נע</p>
<p>[אטאל] אללה בקאה ואדאם סלאמתה ונעמתה</p>
                    
                </div>
            
        </section>
    </body>
</html>
