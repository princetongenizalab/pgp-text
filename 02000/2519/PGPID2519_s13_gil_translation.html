
<html>
    <head>
        <title>Hebrew Translation of Letter: Bodl. MS heb. b 3/22</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. b 3/22</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-22/1.json">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת חסדיו לך, מאלכסנדריה,</span></li>
<li><span lang="he">בכ"ו במרחשון. שלומי טוב ואני מאושר. אודיעך שכתבתי לך מכתבים,</span></li>
<li><span lang="he">אבל לא ראיתי תשובה אף לא על אחד מהם, אקווה שאתה עסוק בדברים טובים. הגיע אלערוס וקיבלתי בשבילך את ד'</span></li>
<li><span lang="he">כדי השמן ומכרתים בשבילך במחיר שני רטלים וחצי בדינר, בניכוי שתי חבות, בלי הטרה. קיבלתי</span></li>
<li><span lang="he">בשבילך את הכסף, אבל אשלחנו לך רק אחרי שאקבל מכתב ממך. הגיעו בשבילך שני סלים&nbsp;</span></li>
<li><span lang="he">עפצים, אבל מן הסבון הגיעו רק שתי יחידות, אחת מהן נשברה, אקווה</span></li>
<li><span lang="he">שהשאר יגיע בשלום; על שני סלי העפצים שהורדנו הסכמתי עם בן אלחג'אר שיכניסס</span></li>
<li><span lang="he">לך ב'שארי' של בן כאכתוס. שלחתי לך בידי נושא המכתבים הקודם מכתבים</span></li>
<li><span lang="he">מן המגרב. כרוך במכתבי זה חשבון מאת אִצְחַק בן לנג'ו. ובעודי כותב</span></li>
<li><span lang="he">אני דואג וחושש שניפגע על ידי מה שנסבול מהגויים וממה</span></li>
<li><span lang="he">שיעשו בנו מפני הפרשה הנוראה הזאת שנודע לנו עליה; אלוהים יושיע ברחמיו.</span></li>
<li><span lang="he">כתבתי לאדוני אבו יחיא מכתב והסברתי לו את פרשת הכריכה, וכי שלחתי אותה</span></li>
<li><span lang="he">ב'עשארי' של מצבח בטרם שמענו על אותה פרשה ארורה. עכשיו, אדוני,</span></li>
<li><span lang="he">כבר הודעתי לאדוני אבו יחיה מה שהוספנו בעד הכריכה הזאת, ועכשיו תתייעצו</span></li>
<li><span lang="he">בנוגע אליה, כפי שתמצא לנכון. מחיר המשי כ"ה; אם יש אצלכם (משי) טוב</span></li>
</ol>
                    
                        <h3>recto, right margin</h3>
                    
                        <p><span lang="he">קנה ממנו; וכתוב לי אם רצונך שאשלח לך את הכסף או לא. נודע לי שאדוני הקאצי אלציראפי ימכור; אם יזדמן משהו לקנות, אקנה מהביזנטים (?). אל תפסיק לכתוב לי מכתבים, כי אני מודאג. דרישות שלום לך&hellip;</span></p>
                    
                        <h3>recto, top margin</h3>
                    
                        <p><span lang="he">ומסור ממני דרישות שלום לאדוני ורבי אבו סעיד; ולאדוני אבו יחיא ולאדוני אבו אברהם עיאש דרישות שלום, ולכל אנשינו דרישות שלום. </span></p>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-22/2.json">
                    
                    
                    
                        <h3>verso</h3>
                    
                        <ol>
<li><span lang="he">שלחתי לאדוני אבו יחיא שני מכתבים מן המגרב ולך ג' מכתבים. ואני, נסים בן כלפון</span></li>
<li><span lang="he">בן בניה, שולח לך דרישות שלום, אדוני, אבקש כי תמסור דרישות שלום לחג'אג' ותודיע לו ששלחתי לו</span></li>
<li><span lang="he">מכתב עם נושא המכתבים, והודע לו שהגיעו אוניית צַדַקה ו(אוניית) אלערוס; התעכבתי באלכסנדריה</span></li>
<li><span lang="he">רק כדי לקבל מה (שהגיע) בהן. אמור לו שימכור את הסבון, אם יהיה מחירו שני דינרים. ואת העורות אם יהיו</span></li>
<li><span lang="he">בחצי דינר&hellip; עליהם, כי אין לנו כאן ידיעות על האוניות מסיציליה.</span></li>
<li><span lang="he">לא כתבתי לו, אך ורק מפני שהייתי מודאג בגלל מה שנודע לנו, אלוהים יושיע. מסור</span></li>
<li><span lang="he">לאדוני אבו יצחק אִבּרָהים בן אצחק דרישות שלום.</span></li>
</ol>
                    
                        <h3>verso, address</h3>
                    
                        <p><span lang="he">לאדוני ורבי אבו יצחק בַּרְהוֹן בן צַלַח נ"ע התאהרתי, ייתן לו אלוהים אריכות ימים ויתמיד את שלומו ואת אושרו; ממרדוך בן מוסא נ"ע.</span></p>
                    
                </div>
            
        </section>
    </body>
</html>
