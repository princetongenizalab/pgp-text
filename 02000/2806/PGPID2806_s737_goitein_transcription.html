
<html>
    <head>
        <title>Transcription of Letter: T-S 8J27.17 + T-S 10J12.11</title>
    </head>
    <body style="max-width: 860px; margin: auto">
        <h1>Transcription of Letter: T-S 8J27.17 + T-S 10J12.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00027-00017/canvas/1">
                    
                    
                    
                        <h3>Recto.
T-S 8J27.17</h3>
                    
                        <ol>
<li>בשמך רחמנ</li>
<li>כתאבי אליך יאכי ואלעזיז עלי וענדי אטאל</li>
<li>אללה בקאך ואדאם עזך ונעמאך ומן חסן תופיקה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00011/canvas/1">
                    
                    
                    
                        <h3>T-S 8J27.17 and T-S 10J12.11</h3>
                    
                        <ol>
<li>לא אכלאך גמע אללה | ביננא עלי אסר חאל במנה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00027-00017/canvas/2">
                    
                    
                    
                        <h3>T-S 10J12.11</h3>
                    
                        <ol>
<li>וכרמה אן שא אללה ואלדי תריד עלמה לו אשרחת</li>
<li>לך מא אנא פיה מא וסעה כתאב מן וחשך</li>
<li>ולא מן וחשי מן אלצגירה ומן אבי אלופא פאדא</li>
<li>סמעת אנכם פי עאפיה תנסר קלבי פואללה</li>
<li>לו אן לי סביל ללמגי כנת נגי מן כתרה שוקך</li>
<li>פכל ואחד יקול קול ואנא נגנאך יום פי יום</li>
<li>וקאלו לי אן מסתקרך פי מצר וגא סלימאן</li>
<li>וקאל לי אנכם פי עאפיה ואן אלצגירה עלי</li>
<li>מילאד וסר קלבי בדלך ווגעני קלבי אלדי</li>
<li>מא חפץ אבו אלופא אלתרביה מא יבעת</li>
<li>כתאב לא מנך ולא מנה פאנא לו צבת</li>
<li>נכתב כתאב כל יום פעלת דלך תערף</li>
<li>אני וחידה מא ענדי אחד וארסלנא עדה</li>
<li>כתב ולם יגי לואחד מנהם גואב ואמא</li>
</ol>
                    
                        <h3>Right margin, perpendicular lines (T-S 8J27.17 and T-S 10J12.11)</h3>
                    
                        <ol>
<li>מא דכרת מן גהת א|כוך יאכי אנת תערפה הו ענדך מתל ולדך ואנת רביתה</li>
<li>ותערף כלקה ואתנין | מא ידכלו אלנאס בינהם אדא כאן אלכטא מנה יכון</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00011/canvas/2">
                    
                    
                    
                        <h3>Verso.
T-S 8J27.17</h3>
                    
                        <ol>
<li>אלאחתמאל מנך ואלכלאם מא הו מליח בין אלנאס ולא</li>
<li>תחסב יאכי אן ענדי אחד פי מנזלתך ולו כאנו לי עשר[ה</li>
<li>אלאף ומא אנא אלא נכסר עליה ונכאצמה פי בעץ אל</li>
<li>חדית (?) ומא הו אלא מזאידה אלנאס בינכם ואלאצלח</li>
</ol>
                    
                </div>
            
                <div data-canvas="https://geniza.princeton.edu/documents/2806/iiif/canvas/1/">
                    
                    
                    
                        <h3>T-S 8J27.17 and T-S 10J12.11</h3>
                    
                        <ol>
<li>אנכם תכתלפו מן //בעצכם// ב|עץ והו ענדה אעז מנך ואמא</li>
</ol>
                    
                </div>
            
                <div data-canvas="https://geniza.princeton.edu/documents/2806/iiif/canvas/2/">
                    
                    
                    
                        <h3>T-S 10J12.11</h3>
                    
                        <ol>
<li>הו מזאידה אלנאס בינכם אללה תעאלי לא יפרק</li>
<li>בינכם והדא אלדארין (?) לך . . . . מ . . אלא מן פצל</li>
<li>אללה תעאלי יצלח אלאחואל ויגמע ביננא עלא כיר</li>
<li>וסלאמה ובאללה יאכי אן . . . תה ולא תגעל רוחך</li>
<li>אלא מכאנהא ועמתך כתירה אלשוק לך וקאלת</li>
<li>לך באללה יאבני תדכל ענדי ונבצרך מן קבל אמות</li>
<li>פאן מא תערף מא בלא קלובנא מן וחשך</li>
<li>ותקול לה יאכי עסא תקדר לי עלא וזן ב׳ כחל</li>
<li>אסבהאני אן עיניא תוגעני ומא קדרת עליה</li>
<li>קראת עליך אלסלאם ועלי מן תחוטה ענאיתך</li>
<li>אלסלאם ועלי סתהם אלסלאם ועלי אבי אלופא</li>
<li>ועמתך תקרי אלסלאם ואבו אלמגד ומנגא (?) ומנא/רה?/</li>
<li>יקריך אלסלאם ושלום על בני ברית ואבו אלחסן יקריך</li>
<li>אלסלאם</li>
</ol>
                    
                </div>
            
        </section>
    </body>
</html>
