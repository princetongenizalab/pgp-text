
<html>
    <head>
        <title>Transcription of Letter: T-S 10J17.25</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.25</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00025/canvas/1">
                    
                    
                    
                        <ol>
<li>שמר תם וראה ישר כי טוביה הכהן</li>
<li>שלום רב לאוהבי תורתיך</li>
<li>וצל כתאב כגק מר ור שמואל השר הנכבד</li>
<li>החזן הח והנ ישמרו צורו ועליו יצי[ץ נז]רו ומכל</li>
<li>רע יצלו יגזיעו בן זכר לחיים ולקי . לה [ . . . . .</li>
<li>ללקלב אלמסאר ודפע ען אלגסם אל . צאר ושכר</li>
<li>אללה תע עלי מצמון אלסלאמה ושמול אלנעמה</li>
<li>וסואה פאנני מהניה במועד חג השבועות יזכה</li>
<li>לראות השכינה עין בעין יקיים עליו קר דכ</li>
<li>כי עין בעין יראו בשו ייי ציון ומא דכר מן</li>
<li>אלשוק שי אלא וענדי אצעאפה ווצל צחבה כתאבה</li>
<li>כתאב תצמן אן לליתומים זכות פי אלמחלה ענד</li>
<li>אקואם פאנדר כאדמה ברבים פדכר מהדב</li>
<li>ולד אלשיך אלסדיד אלטביב שצ אנה כאן אכד</li>
<li>מן אלסמסאר סדר נשים תם אעאדה אליה</li>
<li>ודכר [אן סיידנ]א מנחם הדיין נט רח עלם</li>
<li>דלך ולם יעתרף להם אחד בשי סואה</li>
<li>פתכשף אלחצרה ען דלך ואמא חל(!) כאדמה</li>
<li>פאנה אנתקל אלי אלמחלה ואלצגאר אלי חין תסטירה</li>
<li>בסמנוד ואמור אלגמאעה בתמשי עלי אחסן</li>
<li>אלקצאיא מנשרחין אלצדר ואמור אלשרע</li>
<li>בחמד הקבה בתמשי עלי אלוצע אלשרעי</li>
<li>ומא מנהם בחמד אללה מן יתעדא לדיני</li>
<li>אומות העולם בוגה מלאזמין אלצלאה</li>
</ol>
                    
                        <h3>Right margin, perpendicular lines.</h3>
                    
                        <ol>
<li>פי אוקאתהא מחבין פי אלתורה וחמלה אלתורה וקד ועדהם כאדמהא בחצורהא ענדהם וצמן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00017-00025/canvas/2">
                    
                    
                    
                        <h3>Verso.</h3>
                    
                        <ol>
<li>ענהא דלך ואלאמר באקי אלי אן תנתקל</li>
<li>אלעאילה ויצל אלחצרה כתאבי בדלך תנעם</li>
<li>תכדם עני גמיע אלאצחאב פאנני מא אערף</li>
<li>נעותהם אסמיהם ואלכהן ר יחזקאל ואלמולי</li>
<li>אלתפארת וולדה אלתלמיד שצ וכל התלמידים</li>
<li>המתקבצים אל מדרשו ואלמולי שר הבינה</li>
<li>ואולאדה תכדמה ען ממלוכה אתם כדמה</li>
<li>ואלמולא [אלתל]מיד אלנביל אלחכים ר נתנאל שצ</li>
<li>ולד אלמולא אלשיך אבו אלברכאת נע ושלומך</li>
<li>יגדל לעד נצח תעדרני כתב בחפז</li>
<li>ושלומך יגדל נצח</li>
</ol>
                    
                </div>
            
        </section>
    </body>
</html>
