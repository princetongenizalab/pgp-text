
<html>
    <head>
        <title>Transcription of Legal document: T-S 8J5.18</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J5.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00005-00018/canvas/1">
                    
                    
                    
                        <h3>TS 8 J 5, f. 18a</h3>
                    
                        <ol>
<li>הי ענדה אלאן והו אלמקדם אלמדכור אם לא או למן תעדא</li>
<li>ואכדהא והו הלאל ואן כאן להם צ אן יעיקו אלכתב אל</li>
<li>באקיה ענדהם אעני אל עין כתאב אלדי ענד אלמקדם ואלכתב</li>
<li>אלדי ענד אכיה או לא יורונו רבותינו ושכרם כפול מן השמים</li>
<li>אלגואב ובאללה אלתופיק אן כאן אלאמר בה עלי מא חכי פי הדא</li>
<li>אלסואל פליס ילזם הלאל זוג אבנה אלגאריה אלמתופייה מן אלעה'</li>
<li>דינאר אלתי כסרהא אלמקדם לואלי אלבלד שי לאנה אלדי סבב עלי</li>
<li>נפסה כסארה אלמבלג אלמדכור מן חית אד בראיה מא וקע</li>
<li>אלארתיאב בה מן אגרה פיה ענד אלואלי פללקאיל אן יקול</li>
<li>אנה לו תכלם במא לם יקע בה ארתיאב לם יכסרה אלואלי שי</li>
<li>ממא כסרה ואמא אלדפאתיר אלתי אכדהא הלאל מן תרכה אל</li>
<li>מתופא ליצאנע בהא ען נפסה פי מא טלבה בה אלמקדם מן אלכסארה</li>
<li>אלגיר לאזמה לה אלי אן אכד מנהא אלואלי מ מגלד פעליה</li>
<li>אן יזן תמנהא ללוראת ויצרף מא בקי מנהא אלי אלמכאן אלדי מנה</li>
<li>אכדהא וליס ללמקדם ולא לאכיה אלאמתסאך בשי מנהא עמא</li>
<li>תעלק עליהמא אלואלי בה פי אמר אלגאריה חתי כסרא מא</li>
<li>דכר ענהמא פאנהמא תעלק עליה מא לואלי</li>
<li>טלמא ותעדיא מע כון אלמקדם אלמסבב עלי נפסה אלתטרק</li>
<li>אליה ואלתעלק עליה פי מא קדמנא ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00005-00018/canvas/3">
                    
                    
                    
                        <h3>TS 8 J 5, f. 18c</h3>
                    
                        <ol>
<li>וכאן מבלגהא מן אלורק אלף ותסעה מאיה וכמסין דרהמא וחסבנא</li>
<li>צרף אלדי קבצנאה גא אלף ותמאן מאיה ותלאתה וארבעין</li>
<li>דרהמא ורבע אלבאקי פי גהתה מאיה דרהם וסתה דראהם</li>
<li>ונצף ורבע אנכר הדה אלפצלה מן אלודאעה וכאן ענד מעמר</li>
<li>אלמדכור ען מעאמלה אחד וארבעין דינארא לה מנהא זוג</li>
<li>אחאריס דינאר ואחד פי חיאה אלמתופא קבצנא מנה</li>
<li>עשרין דינאר אלא כמסה קראריט ובקי ענדה עשרין דינאר</li>
<li>וה קראריט אועדנא אננא נעוד בעד ג איאם וקבצהא</li>
<li>פעדנא אליה וקד ארתאי וטמע ומשא פי אלרכילות מענא</li>
<li>ותשארר אנה סאכן מלך אלמשנה פאחתגנא אן נאכד</li>
<li>מנה רהאן מצאג וגירה עלי אלעשרין דינאר וה קראריט</li>
<li>ואטלק אלביע ללוכיל אלי שהר בעד אלנאמנות ואלנדר</li>
<li>עליה אן תאכר וכאן ענד מעמר אלמדכור ודיעה</li>
<li>שדה חריר רומי יערפו בה אלחרירין אלדי פי אלמחלה</li>
<li>וגירהם והי סבעה עשר רטלא ופצלה חריר לאסין מביץ</li>
<li>וזן סבעין דרהמא ולאסין עראקי אכר מחלול וזנה תשנ</li>
<li>דרהמא עדד ארבעה עשר רבע וחריר אוסאט כזאב</li>
<li>רטל ואחד ונצף ולאסין עראקי איצא וזן כמסה ותסעין</li>
<li>דרהם וישהד בדלך משה הלוי בר מנחם דידיע בן אלנמילה</li>
<li>פעלמנא מנה הדה אלגמלה פאחצר אלועא וליס פיה</li>
<li>אלא תלאתה עשר רטלא חריר רומי לא גיר עדמנא גמיע</li>
<li>מא הו מדכור מצאף אלי מא פצל עליה מן דרא אלצרף והי</li>
<li>ק ו ונצף ורבע פטלבנאה בדלך פאנכר גמיע דלך ולזמנאה</li>
<li>באלימין אלתי תלזמה פתצוור מן דלך ומשא מענא פי אלרכילות</li>
<li>תאני דפעה ומצא חמל עלינא אלפושעים אקרבא אלמתופא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00005-00018/canvas/4">
                    
                    
                    
                        <h3>TS 8 J 5, f. 18b</h3>
                    
                        <ol>
<li>וקאל לא כסרנכם אלפין דינאר פגאלטנאה בחסב סכנה</li>
<li>מלך אלמשנה וכל מן פי אלבלד אקאמה מעה פהדדנאה</li>
<li>בהיבת סיידנא ואכרנא אסתיפא אלימין עליה עלי גמיע</li>
<li>מא אנכרה וסרקה ווהבנא ללפושעים דרא ונפדנאהם</li>
<li>ואנפצלנא ענה וחצרנא מנייה זפתי וגדנא בהא</li>
<li>ענד עואץ בן יוסף אלצבאג סבעה וארבעין דינארא פטאלבנאה</li>
<li>בהא פקאל לא היו דברים מעולם לם יטהר בהא לא כט ולא</li>
<li>שטר ולא חגה ולא תבת באלשהאדה גיר ר משה לא גיר</li>
<li>דידיע בן אלנמילה פאכתצמה וראפעה וטמע אנה יחלף</li>
<li>ויברא ולם יזל אלממלוך ומ חלפון סגולת הנדיבים אל</li>
<li>סאכן באלמחלה ננאקלה ונערפה אן הדא שי לא יתם</li>
<li>לה וערפנאהא אן אלמוצע אלדי יתשארר בה אן אלחצרה אל</li>
<li>רייסיה תכרג עליה מנה אלנביד פחזב הדא עואץ גמיע</li>
<li>אליהוד וקאלו מא ילזמה אלא חרם פצאח עליהם אלנאיב אל</li>
<li>מנדוב ו הקהם ותולא אמר עואץ אלי אן קרב אלמבלג</li>
<li>בעד מא אקנא מנה אלוכיל אנה יאכדהא מנה דינארין</li>
<li>באלשהר פחניד אקנא עואץ מן נפסה אן נפסה אן ענדה ופי קבלה</li>
<li>לתרכה הלאל אלמתופא סבעה וארבעין דינארא חוב שריר</li>
<li>ומלוה זקופה וקבץ מנה אלוכיל דינאר ואחד ברסם אל</li>
<li>נפקה ודכר אלוכיל קבל אלקנין אנה אנוס בחסב אנכאר אל</li>
<li>כצם ואנפצלנא מנה וקבצנא איצא מן</li>
<li>מנייה זפתא מן אלחזן אלכשלאוי עשרין רטל חריר כאנת</li>
<li>ודיעה ענדה מן גמלתהא עשרה ארטאל כזאג וסט</li>
<li>ועשרה ארטאל כזאג מקארבה ממזוגה פי נקצהא בלאסין</li>
<li>עראקי וקבצנא מנה איצא חריר מפתול רטלין אלא כסר</li>
</ol>
                    
                </div>
            
        </section>
    </body>
</html>
