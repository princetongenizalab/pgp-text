
<html>
    <head>
        <title>Transcription of Letter: T-S 10J14.6</title>
    </head>
    <body style="max-width: 860px; margin: auto">
        <h1>Transcription of Letter: T-S 10J14.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00006/canvas/1">
                    
                    
                    
                        <h3>Recto</h3>
                    
                        <ol>
<li>בר</li>
<li>ישלח עזרך מקדש וכו</li>
<li>יברכך ייי נוה צדק וכ</li>
<li>יברכך ייי מציון וכו</li>
<li>יברכך ייי וישמרך</li>
<li>יתן לך כלבבך וכו</li>
<li>תרום ידך על צריך וכו</li>
<li>אצגר אלממאליך</li>
<li>אסד</li>
<li>יקבל ויכדם ידי כב גד קד מר ור יואל יברכו האל וישמרו</li>
<li>אלהי ישראל ויתן לו כל אשר שואל ויהיה בעזרו וירחיק ממנו</li>
<li>ציקו ויאיר אליו באורו ויפתח לו מאוצרו וישמח לבבו ויתמיד</li>
<li>טיבו ויאריך ימיו ויכניע קמיו ויראהו משיח עמיו וימציא</li>
<li>חן וחסד בעיניו תחלה ובעיני כל רואיו אנס אלממלוך ינהי</li>
<li>קליל מן כתרה אשואקה לנצר אלאך אלעזיז ויסיר מן עצם תלהפה</li>
<li>ללקאה ובעץ מן אסתיחאשה לכרים כדמתה לאן לו אכד אלממלוך</li>
<li>יצף גמיע מא חל בה לפראקה מן מולאנא למא אטאק לערצה(?)</li>
<li>ולא קדר לוצף בעצה ואללה עאלם בדלך כי הוא יודע תעלומות</li>
<li>לב ובוחן לבות וכליות ותכאתר עלי דלך לפראקי מן אלאך בגתה(?)</li>
<li>ולם אכן אשער בתוגהה כי אחזה אנכי אשית לבי והנה הלך דודי</li>
<li>ודמה לו לצבי פלמא תחקק אלממלוך דלך ושער בה ויצעק צעקה</li>
<li>גדולה ומרה ובקי קלבי מן עצם אלתשוק ואלתלהף כעוף נודד</li>
<li>קן משלח ולמא תכאתרת עלי אלוחשה . . . . . . . . . עמלי</li>
<li>שכחתי מאכל לחמי [ . . . . . . . . . . . . ] אלחאלאת לחין סמע[י</li>
<li>אכבארה אלטיב[ . . . . . ] מתה [ . . . . . . . ] ומשי אם . . . . . . לה</li>
<li>ינגח מקאצדך ולא [י]כ[י]ב [ . . . . . . . ] ככ . . . יתל לך כלבבך וכל עצתך</li>
<li>ימלא כי עמך ייי אלהיך בכל אשר תלך ויא אכי לא תחמל עלי</li>
<li>קלבך מא תציק צדרי מא כלקת אלרג[אל] אלא לציקה ולפרג</li>
<li>ולא יחזן אלאנסאן אדא חצל לה ציקה הי בעינהא(?) אכראם לואלדיה</li>
<li>בל יגב אן יפרח לדלך כי את אשר יאהב ייי יוכיח [ . . ] ומע דלך ולי</li>
<li>אמורך אליה ולא תצגר גול על ייי דרכך ובטח עליו והוא יעשה</li>
<li>ממא תדום שדה וליס דלך אן שא אללה בשדה אללה יבקיך מא</li>
<li>דאמת ואקף עלי רגליך ואנת פי עאפיה תזול כל אלשדאיד ואנ[ת</li>
<li>. . מן . . . מרותך ואכראמך לואלדך מא תכלי ענה מגהוד פבדלך</li>
<li>. . . אלדי וגד ענד . . . תה מתלך פאללה ישאהדה אפראחך . . . . .</li>
<li>. . . . ] סרורך וגם אנחנו נגילה ונשמחה בך מהרה אמן ולא</li>
</ol>
                    
                        <h3>Recto - right margin</h3>
                    
                        <ol>
<li>מעתה עלי ממלוכה אלמ . . מראסלתה לכדמתך ליס [ . . . . . . . . . . . . . . . ] . . . . . ושל[ . . . . . . ]&nbsp;</li>
<li>&nbsp;אני . . . . . ני [ . . . . . ] מן יוצל כתאבי אליך ולם אגד וא . . מ . . . . . [ . . ] . . . . מא ערפת [ . . . . . . . . . . ]&nbsp;</li>
<li>&nbsp;[ . . . . . ] אלא וסאלת ענה ופרחת בסמאעי עאפיה [ . . . . . . . ] . . עליך . . . . . . . . . . . . . . . אחסא[ן . . . .&nbsp;</li>
<li>כאטרך וישרח צדרך ויסמעך מא תסר בה . . . . . שמ . . . ש . . [ . . . . . . ] א [ . . . . . . . . ] אל[ . . . . . . . ]&nbsp;</li>
<li>הי אן שא אללה . . . . . [ . . . . . . . ] . . . . . [ . . . . . . . . . . ] ויגמע ביננא [ . . . . . . . . ] ממל . . . [ . . . . . . ]&nbsp;</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00014-00006/canvas/2">
                    
                    
                    
                        <h3>Verso</h3>
                    
                        <ol>
<li>מה ככ שבע רצון ומלא ברכת ייי ושלום רב וישע יקרב</li>
<li>. . . האהובים והידועים והידידים טוב ייי לדל ואשתהי מן אחסאן מולאנא</li>
<li>יבלג כדמתי לדיין המופלא החכם המעולה ויערפה שוקי אליה וקצדי</li>
<li>תקביל ידיה האל יהיה בעזרו תם כב גד קד מר ור יואל המלמד</li>
<li>ותכברה וחשתי ווחשת כל מנא לנצר וגהה ולנצר אהל ביתה ואני</li>
<li>אפרח אדא סמעת אנה פי עאפיה פאללה יגמע [בינ]נא קריב ושל</li>
</ol>
                    
                </div>
            
        </section>
    </body>
</html>
