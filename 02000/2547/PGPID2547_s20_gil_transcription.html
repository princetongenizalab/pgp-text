
<html>
    <head>
        <title>Transcription of Letter: Bodl. MS heb. d 66/54</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/54</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-54/1.json">
                    
                    
                    
                        <h3>recto</h3>
                    
                        <ol>
<li><span lang="he">כתאבי יאסיידי ומולאי אטאל אללה בקאך ואדאם נעמאך ומן תופיק[ה</span></li>
<li><span lang="he">לא אכלאך ען חאל סלאמה ושוק אליך קרב אללה אלאשתמאע בך עלי כיר</span></li>
<li><span lang="he">ומא תחב עלמה יאמולאי אין כרגת וכאן עלי קלבי מן מפארקתך&nbsp;</span></li>
<li><span lang="he">אמר אן עצ'ים פלמא כאן פי אלליל סמעת אלבחר ידוי פקולת&nbsp;</span></li>
<li><span lang="he">מא יכרגו פקומת סחר פתוח אלבאב וגדת כטיין מקלעה&nbsp;</span></li>
<li><span lang="he">פקולת עסא מא אקלע אלדי אנת פיה פגרית אלמשקה פוגדתכום&nbsp;</span></li>
<li><span lang="he">פי אלדי אקלעת פוקע עלי קלבי אמר אן עצ'ים ומא וסעתני אל&nbsp;</span></li>
<li><span lang="he">אסכנדריא לא אנא ולא גמיע אסחאבנא לאין כאן יום אן עצים חתא&nbsp;</span></li>
<li><span lang="he">וצלו קום ערפונא אינכום פי אבו קיר ואינכום דכלתום בעד</span></li>
<li><span lang="he">משקה ללה אלחמד עלי כלאצכום אללה עז וגל יגעלך אבדא</span></li>
<li><span lang="he">פי חיז אלסלאמה ולא ישמת ביך ולא בינא ולא יוקפך עלימכורה</span></li>
<li><span lang="he">ולא כל ישראל נחיב יתיני כתאבך מן רשיד אין שא אללה בוצולך</span></li>
<li><span lang="he">סאלים אללה אללה לא יכון בוד ומא כאן לך מן האָגָה תשרפני ביהא</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">ולא תשגל קלבך מן גהת אלחריריין אנא אין שא אללה&nbsp;</span></li>
<li><span lang="he">נקבץ' מא כאן לך כמא תחב אללה יגמע עליך </span></li>
</ol>
                    
                        <h3>recto, top margin</h3>
                    
                        <ol>
<li><span lang="he">קראת עלא כאצת רוחך אלשריפה אפצ'ל אלסלאם</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-54/2.json">
                    
                    
                    
                        <h3>verso, address</h3>
                    
                        <ol>
<li><span lang="he">סיידי ומולאי אבי יעקוב יוסף&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן אכלאבו בן הרון נ''נ אלכהן</span></li>
<li><span lang="he">אטאל אללה בקאה ואדאם &nbsp; &nbsp; &nbsp; &nbsp; בן עלי נ''נ פאסי</span></li>
<li><span lang="he">נעמאה &nbsp; &nbsp; &nbsp; &nbsp; &nbsp; אלכהן</span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">סיידי ומולאי אבי יעקוב יוסף בן עלי פאסי נ''נ</span></li>
</ol>
                    
                </div>
            
        </section>
    </body>
</html>
