
<html>
    <head>
        <title>Transcription of Letter: T-S 10J13.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00005/canvas/1">
                    
                    
                    
                        <ol>
<li>בר עבדהא זכרי</li>
<li>כתאבי אלי אלשיך בו אלמחאסן //דאם(!) אללה//</li>
<li>עזה אני כתיר אלשוק אליך וכאן בשר קד</li>
<li>אוקפני עלא כתאבך קאלי (!) אן א . אסרו</li>
<li>אבן עמך אבו אסחק רצי אללה ענה אנה</li>
<li>אשתרא לך אלחגה מן קבל מא ימות</li>
<li>בחצור בשר וקאל בשר אדא ליס יאמן</li>
<li>במא קלתה לך אנא נשהד עלי ארבע</li>
<li>יהוד אן גא דרך מן קבל אלחגה כאן</li>
<li>לקאים בהא וחלף לי וללה יאכי אלף</li>
<li>ימין באלשריעה אנה כאן חאצר וקי אלדי</li>
<li>סלם לה אלמבלג אלדי אתפקו עליה והו</li>
<li>תלת יוספיאת ודראהם אכדה ומא יכון</li>
<li>בשר יגרך פי חדיתה אעלמתך דלך</li>
<li>וקד אכד מן בו סעד אלעשרה אל/ד/ראהם</li>
<li>אלדי קלת עליהא קראת עליך אלסלאם יעלם</li>
<li>אלשיך אבו אלפתוח אלסלאם ושלומך יגדל</li>
<li>וקד סיידנא לך אלנצול בעד אן</li>
<li>פתשר עליה זאיד חתא וגדוה</li>
</ol>
                    
                        <h3>Right margin, perpendicular lines. Address.</h3>
                    
                        <ol>
<li>מן זכרי בן בו אלרצא | אלעטאר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00013-00005/canvas/2">
                    
                    
                    
                        <h3>Verso.</h3>
                    
                        <ol>
<li>וכנת סיירת לך פי גיר האדא</li>
<li>אלכתאב אן תעמל דראעין ער[ .</li>
<li>אלמקטע תכון מנשפה רמיתין</li>
<li>קטן ורמיתין כתאן גליצה ומא כאן</li>
<li>תמנהא ערפני נדפעה ללצגירה</li>
<li>אלסלאם</li>
<li>ולצגירה אכר האדא אלשהר תדכל</li>
<li>ביתהא אעלמתך דאלך</li>
</ol>
                    
                        <h3>Straight line written upside down. Address.
Arabic:</h3>
                    
                        <ol>
<li>אלי דכאן אלצבאע בו מחאסן</li>
</ol>
                    
                </div>
            
        </section>
    </body>
</html>
