
<html>
    <head>
        <title>Transcription of Letter: ENA NS 22.19 + ENA NS 21.13</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.19 + ENA NS 21.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/47aca18e-1ef6-46bd-b8a2-1c9a026eb75e/manifest/canvas/9df7c3a9-7ce7-42bb-b237-9fe7a2577412">
                    
                    
                    
                        <ol>
<li>אלתגליק פמא חאגה ללמראסל לאן מא</li>
<li>לכם אלצרב חתי לא תכסרו ואדא . . .</li>
<li>אלחקאיק מא פי אליד. .לה . . . אלחאל</li>
<li>מני ומנכם ומן גירי ותנדמו ולא יבקא</li>
<li>ינפעכם אלנדם פאיש הו הדא אלנטר אלפאסי</li>
<li>אדא כאן כל אחד וזן עאם אלאול באלכאמל</li>
<li>ואכדו מן אכתר אלנאס עלי אלמזונות ען כל</li>
<li>שכץ עשרה וכמסתעשר ומע הדא ומא</li>
<li>ענכם פיהא גמלה פתגי אלחצה אלדי זאדת</li>
<li>עלי אלגראמה תרידו תנקצו מנהא גמלה</li>
<li>וקד טלבת אן נטלק נדכר עלי כל מן ינקץ</li>
<li>שי פמא האן עלינא פפעל שי מן דלך פאי</li>
<li>מן תעדא ווזן בנאקץ יודי רוחה ויודי</li>
<li>גירה ויבקי חוטא ומחטיא לאן אדא וקע</li>
<li>אלתרסים עלי אלתגליק ירוח אלצאלח באלטאלח</li>
<li>פיבקי אלעונש פי דמת אלדי שת עלי אלנאס</li>
<li>מצאף לאן בעד הדא מתי אן בלגנא באנהם</li>
<li>מא וזנו נרסל אלחראמה ומא יבקי עלינא</li>
<li>עתב פלא תשושו עלי ארואחכם אללה לא ישוש</li>
<li>עליכם ואנתם תעלמו איצא מרות אלחכים</li>
<li>אלמולא אלאגל אלש הבה אללה היב ואלמולא אלח</li>
<li>אלש מוסי ואבן עמה אלש אברהים יש צו</li>
<li>ווקופהם ואשתהארהם פי חקכם לאן לולא</li>
<li>וקופהם ואשתהארהם פי הדה אלגבאיה כאן</li>
<li>חצל לכם תשויש כתיר תראסים וגראמאת</li>
<li>לאכן הם וקפו וקאבלו אלאשיא בצדרהם</li>
<li>חתי לא ישושו עליכם פינבגי לכם אן תכאפוהם</li>
<li>באלמתל ומתלמא אחסנו לכם תחסנו להם</li>
<li>ומא הם טאלבין שי לאנפסהם אל. . . . . . . . .</li>
</ol>
                    
                </div>
            
        </section>
    </body>
</html>
