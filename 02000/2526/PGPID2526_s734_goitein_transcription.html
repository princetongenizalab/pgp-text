
<html>
    <head>
        <title>Transcription of Letter: Bodl. MS heb. c 28/64 + CUL Or.1080 J125 + DK 357</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/64 + CUL Or.1080 J125 + DK 357</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-64/1.json">
                    
                    
                    
                        <ol>
<li>ותמן ולא תסאל מא גרי בינו ובין [. . . . . . . . . . .</li>
<li>זוק וגבה אלשיך עמראן וטלב מנהא אלכרי ודנו. .</li>
<li>עליא מא תלקאה פי ראס אבנהא וקד טלבת</li>
<li>אלגיר אן בכתב אלאגארה ברבע אלדאר לסת גוהר</li>
<li>ואדא כתבתה סירתהא צחבת כתאב אכר ויא</li>
<li>מולאי אלשיך אבו אלברכאת בחק מא פי צדרך מן</li>
<li>אלשריעה מא לי ענדך אלא אלצגירה פאנהא גריבה</li>
<li>ויתימה וצגירה וקראבה ואיש מא עמלת מעהא</li>
<li>מא יחמדך אחד עלי דלך ותעף אלצגירה סת</li>
<li>גזאל אני משתאק אלי נצתהא ומא ענדנא מעישה</li>
<li>ולא נציב מן וקד לי אלפתילה ותערפהא אני אן שא</li>
<li>אללה אן כרג אלפקיה גמאל אלדין כנת צחבתה ואלוציה</li>
<li>בואלדתך אלעזיזה סת ריחאן ואלדי וציתך מן גיהת</li>
<li>אלמולא אלשיך אלאגל אלריס אלכביר //אדאם אללה סעאדתה פמא וצלני אלבלצד</li>
<li>ויא בנתי אנת תעלמי כיף כאנת אמך תלזם</li>
<li>שגלהא ולא תכאלפי [[.]] כאלתך פי מא /ת/ק/ו/ל לך מן</li>
<li>גיהה אלשגל פמא יטלבו לך אלא אלכיר ואנתי תערפי</li>
<li>כלקי ולו אן ביני ובינך מצירה סנה כרגת ונוריך שי</li>
<li>מא כנתי תערפיה ואנתי תערפי אן מא בקי</li>
<li>לך אחד אלא אללה והם פאן מא בקי פי אלעתרה אכתר</li>
<li>מן אלשיך פתכדמיה גאיה אלכדמה חתי יגיני כתאב מן</li>
<li>ענדה במא אנתי תפעליה מעה ומא תחתאגי וציה</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-64/2.json">
                    
                    
                    
                        <h3>verso</h3>
                    
                        <ol>
<li>וכנת סמעת אן אלמולא אלדיאן אללה יחפצה אנה</li>
<li>וקע ואשתגל קלבנא לדלך כתיר חתיגא אלשיך</li>
<li>יחי אלקאבצי וקאל אנה פי עאפיה ודכל אלכניס פפרחנא</li>
<li>בעאפיתה פאלה(!) תעאלי לא יו.ינאפייה שר יתערפה</li>
<li>אן אלשיך וברכאת אכי יסלמו עלי סת גזאל ותסלם לי עלי אל</li>
<li>ומן אלמולוהם יסלמו עלי סת גזאל ותסלם לי עלי אל</li>
<li>סת אלעזיזה סת ריחאן ותערפהא אן אלצגירה פי ודאעה</li>
<li>אללה ופי ודא/./עתך ותסלם לי עלי סת גוהר ועלי סת</li>
<li>אלכיר ותסלם לי אלשיך סמחון ותסלם לי עלי אלמולי</li>
<li>אלשיך אלאגל אלריס אלסדיד אבו זכרי כתיר ליס קליל</li>
<li>קראת עליך אלסלאם ועלי מן תחוסה ענאיתך אפצל</li>
<li>אלסלאם ואיש מא כאן לך מן חאגה אוכד מה תשרפני</li>
<li>בקיצ/י/אהא ואלכיר יכון אן שאללה תעאלי ושלום</li>
</ol>
                    
                </div>
            
        </section>
    </body>
</html>
