recto

אני כותב לך, אדוני, ייתן לך אלוהים אריכות ימים ויעזור לי להיפגש עמך, כאשר שלומי טוב ואני מאושר,
השבח לאל על חסדיו; אני מתגעגע אליך, יקרב אלוהים את פגישתי עמך במיטב
הנסיבות ובשמחות המושלמות ביותר. דע, אדוני, שביקשתי את חסדי אלוהים יתעלה
ושלחתי באוניית הנוצרי זכאר(?) שני משואים, וכתבתי לאדוני
ורבי אבו יעקב יוסף בן אלקאבסי שיואיל לקבלם ולשימם
במחסן של אדוני אבו עלי חסון ואבקש ממך, אדוני ורבי, שתעמוד
עמו בעת מכירתם, וכי תשלם בעדי ואנכה זאת מן התמורה של העור שהשארתי לך
על מנת שתקבל מ'אלצפין'; וכבר כתבתי לך על זה, ואבקש אפוא ממך, אדוני, שלא
תתרשל, כדי שלא יישארו על החוף ; בשם אלוהים, אין צורך לזרז אותך.
וקבל בשבילי את התמורה בעד שתי האפודות שאצל השולחני, דינר וי' קיראטים,
ומסוחר העבדים חצי דינר ומסוחר הפרוות דינר, ומהמתווך אשר
ב'אלצפין' ה' דינרים פחות רבע; אם לא, קח ט' דינרים פחות ט' קיראטים,
ואצל המתווך שני בגדים, תמכור אותם ותקבל את התמורה במלואה. אקווה
שכן תעשה ואין צורך לזרז אותך בעניין שני המשואים. ושלום.
ואבקש ממך שתרשום לי את המשקל של כל משאוי לחוד 

recto, right margin
וכתוב עליהם האחד יוסף וסלמאן בטין אדום, והאחר: סודאן וסלמאן; ותרשום את משקליהם לחוד ; עשה זאת בטובך, אל תילקח ממני ואל אשאר בלעדיך. ודרישות שלום לך; ולאדוני ורבי אבו אלפצל, אחי הרופא, מיטב דרישות השלום, ולאדוני אבו אל
recto, top margin
בקא עיאש, מיטב דרישות השלום ולאדוני ורבי אבו יעקוב יוסף, דרישות שלום ולבניו אבו אלסרור ואבו אלפצל (דרישות שלום) .... 
verso
ולאדוני ורבי אבו יצחק ברהון, דרישות שלום ולאדוני אבו יחיא, מיטב דרישות השלום. 
 
verso, address
אדוני ורבי אבו אברהם עיאש בן צדקה נ"נ, ייתן לו אלוהים אריכות ימים ויתמיד את שלומו ואת דאגתו לו; מאוהבו סלמאן בן הרון נ"ע. מסור ויהיה לך גמול (מאלוהים). 