
<html>
    <head>
        <title>Transcription of Letter: ENA 4020.30</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.30</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/a189d6ae-f13f-475e-8d72-9b2e64fce590/manifest/canvas/292026a5-fd87-4bf4-a11b-9e7481e73edd">
                    
                    
                    
                        <h3>Recto</h3>
                    
                        <ol>
<li>בשמ רחמ</li>
<li>רקעתי אלי מולאי אלשיך אלגליל אטאל אללה בקאה ואדאם חראסתה ונעמאה</li>
<li>וכבת באלדל חסדתה ואעדאה מן תופיקה אלחסן לא אכלאה וכאן לה</li>
<li>וליא וחאפטא פי גמיע אמורה אן שא אללה [וא]ל[די] אעלם מולאי בה אנני</li>
<li>כרגת מן ענדה יום אלאחד ומעי עמראן ואבראהים ומצי[ת</li>
<li>מעהם מאשי אלי אלמניה טלבת מרכב [מ]א וגדת קמת כמא א[נא</li>
<li>עלי חאלי אלי אלגיזה מאשי וישהד אללה אן כאן עלית רגלי עלי ר[גל</li>
<li>וצלת יום אלתלאתה אלעצר ואנא קד הלכת וסאעה וצולי סאע[ה</li>
<li>וצול אלדואב ללאמיר וכאן כירה באסבאתי ענדכם ומצית</li>
<li>עלי חאלי ולאקית אלשיך אבו אלפצל ודפעת לה אלכתאב</li>
<li>וקאל אנה קליל אלראי לנפסה לו כאן קעד מא כאן יעוזה</li>
<li>אכתר מן גארי[תה] וקאל אן מא יקדר יאכד לה חבה ואן א[כד</li>
<li>לה חבה אנא אנא[. . .]ה וקמת מעה ה איאם פראי אבו עמ[ראן</li>
<li>ואחיאה אללה אן אלשי קד טאל פגא בי ללשיך אבו אלמעאלי</li>
<li>וקאל לה תוקפה לחאג אלעגם קאל אלשיך אבו אלמעאלי אלאמ[יר</li>
<li>אכס מן הדא פכתב לי רקעה ללשיך אבו אסחק בן מבשר</li>
<li>אלדי הו צאחב דיואן בן קדיש פאקעדני חתי גא אחד גלמאנ[ה</li>
<li>פקאל לה קול לזעים אלדולה יטלק להדא גלתה ואלא אנא אלבראה</li>
<li>וקאל לאבו עמראן תמצי מעה פנזל שהד אללה מעי אלי</li>
<li>מצר ד דפעאת פי יום חתי וגדנאה פכתב לי באטלאק[הא</li>
<li>קאל לה אבו עמראן מא אכד אלא אטלאק אלגלתין גמיעא</li>
<li>פאטלק אלגמיע בעד כל קיאמה וכתב ללשיך אבו אסח[ק</li>
<li>קאל לה קד אכלו גלתי ואתעאמלו עלי גמיע מאלי ולולא</li>
<li>אנת מא דפעת קמחה ואחדה פקאל לי אבו עמראן תכ.ד</li>
<li>ללשיך אבו נצר אן כאן בקי לה חאגה יעלמני לעלה</li>
<li>יאכד מצחפין אכר ירהנהם ווגדת עמה קד אקלב אלדניא</li>
<li>וקד אשתראה לסידנא ומא קליל מא עמל ולא תסל</li>
</ol>
                    
                        <h3>right margin, diagonal, at 45’ to main text, upside down</h3>
                    
                        <p>מא גרא עלי | מן מולאי | וקאל לי | רביתך | ואנת | ענדי ולד |</p>
<p>תכיביני | אלאמא[ל | פ[ק]ל[ת | לה מא | אעלם | ממא | תק[.]לה | בה</p>
                    
                        <h3>top margin, diagonal, at 45’ to main text, upside down</h3>
                    
                        <p>פגא צהרך | כדבני | וקאל קאל | רגל | ועשרה | אנה | פי כדא</p>
<p>וכדא | פחלפת | לה ולם | יצדקני | ואללה | אללה מא | אתחתג(!) |</p>
<p>אוציך | באן</p>
                    
                </div>
            
                <div data-canvas="https://figgy.princeton.edu/concern/scanned_resources/a189d6ae-f13f-475e-8d72-9b2e64fce590/manifest/canvas/c5cf1e88-24f2-4160-93bd-256af8329037">
                    
                    
                    
                        <h3>verso</h3>
                    
                        <ol>
<li>אלנאס אבו כתיר פלא געל אללה פיהם ברכה וישהד אללה אן בעת</li>
<li>אלא אלכלץ אלמנדיל אלדי אסתעמלתה אלא ביג דרהם ונצף וזנתה</li>
<li>גאליה וקד וצל אלכתאן אלי אכתך [. . . . .] ומא וזנת עליה חבה</li>
<li>וקד קבצת מן הבה אלכמסה ארטאל כתאן וסלמתהא אכתך לכאל[הא</li>
<li>ואנא אהניך כתיר בכלאץ אכתך בגלאם ובנת ולא תסל</li>
<li>ען מא הי לאימה לך ולולא מא אכון קאעד בסבב אל. . . .</li>
<li>לקד כנת עוץ כתאבי הדא אללה יגעלה ללחיאה ופי טי הד[א</li>
<li>אלכתאב כט זעים אלדולה באטלאק אלגלתין גמיע פאנא</li>
<li>אסל תפצלך אן תביעהא לי במא קסם אללה פאן מא יכפא</li>
<li>ענך חאלי ואנת אחיאך אללה תערף אלמטמורה ואלשיך</li>
<li>אבו עלי לאים לך כתיר קאל ארסלת לה ארבעין דרהם</li>
<li>מע קאסם יאכד לי בהא שעיר מא ארסלה לי אלי אסע</li>
<li>כץ רוחך באתם אלסלאם ומולאי אבו נצר אלסלאם ואבו אלישע</li>
<li>וכל מן תחוטה ענאיתך אפצל אלסלאם ושלום</li>
<li>אללה אללה פמא אחתאג אוציך פאן כל כלב יתכלם</li>
<li>פי ערצך ולא [ת]לומני פי כלאמי הדא פאני לו לם א[סמעתני</li>
<li>תכלם תכלם פיך למא קלת לך שי אעלמתך גמיע דלך ת</li>
</ol>
                    
                </div>
            
        </section>
    </body>
</html>
