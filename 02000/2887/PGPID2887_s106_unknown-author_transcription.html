
<html>
    <head>
        <title>Transcription of Letter: T-S 10J17.12</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.12</h1>

        <p>[unknown source]‎ (in Judaeo-Arabic).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00017-00012/canvas/1">
                    
                    
                    
                        <ol>
<li>כתאבי אטאל אללה בקאכם ואדאם //עזכם//</li>
<li>ונעמאכם ומן חסן אלתופיק לא</li>
<li>אכלאכם ואמא אלדי אעלמכם</li>
<li>בה אני כתיר אלשוק לנצרכם ואלאן</li>
<li>קד בעתת לכם מע חאמלהא כמס</li>
<li>עשר דרהם אתפצלו כדו לי בהא</li>
<li>רטל ורבע אמלג לעל בארבעה ורבע</li>
<li>פי מא דון ורטלין ונצף מאורד תנא</li>
<li>בנצף ורבע ופקאעה בנצף פי מא</li>
<li>דון ורטל אשיאף יכון חסן אלעמל</li>
<li>מסואק לעל בדרהמין פי מא דון</li>
<li>וכדו לי רטל ראצכת לעל [[בתלאת]]</li>
<li>בתלאתה או ורבע או ונצף פי מא דון</li>
<li>ורטלין ונצף מתאת לעל בדרהמין</li>
<li>ורבע פי מא דון ואתפצלו אעלמוני</li>
<li>אן כאן דפע לכם בו כלף יום אלגמעה</li>
<li>אלמזודין(?) ואלאתנין ונצף ותמן אלפועני(?)</li>
<li>אלדי עליה ואיש מא בקי עלי ערפוני</li>
<li>בפצלכם סורעה קבל אלצום וא . . מו</li>
<li>וקד בעתת איצא מע חאמלהא כראסה</li>
<li>פיהא תלת קטע קינה אמא אלאולה</li>
<li>הי מצחחה ואלתאניה אלדי היא איכה הר</li>
<li>מקדשי ואיצא דמעות כאפיקים</li>
<li>פכלו אכי אלשיך בו אלחסן יצחחהם</li>
<li>לי בפצלה חסב עואידה אלגמילה</li>
<li>וינפד לי כתאב בכטה לא אקל מן הדה</li>
<li>אשם רואיחה פיה ואמא אלשיך בו</li>
</ol>
                    
                        <h3>Bottom, right margin, perpendicular lines.</h3>
                    
                        <ol>
<li>וינפדהם לי קבל אלצום . . . |</li>
<li>וינפד</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00017-00012/canvas/2">
                    
                    
                    
                        <h3>Verso.</h3>
                    
                        <ol>
<li>אסחאק אלדי קאל לי אנה יצרב לי באלמקארע</li>
<li>מא אצלח אן יכאתב ולא אן יסאל עני</li>
<li>לא באני אנא אסאל ענה אללה תעאלי</li>
<li>יגעלני פדאה ופדא אלשיך בו אלחסן ופדאכם</li>
<li>אגמעין ובחק פצלכם אבצטו עדרי</li>
<li>ענד עמי ביאן ואיש מא קאל לכם</li>
<li>אכברוני ואיש מא סמעתו מן בית</li>
<li>עמי אכברוני בפצלכם ושלום</li>
<li>כצו אנפוסכם כולכם עני באתם אלסלם</li>
<li>וכדו לי דסת ורק ביאץ צגיר יכון טייב</li>
<li>ומלעקה נחאס תכון רכיצה בפצלכם</li>
<li>ושלום</li>
</ol>
                    
                        <h3>Upside down, in Arabic script.</h3>
                    
                        <ol>
<li>بسم الله الرحمن الرحيم</li>
<li>كتابي الى مولاي الشيخ الافضل</li>
<li>الامير فخر الامرا شرف الدولة</li>
<li>[[...]] ... اياه ملك بن ملك</li>
<li>عز الملك اطال الله بقاه وادام عزه</li>
<li>ونعماه [[ومن حسن]]</li>
<li>وكبت بلذل المهين حسده</li>
<li>واعداه وينهي انه قد اشتهى</li>
<li>قد اشتهى في ايامها الى التفرج</li>
<li>بالمدينة المعمورة ببقاها والضياع</li>
<li>التي حولها لاني [[قد رمت]]</li>
<li>كنت قد اخرجت . . . . . .</li>
<li>الى ال . . . . . . . . .</li>
<li>قد . . . الى الخروج لهم والتفرج</li>
<li>في المدينة . . . . . . . . . ..</li>
</ol>
                    
                </div>
            
        </section>
    </body>
</html>
