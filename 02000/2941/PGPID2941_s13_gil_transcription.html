
<html>
    <head>
        <title>Transcription of Letter: T-S 10J19.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J19.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00019-00005/canvas/1">
                    
                    
                    
                        <h3>recto</h3>
                    
                        <ol>
<li>
<p>[כתאבי יאסידי ומולאי] אט[אל אללה בק]אך ואדאם סלאמתך [ועאפית]ך וצרף אלאסוא ענך ברחמתה מן</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ]יה לי בקין מן סיואן ען חאל סלאמה ונעמה ושוק אליך קרב אללה אלאגתמאע בך עלי אפצל</p>
</li>
<li>
<p>אלאחואל ומא תחב עלמה אן כאן תקדם כתאבי אליך וערפתך [ &nbsp; ] בן יוסף אלדי פי</p>
</li>
<li>
<p>רוחך ללה אלחמד וערפתך אמר אלכציין אלדי וצולו(!) כצי אלכז אלי וכצי אלחמראוי ודכרו אן כאן</p>
</li>
<li>
<p>מעהם כצי אלדואמה ואן אתלבשו בה אלגזאה וכנא משגולין אלסר מן דלך כתיר פלמא כאן אמס</p>
</li>
<li>
<p>כתאבי הדא וצל אלכצי להנא בעד מא טלעו אלגזא אליה ואכדו מא כאן פיה מן אלאכסיה(?)</p>
</li>
<li>
<p>ואלזאד ואקפאץ מן סכר כאנת לוכילה ולם יאכדו מן אלכתאן שי סוא אן פתחו תלת אעדאל</p>
</li>
<li>
<p>אכדו מנהא חול אלנ רטל מן כל ואחד ובקיתהא מעהם פי אלכצי ובקית אלכתאן כלה סאלם</p>
</li>
<li>
<p>ללה אלחמד אללה אלעאלם מא כאן עלי קלבי מן אלגם ומא דכל עלי קלבי אלסעה מן אלסרור אללה</p>
</li>
<li>
<p>לא יוקפך עלי מכרוה ויכתב סלאמת בקית אלמראכב ואלג אעדאל אלדי פתחת מנהא ואחד</p>
</li>
<li>
<p>ללמפצל ואתנין לאצחאבנא מא עלמנא למן הי וקד טלעת ללכצי אלי אן אעלם למן הי פלם אקף</p>
</li>
<li>
<p>לאנהא מרצוצה תחת אלסמאנין(?) ואלחבאל עליהא אעלמתך דלך וקד אכדו אלקטאיע דכלת ללכנאיס</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00019-00005/canvas/2">
                    
                    
                    
                        <h3>verso</h3>
                    
                        <ol>
<li>
<p>[ &nbsp; &nbsp; &nbsp; ] אבי ולו עלמת אני אדע אנפדתה למא קבלך יכלץ אלתמן ואשתרי גירה למא יצלח לי [לל]</p>
</li>
<li>
<p>[ &nbsp; &nbsp; &nbsp; &nbsp; ] כראי מן דינ אלק למא חולה פעלת וכתב ען סרעה קראת עליך אתם אלסלם ומולאי אלרב</p>
</li>
<li>
<p>[הגדו]ל אתם אלסלם ואצהארך חרסהם אללה אלסלם ואלליו[אני](?) אלסלם וגמיע מן תחוטה ענאיתך אלסלם</p>
</li>
<li>
<p>[&nbsp; &nbsp; &nbsp; &nbsp; ] וכנת כתבת אליך בשרח מא עלמתה ממא אוסק לך [ &nbsp; &nbsp; &nbsp; ] דכרו אן [</p>
</li>
<li>
<p>[ &nbsp; &nbsp; ארגו] כתאבך מני באלקרב ושלום ור ישועה יקרא עליך אלסלם ואחב תערפני פי כתאבך במא חצל</p>
</li>
<li>
<p>[&nbsp; &nbsp; ] לי מן בן עבד [ ] אלי ענדך ואיש עמל אלשיך</p>
</li>
<li>
<p>[אבו אל]כיר פי [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
</ol>
                    
                </div>
            
        </section>
    </body>
</html>
