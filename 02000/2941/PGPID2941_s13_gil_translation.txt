recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת בריאותך ויסלק ממך כל רע ברחמיו,
מ .... בכ"א בסיון. שלומי טוב ואני מאושר, אבל אני מתגעגע אליך ; יקרב אלוהים את פגישתי עמך במיטב
הנסיבות. אשר למה שביקשת לדעת: כתבתי לך לפני כן והודעתי לך .... בן יוסף אשר
בנפשך, תודה לאל והודעתי לך על עניין שתי ספינות ה'כיטי שהגיעו: ה'כיטי' שבו ה'כז' בשבילי, וה'כיטי' של אלחמראוי. אמרו שהיו
עמם ספינות ה׳כיטי' של אלדואמה ואמרו שהשתוללו בהן החיילים, והיינו מודאגים מאוד בגלל זאת; אבל ממש אתמול
הגיעו ספינות ה'כיטי' הנה, אחרי שעלו החיילים על (האונייה) ולקחו את הבגדים ואת
המצרכים וארגזי סוכר שהיו של הממונה שלה, אבל לא לקחו כלום מן הפשתים, אלא פתחו רק שלושה משואים
ולקחו מהם נ' רטלים בקירוב מכל אחד ומה שנותר מהם נמצא עמם בספינות ה'כיטי'. הגיעו אפוא הפשתים בשלום,
תודה לאל. אלוהים הוא היודע כמה עוגמת נפש היתה לי ואיך נתמלא לבי עתה שמחה ; אל 
יזמן לך אלוהים שום דבר רע, ויכתוב את שאר האוניות לשלום. ג' המשואים, שמהם נפתח אחד,
הם של אלמפצל, ושניים של אנשינו, איננו יודעים של מי. עליתי על ספינות ה'כיטי' כדי לדעת של מי הם, אבל לא קראתי,
כי הם מחוברים תחת .... , והחבלים עליהם. זאת לידיעתך, אוניות המלחמה כבר התחילו להיכנס לאלכנאיס .... 

verso

.... אבי. לו ידעתי שאניח אותו הייתי שולח אותו אליך כדי לכסות את התמורה ולקנות אחר, שיהיה לי טוב ל....
.... שכירותי, מדינא בעד ק', בקירוב, עשה זאת. נכתב בחיפזון. אני שולח לך את מיטב דרישות השלום. לאדוני הרב
הגדול מיטב דרישות השלום, ולגיסיך, אלוהים שומרם, דרישות שלום וללוי דרישות שלום, ולכל הנתונים לחסותך, דרישות שלום.
…. כתבתי לך לפני כן פרטים על מה שהעמיסו בשבילך.... אמרו ש ....
.... אקווה שמכתב ממך נמצא בדרך אלי, ושלום. ר' ישועה דורש בשלומך. אבקש ממך שתודיעני במכתבך מה נכנס
.... לי מבן עבד …. אצלך ומה עשה האדון
אבו אלכיר בעניין ....
