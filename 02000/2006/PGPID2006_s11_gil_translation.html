
<html>
    <head>
        <title>Hebrew Translation of Letter: T-S 8J18.14</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J18.14</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00014/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">מכתבי, אדוני, ייתן לך אלוהים אריכות ימים ויתמיד את גדולתך ואת שלומך ואת אושרך וישלים את חסדו לך</span></li>
<li><span lang="he">ברחמיו (נכתב) בכ׳׳ח באלול, יחתום אותו אלוהים לך בחותמו המבורך ביותר. הגיע מכתבך הנכבד</span></li>
<li><span lang="he">עלי ואצלי וקראתיו ושמחתי להיוודע ממנו ששלום לך, יתמיד לך אלוהים את השלום. לפני כן</span></li>
<li><span lang="he">כבר כתבתי לך אדוני, בצרור אחד עם כמה מכתבים מבן אלמג׳אני ומאבו אסחק אלחטב,</span></li>
<li><span lang="he">אקווה שהגיעו אליך וכי קראת אותם, וכי לקחת את מכתבי שעל ידי אבו יעקוב בן אלשאמה,</span></li>
<li><span lang="he">שני מכתבים, האחד מבן אלמג׳אני והאחר מאלחטב. ממש היום עשה אלוהים עמדי חסד</span></li>
<li><span lang="he">בהגיע (אוניית) בן אלבסמלי ובה יעקוב בן אסמעיל, בן אחת בן אבו עקבה ועמו כיס בשבילך, אדוני,</span></li>
<li><span lang="he">ומכתב שהוא בצרור אחד עם מכתבי זה; כמו כן (הגיע) עם אסמעיל בן כלוף אלאטראבלסי כיס קטנטן</span></li>
<li><span lang="he">בשביל אבו אסחק אפרים. משני הכיסים שקיבלנו לפני כן מאת (אוניית) אבן אלבובו, אני ומחמד,</span></li>
<li><span lang="he">שלחנו האחד עם סעאדה והאחר עם אבו יעקוב בן אלשאמה. ויש לך, אדוני, שני כיסים</span></li>
<li><span lang="he">עם יעקוב בן בנאיה; האחד מאת אלחטב והאחר מאת אלגזאל. ביקשתי ממנו שימסור אותם למחמד,</span></li>
<li><span lang="he">אבל לא עשה כן; כמו כן אמר שלא ימסור לאיש את זה שאצל בן אחותו של בן אבי עקבה, אלא על פי מכתב</span></li>
<li><span lang="he">ממך, אדוני ורבי. שלח אפוא מכתב אליו, ובו הוראותיך. תמיד היטבת עמדי בעבר,</span></li>
<li><span lang="he">ולא רק עכשיו, אלוהים ייתן לך חיים וגם לבנך ויגיעך לשנים רבות ויקבל ממני את מיטב התפילה למענך. הריני</span></li>
<li><span lang="he">מבקש ממך, אדוני, כי תעשה עמדי חסד בצום הזה, אלוהים יגיעך לשנים רבות, (תשלח לי) מעיל מסוג ׳ח׳ל׳ע׳. היה לי כזה</span></li>
<li><span lang="he">והשתמשתי בו והתבלה. דברים אלה הם נדירים באלכסנדריה, בייחוד במשך אידי ישמעאל, משממעטים להביא סחורות לעיר זו.</span></li>
<li><span lang="he">כתוב לי, אדוני, מה שנחוץ לך (ואקנה) ומה התחדש אצלך ומה שלומך. אני מבקש מאלוהײמ כי ישמור עליך, כי הוא הטוב שבשומרים.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00014/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">לאדוני אבו אלפרג׳ יוסף בן יעקוב בן עוכל, ייתן לו אלוהים חיים, ממודה חסדו, יוסף בן ישועא.</span></p>
                    
                </div>
            
        </section>
    </body>
</html>
