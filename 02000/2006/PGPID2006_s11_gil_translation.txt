ע׳׳א:


מכתבי, אדוני, ייתן לך אלוהים אריכות ימים ויתמיד את גדולתך ואת שלומך ואת אושרך וישלים את חסדו לך
ברחמיו (נכתב) בכ׳׳ח באלול, יחתום אותו אלוהים לך בחותמו המבורך ביותר. הגיע מכתבך הנכבד
עלי ואצלי וקראתיו ושמחתי להיוודע ממנו ששלום לך, יתמיד לך אלוהים את השלום. לפני כן
כבר כתבתי לך אדוני, בצרור אחד עם כמה מכתבים מבן אלמג׳אני ומאבו אסחק אלחטב,
אקווה שהגיעו אליך וכי קראת אותם, וכי לקחת את מכתבי שעל ידי אבו יעקוב בן אלשאמה,
שני מכתבים, האחד מבן אלמג׳אני והאחר מאלחטב. ממש היום עשה אלוהים עמדי חסד
בהגיע (אוניית) בן אלבסמלי ובה יעקוב בן אסמעיל, בן אחת בן אבו עקבה ועמו כיס בשבילך, אדוני,
ומכתב שהוא בצרור אחד עם מכתבי זה; כמו כן (הגיע) עם אסמעיל בן כלוף אלאטראבלסי כיס קטנטן
בשביל אבו אסחק אפרים. משני הכיסים שקיבלנו לפני כן מאת (אוניית) אבן אלבובו, אני ומחמד,
שלחנו האחד עם סעאדה והאחר עם אבו יעקוב בן אלשאמה. ויש לך, אדוני, שני כיסים
עם יעקוב בן בנאיה; האחד מאת אלחטב והאחר מאת אלגזאל. ביקשתי ממנו שימסור אותם למחמד,
אבל לא עשה כן; כמו כן אמר שלא ימסור לאיש את זה שאצל בן אחותו של בן אבי עקבה, אלא על פי מכתב
ממך, אדוני ורבי. שלח אפוא מכתב אליו, ובו הוראותיך. תמיד היטבת עמדי בעבר,
ולא רק עכשיו, אלוהים ייתן לך חיים וגם לבנך ויגיעך לשנים רבות ויקבל ממני את מיטב התפילה למענך. הריני
מבקש ממך, אדוני, כי תעשה עמדי חסד בצום הזה, אלוהים יגיעך לשנים רבות, (תשלח לי) מעיל מסוג ׳ח׳ל׳ע׳. היה לי כזה
והשתמשתי בו והתבלה. דברים אלה הם נדירים באלכסנדריה, בייחוד במשך אידי ישמעאל, משממעטים להביא סחורות לעיר זו.
כתוב לי, אדוני, מה שנחוץ לך (ואקנה) ומה התחדש אצלך ומה שלומך. אני מבקש מאלוהײמ כי ישמור עליך, כי הוא הטוב שבשומרים.

ע׳׳ב:
לאדוני אבו אלפרג׳ יוסף בן יעקוב בן עוכל, ייתן לו אלוהים חיים, ממודה חסדו, יוסף בן ישועא.