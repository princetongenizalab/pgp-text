
<html>
    <head>
        <title>Transcription of Letter: T-S 10J15.34</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.34</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00034/canvas/1">
                    
                    
                    
                        <ol>
<li>הצור תמים פעלו כי כל דרכיו משפט וגו</li>
<li>ראו עתה כי אני אני הוא ואין אלהים עמי וג</li>
<li>זקנים משער שבתו בחורים וג</li>
<li>צדיק ייי בכל דרכיו וחסיד וג</li>
<li>אטאל אללה בקא חצרה מולאי אלשיך אבא אלפרג כ[ג]ק</li>
<li>מר ור ישועה הזקן הנכבד בר כגק מר ור שבתי</li>
<li>הזקן הנכבד נע ואדאם סעאדתה ואחיאה ומן חסן תופיקה</li>
<li>לא אכלאה יגמע אלשמל עלי אסר חאל במנה אן שא אללה</li>
<li>ואמא גיר דלך פאני שדיד אלשוק אלי חצרתהא מתוחש</li>
<li>מנהא כתיר פאללה תעאלי יגעלהא ויגעלנא מן אלסאלמין</li>
<li>ואלדי תריד עלמה אן למא בלגני ופאת אלשיך אלואלד</li>
<li>ר שבתי נע קד עלם אללה מא דכל עלי קלבי מן [ . . .</li>
<li>לדלך ואלתאסף עליה לאני כנת ת . . . ת בה וצאר לי</li>
<li>מתל אלואלד וקלת ברוך דיין האמת שופט בצדק ואמת</li>
<li>. . . . . ]קול ול . . . . אללה תעאלי אן כאן אלסבב פי ופאתה</li>
<li>חרכתה ותנקלה ואנזעאגה עלי אלחאלה אלתי כאן עליהא</li>
</ol>
                    
                        <h3>Right margin, diagonal lines written upside down.</h3>
                    
                        <p>מן אל]צעף ואלמרץ | ואלתשכי ולכן מא | ביד אחד חילה ולא ידרי אחד | וגה אלכירה וקד עלם אללה תעאלי | לקד מץ פי ופאתה אנא וגמיע מן | ענדי ותאספנא גמיענא עליה אלאסף | אלעצים פאללה תע //ירחמה// ויחייך טול אלאעמאר ויכפינא פיך אלאסוא | וינחמך בנחמת ציון ובשכלול ירושלם | וירשדנא וירשדך אלי אצוב אלארא | כץ נפסך באתם אלסלאם | ומן ענדך באפצל אלסלאם | וגמיע מן ענדי יעזוא | חצרתך ויכצוא מן ענדך | באפצל אלסלאם ושלום</p>
                    
                </div>
            
        </section>
    </body>
</html>
