
<html>
    <head>
        <title>Transcription of Letter: ENA 1822a.59</title>
    </head>
    <body style="max-width: 860px; margin: auto">
        <h1>Transcription of Letter: ENA 1822a.59</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/175eb08b-8a59-44bd-ac9f-041b93f050ea/manifest/canvas/e37f73a9-04f5-4554-aa67-73e91fd7cf91">
                    
                    
                    
                        <ol>
<li>בסם אללה אלרחמן אלרחים</li>
<li>וצל כתאבך יאשיכי אטאל אללה בקאך ווצל בוצולה אלמרשחה</li>
<li>ואלמדאד //ואלקצדיה// לא עדמתך ולא כלות מנך ואמא מא דכרתה</li>
<li>מן אמר אלענב פלם יצל כתאבך אלא וקד כרג גמיע מא ענדי</li>
<li>מן אלענב מן כרם אלואד וגירה ואן קדרת עלי חמל שי מן אל</li>
<li>מחרקה לאעתצרה האנהא פעלת ואלא אעלמתך מא יכון לאן</li>
<li>אהל אסכר מא יקרר ועדי . . . . מנהם אלי אלמחרקה</li>
<li>למא גרי וקד תעדר [. . . . . . . . .] פי הדא אלוקת</li>
<li>ואכדת ברזקי //כלה// ענהא לאעצרה ואנפדה אלי אלבית</li>
<li>פאדא וצל תראעיה חתי יצל אן שא אללה וקד כתבת</li>
<li>אלי סידי אלכאל אדאם אללה עזה אנה קד חצל לה באלג</li>
<li>דנא תלתין גרה וערפתה אן אנפאדהא אליה אולי</li>
<li>פאדא תקרר ראיה עלי דלך כאתבני בה לאקדם</li>
<li>חמלהא אליה ואתבעהא במא ענדי מן אלעציר וקד</li>
<li>סאלתה איצא אן יעאונך פי תכליץ אלגראר [[ואן כאן]] //מע מא אנה// ליס</li>
<li>ע/נ/דהא אעתראץ ולא שי מן אלואגב פתכאתבני</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>במא יכון מנך פי דלך אן שא אללה | ולם אפהם איש כאן מעני שגל</p>
<p>קלובכם קבל | וצול כתאבי לאן כטך צעד פכיף אדא | טלבתה פתערפני איש</p>
<p>אלסבב פי דלך | אן שא אללה |</p>
                    
                        <h3>top margin, diagonal lines at 180 degrees to main text</h3>
                    
                        <p>ולקד עגבת מן שדה | מערפתך באלזראעה ואלקמח | מא הו באק כתאן ולא באק | אל. . . אעתרת אן ס. | כתאבך</p>
<p>במא ל. . . . |</p>
                    
                </div>
            
                <div data-canvas="https://figgy.princeton.edu/concern/scanned_resources/175eb08b-8a59-44bd-ac9f-041b93f050ea/manifest/canvas/286b532b-c531-40bb-9ee1-fe7d9309a9e7">
                    
                    
                    
                        <h3>verso</h3>
                    
                        <ol>
<li>ואלקמח פאדא תיסר מן כיר מא פי אלאגראן אנפדתה ולם אוכרה</li>
<li>אן שא אללה תכץ אלאכת חרסהא אללה באלסלם וכדלך אבא אלפרג</li>
<li>בקא ואכי אנה והליל ושעיון ואלגמאעה תכצהם באלסלם</li>
<li>ואדא חצלת מן אלארגואן אנפ. .ה לל. לח. . ואלמנ.</li>
<li>יצל מע אלאודק מאיה גרה כמסין מנהא לסידי אבי יעקוב</li>
<li>אדאם אללה עזה וכמסין תכון מקרה ענדך ולא יאכד סידי</li>
<li>אלכאל אדאם אללה עזה מנהא שי לאנהא כלהא ממלואה כאן אתרהא</li>
<li>חלו פיאכד מנהא תלתון ואן תך אלאכרי תצבר אלי</li>
<li>אלטריק אלאכרי חתי יצל שיה מע בקיה מא לי האהנא</li>
<li>ואכתב עלי אלדי לם י. . .[. . . . . . .] אן שא אללה</li>
<li>ואלכמסין גרה אדא וצלת תדעהא פי . . . . . בהדא</li>
<li>וכדלך תנזלהא אן שא אללה . . . . .אתכ.[. . .]. .</li>
</ol>
                    
                        <h3>right margin, straight lines at 90 degrees to main text</h3>
                    
                        <p>יצל אליך לכאצי סבעה וארבעיון גרה</p>
<p>ואן נקץ שי מן אלעדד ערפתני</p>
                    
                        <h3>bottom margin, straight lines at 180 degrees to main text. Address.</h3>
                    
                        <p>אלי אבו סעיד בן דאוד אדאם אללה עזה מן אברהים בן אלנעמאן</p>
                    
                </div>
            
        </section>
    </body>
</html>
