
<html>
    <head>
        <title>Transcription of Letter: T-S 10J13.13</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00013/canvas/1">
                    
                    
                    
                        <ol>
<li>שלום עד אין קץ ואין מספר וברכות רבות כחול וכעפ[ר</li>
<li>וברית עולם אשר לא יופר וחן מפואר והוד והדר</li>
<li>ועטרת רצון וגיל ועלצון ואריכות ימים ומשוכות</li>
<li>הזמן לכבוד גדלת קדשת מרנא ורבנא לוי יחיה</li>
<li>את חמודיו ויק בחייהם כענין יברכך יוי מציון וראה</li>
<li>בטוב ירושלם כל ימי חייך וראה בנים לבניך שלום</li>
<li>על ישראל יעלם סידנא אדאם אללה סעאדתה</li>
<li>אן חאמל הדה אלאסטר מ ור יפת מן אהל מצר</li>
<li>והו רגל בישן וקד כאן ללה תע עליה נעמה וזאלת</li>
<li>במשיה אלכאלק וקד תכלף עליה דיין והו דו עיאל ולם</li>
<li>תגר לה עאדה באבדאל וגה וקד טהר מן אחואלה</li>
<li>אנה מן בעלי בתים ואלמסאול מן אלאנעאם אן תפעל</li>
<li>פי חקה גמיל עואידך אלמערופה אלמפעולה מע גירה</li>
<li>ותוצי בה אלגמאעה בחית אנה לא יסתחסן יתכלם</li>
<li>ותכץ נפסך באלסלאם ותפסח לנא פי אלעדר לאגל</li>
<li>אלמציבה אלתי נאלתנא בפקד אלאך נע וסת</li>
<li>עבד אל[ו]אפי אללה ידים בקאה מן כיאבה</li>
<li>קלבי אשתגלת ען כדמתהא אן אלדין גאו מעהא</li>
<li>מצו ולם נראהם אלאולאד מכצוצין אלשיך אברהים</li>
<li>מכצוץ באלסלאם ואסחאק ואכותה באלסלאם</li>
<li>וסעד אלכהן ואבנה יוסף באלסלאם אלשיך כלי . .</li>
<li>ואהל אלבית באלסלאם ושלום</li>
</ol>
                    
                </div>
            
        </section>
    </body>
</html>
