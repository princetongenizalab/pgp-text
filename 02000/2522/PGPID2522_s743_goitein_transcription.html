
<html>
    <head>
        <title>Transcription of Letter: Bodl. MS heb. c 28/52</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/52</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-52/1.json">
                    
                    
                    
                        <ol>
<li>כתאבי יאכי ואלעזיז עלי אטאל אללה בקאך ואדאם עזך ותאידך</li>
<li>וסעאדתך וסלאמתך מן אסכנדריה לי כלון מן אלול וסאעת אן</li>
<li>כתבת לך הדא אלכתאב ארתפעת מן אבו אלחי וקד תקדם</li>
<li>כתאבי אליך וערפתך סאעת ופאתה ופאתה (!)ואנני מצית אלי עלאן</li>
<li>וקלת לה אחסבני שבני קד אלתגית אליך ואהתם לי בה פקאל לי מא</li>
<li>נדפע שי בגיר אמר אכוך אלי אן כרג אלשיך אבו אלנגם הלאל קאל</li>
<li>לה איש קאל לך קאל לה טלב מני אן נדפע לה שי עלי אכוה פקלת לה מא</li>
<li>נדפע שי בגיר אמרה פקאל לה אנא נדפע לאן הדא תואב והו</li>
<li>מת מצוה ולא יציע לנו ענד אכוה שי לאנה ראגב פי פעל</li>
<li>אלזכות ללמסאכין כיף מע בן אכיה ומר אשתרא אלתאבות ואל</li>
<li>צראויל ובקית חואיגה וזן כמסין דרהם תסוא בי אכראו אללעב</li>
<li>עליה וקת דפנה וסאבעה בדינר ורבע ונפקת עליה נאצרה דינר</li>
<li>פי מרצה ואכדת פיה עמאמתי רהן וכלף עלי דין מפרק לב דרהם</li>
<li>ומא מעי יאכי מנון נזן ואמא תעלים מא פיי לה וחדי וליס דוא שריך</li>
<li>פיה כיר ודאר מא נקדר נעלם פיהא וכניסיה מא נקדר נעלם</li>
<li>פיהא וחדי ואנא חאיר וקד כתבת לך נשאורך ואלסעה יאכי אללה</li>
<li>תע רד רזקנא עלי ידך לאן לו ראד אללה יגנינא ענך לכאן יבקא</li>
<li>אבו אלחי ונבקאו במא כננא גיר אן אללה ירזקך ברזקנא פיגיני</li>
<li>כתאבך במא נעמל מע שי תגריה לי מן אלשהר אלי אלשהר פללה</li>
<li>תע לא יחרמך תואבנא ובאללה מא אלנאס יעזיוני לאלא אלי אליום</li>
<li>וקד וצל קארב מן אלמהדיה ודכר אן אלמראכב כלהא כלפה אללה תע יסאהל</li>
<li>עליהם ואנא ואללה יאכי חאיר קום יקולו לי אקעד פי דאר אכוך</li>
<li>אלי אן יצל כתאבה וקום יקולו לי לא תקעד אלי אן תשאורה וקום</li>
<li>יקולו אקעד פי</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>אלכניסיה | וקום יקולו כמא | . . . . עליהם</p>
<p>פאללה ילהם מא | פיה אלכירה | פיגיני כתאבך | במא נעמל | מע שי ננפקה</p>
                    
                        <h3>right margin, straight lines at 180 degrees to main text</h3>
                    
                        <p>פי אלעיד | ואלדין אלדי עלי | לאן אללה קד |</p>
<p>שא עלינא | בהדא ומא | בקי לנא דבר | קראת עליך</p>
<p>אתם אלסלם | וברכה וואלדהא | ואבי עלי | וואלדתה | ואבי אלפצל | ואכתה | ואבי אלפרג | ואכתה | וואלדתה | יקראו | עליך | אתם אל | סלם | ותקרי בנת | כאלי אל | סלם</p>
                    
                        <h3>top margin, diagonal lines at 180 degrees to main text</h3>
                    
                        <p>. . . . | .ל.א וגיר | ו.יר . .אב על. . | .ל. . . .א. .לי | . . . . . .לה | ושלום</p>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-52/2.json">
                    
                    
                    
                        <h3>verso
top of the page. Address.</h3>
                    
                        <p>אלי אכי ואלעזיז עלי אבי עמראן מוסי מן אכיה אבי . . . בן אבו אלחיי</p>
<p>בן אבן אלחיי .ל. אללה כלילה</p>
<p>אטאל אללה בקאה ואדאם עזה</p>
                    
                </div>
            
        </section>
    </body>
</html>
