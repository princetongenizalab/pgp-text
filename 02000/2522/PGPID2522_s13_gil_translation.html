
<html>
    <head>
        <title>Hebrew Translation of Letter: Bodl. MS heb. c 28/52</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. c 28/52</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-52/1.json">
                    
                    
                    
                        <h3>recto</h3>
                    
                        <ol>
<li>אני כותב לך, אחי היקר לי, ייתן לך אלוהים אריכות ימים ויתמיד את גדולתך ואת עזרתו לך </li>
<li>ואת אושרך ואת שלומך, מאלכסנדריה, בי' באלול. ובעת שאני</li>
<li>כותב לך מכתב זה קמתי מן ('השבעה' של) אבו אלחי. לפני כן כבר</li>
<li>כתבתי לך והודעתיך על פטירתו מיד כשנפטר וכי הלכתי אל עלאן</li>
<li>ואמרתי לו: 'ראה כי אדם המבקש מחסה אצלך וטפל בו בשבילי'. אמר לי: 'לא</li>
<li>אשלם דבר בלי הוראה מאחיך', עד אשר יצא האדון אבו אלנג'ם הלאל ואמר</li>
<li>לו: 'מה אמר לך?' אמר לו: 'תבע ממני שאשלם לו סכום על חשבון אחיו; ואמרתי לו: לא</li>
<li>אשלם דבר בלי הוראה ממנו'. אמר לו: 'אני אשלם, כי זו מצווה והוא</li>
<li>מת מצווה, ואצל אחיו לא נפסיד דבר, כי הוא אוהב לעשות</li>
<li>מצווה עם העניים, לא כל שכן עם בן אביו'. והלך וקנה את הארון ואת</li>
<li>התכריכים ושאר החפצים בשבילו, שילם חמישים דרהם; אחר כך, אחי, הוציאו לפועל את הטקס,</li>
<li>בעת קבורתו, ובמשך ימי השבעה, בדינר ורבע, והוצאתי עליו מזומנים כ"ה דינרים</li>
<li>בעת מחלתו, ולקחו בשבילם עירבון את מצנפתי, והשאיר לי חוב לשונים ל"ב דרהם,</li>
<li>ואין לי, אחי, מאין לשלם, והלוא תדע שאני כל הזמן בודד(?), ואין כאן שותף</li>
<li>עושה טובות, ולא בית שאוכל ללמד בו, ולא בית כנסת שאוכל ללמד</li>
<li>בו, כשאני לבדי, ואני אובד עצות, וכבר כתבתי לבקש עצה ממך. ועכשיו, אחי, אלוהים</li>
<li>יתעלה העביר את פרנסתי לידך, כי אילו רצה אלוהים שאסתדר בלעדיך, היה מותיר בחיים את </li>
<li>אבו אלחי, והייתי חי כמו קודם; אלא שאלוהים ייתן לך פרנסה בזכות פרנסתי. אני מחכה אפוא</li>
<li>למכתב ממך איך לסדר שיהיה לי סכום כסף שתעביר לי אותו מדי חודש בחודשו; אלוהים </li>
<li>יתעלה אל ישלול ממך את מצוותך עמי. חי אלוהים, הבריות באו לנחם אותי רק עד היום, לא יותר.</li>
<li>בא 'קארב' ממהדייה, ואמרו שהאוניות כולן באות בעקבותיו: אלוהים יתעלה יקל</li>
<li>עליהם. חי אלוהים, אחי, אני אובד עצות; יש מן הבריות שאומרים לי: תגור בבית אחיך</li>
<li>עד שיבוא מכתב ממנו ויש שאומרים לי: אל תגור בטרם תשאל אותו; ויש</li>
<li>שאומרים לי: תגור </li>
</ol>
                    
                        <h3>recto, right margin</h3>
                    
                        <p>(1–5) בבית הכנסת ויש שאומרים לי: כפי שתוכל (להסתדר) אתם( ?); אלוהים יראנו את הדרך הטובה. </p>
<p>(6–14) אני מחכה אפוא למכתב ממך, מה לעשות בנוגע לסכום כסף להוצאות בחג והחוב שעלי, כי אלוהים הוא שגזר זאת עלינו, ולא נותר לנו .... ; </p>
<p>(15–31) אני שולח לך את מיטב דרישות השלום, וגרבה ואביה ואבו עלי ואמו ואבו אלפצל ואחותו ואבו אלפרג' ואחיו ואמו, שולחים לך את מיטב דרישות השלום; ותמסור לבת דודי, אחי אמי, דרישות שלום. </p>
<p> </p>
                    
                        <h3>recto, top margin</h3>
                    
                        <p>ו.... כולנו, קטן וגדול ; יגיע אליך מכתב מעלאן, תשובה על המכתב שכתבת לו. ושלום. </p>
<p> </p>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-52/2.json">
                    
                    
                    
                        <h3>verso</h3>
                    
                        <p>לאחי היקר לי, אבו עמראן מוסא בן אבי אלחי כלילה נ"נ, ייתן לו אלוהים אריכות ימים ויחמיד את גדולתו. מאחיו, אברהם בן אבי אלחי כלילה נ"ע.</p>
                    
                </div>
            
        </section>
    </body>
</html>
