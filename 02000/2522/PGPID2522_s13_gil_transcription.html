
<html>
    <head>
        <title>Transcription of Letter: Bodl. MS heb. c 28/52</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/52</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-52/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאכי ואלעזיז עלי אטאל אללה בקאך ואדאם עזך ותאידך</span></li>
<li><span lang="he">וסעאדתך וסלאמתך מן אסכנדריה לי' כלון מן אלול וסאעת אן</span></li>
<li><span lang="he">כתבת לך הדא אלכתאב ארתפעת מן אבו אלחי וקד תקדם</span></li>
<li><span lang="he">כתאבי אליך וערפתך סאעת ופאתה ופאתה(!) ואנני מצית אלי עלאן</span></li>
<li><span lang="he">וקלת לה אחסבני שכס קד אלתגית אליך ואהתם לי בה פקאל לי מא</span></li>
<li><span lang="he">נדפע שי בגיר אמר אכיך אלי אן כרג אלשיך אבו אלנגם הלאל קאל</span></li>
<li><span lang="he">לה איש קאל לך קאל לה טלב מני אן נדפע לה שי עלי אכוה פקלת לה מא</span></li>
<li><span lang="he">נדפע שי בגיר אמרה פקאל לה אנא נדפע לאן הדא תואב והו</span></li>
<li><span lang="he">מת מצוה ולא יציע לנא ענד אכוה שי לאנה ראגב פי פעל</span></li>
<li><span lang="he">&nbsp;אלזכוה ללמסאכין כיף מע בן אכיה ומר אשתרא אלתאבות ואל</span></li>
<li><span lang="he">&nbsp;צראויל ובקיה חואיגה וזן כמסין דרהם תם יאכי אגראו אללעב</span></li>
<li><span lang="he">&nbsp;עליה וקת דפנה וסאבעה בדינר ורבע ונפקת עליה נאצ' כ'ה דינר</span></li>
<li><span lang="he">&nbsp;פי מרצה ואכדת פיה עמאמתי והן וכלף עלי דין מפרק ל'ב' דרהם</span></li>
<li><span lang="he">&nbsp;ומא מעי יאכי מנין נזן ואמא תעלם מא פיי אלה וחדי וליס הנא שריך</span></li>
<li><span lang="he">&nbsp;פיה כיר ודאר מא נקדר נעלם פיהא וכניסיה מא נקדר נעלם</span></li>
<li><span lang="he">&nbsp;פיהא וחדי ואנא חאיר וקד כתבת לך נשאורך ואלסעה יאכי אללה</span></li>
<li><span lang="he">&nbsp;תע' רד רזקנא עלי ידך לאן לו ראד אללה יגנינא ענך לכאן יבקא</span></li>
<li><span lang="he">&nbsp;אבו אלחי ונבקאו כמא כונא גיר אן אללה ירזקן ברזקנא פיגיני</span></li>
<li><span lang="he">&nbsp;כתאבך במא נעמל מע שי תגריה לי מן אלשהר אלי אלשהר פאללה</span></li>
<li><span lang="he">&nbsp;תע' לא יחרמן תואבנא ובאללה מא אלנאס יעזיוני אלא אלי אליום</span></li>
<li><span lang="he">&nbsp;וקד וצל קארב מן אלמהדיה ודכר אן אלמראכב כלהא כלפה אללה תע' יסאהל</span></li>
<li><span lang="he">&nbsp;עליהם ואנא ואללה יאכי חאיר קום יקולו לי אקעד פי דאר אכיך</span></li>
<li><span lang="he">&nbsp;אלי אן יצל כתאבה וקום יקולו לי לא תקעד אלי אן תשאורה וקום</span></li>
<li><span lang="he">&nbsp;יקולו אקער פי</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אלכניסיה</span></li>
<li><span lang="he">וקום יקולו כמא</span></li>
<li><span lang="he">תקדר עליהם</span></li>
<li><span lang="he">פאללה ילהם מא</span></li>
<li><span lang="he">פיה אלכירה</span></li>
<li><span lang="he">פיגיני כתאבך</span></li>
<li><span lang="he">במא נעמל</span></li>
<li><span lang="he">מע שי ננפקה</span></li>
<li><span lang="he">פי אלעיד</span></li>
<li><span lang="he">&nbsp;ואלדין אלדי עלא[י]</span></li>
<li><span lang="he">&nbsp;לאן אללה קד</span></li>
<li><span lang="he">&nbsp;שא עלינא</span></li>
<li><span lang="he">&nbsp;בהדא ומא</span></li>
<li><span lang="he">&nbsp;בקי לנא ....</span></li>
<li><span lang="he">&nbsp;קראת עליך</span></li>
<li><span lang="he">&nbsp;אתם אלסלם</span></li>
<li><span lang="he">&nbsp;וגרבה וואלד/ה/א</span></li>
<li><span lang="he">&nbsp;ואבי עלי</span></li>
<li><span lang="he">&nbsp;וואלדתה</span></li>
<li><span lang="he">&nbsp;ואבי אלפצל</span></li>
<li><span lang="he">&nbsp;ואכתה</span></li>
<li><span lang="he">&nbsp;ואבי אלפרג</span></li>
<li><span lang="he">&nbsp;ואכרה</span></li>
<li><span lang="he">&nbsp;וואלדתה</span></li>
<li><span lang="he">&nbsp;יקראו</span></li>
<li><span lang="he">&nbsp;עליך</span></li>
<li><span lang="he">&nbsp;אתם אל</span></li>
<li><span lang="he">&nbsp;סלם</span></li>
<li><span lang="he">&nbsp;ותקרי בנת</span></li>
<li><span lang="he">&nbsp;כאלי אל</span></li>
<li><span lang="he">&nbsp;סלם</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">ול[&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">כלנא סגיר</span></li>
<li><span lang="he">וכביר וכתאב עלאן</span></li>
<li><span lang="he">יצלך גראב עלי</span></li>
<li><span lang="he">כתאבך אלדי קר</span></li>
<li><span lang="he">כתבתה אליה</span></li>
<li><span lang="he">וש'ל'ו'ם'</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-52/2.json">
                    
                    
                    
                        <h3>Verso</h3>
                    
                        <ol>
<li><span lang="he">אלי אכי ואלעזיז עלי אבי עמראן מוסי&nbsp; &nbsp; &nbsp; &nbsp; &nbsp; &nbsp; &nbsp; &nbsp; מן אכיה אברהם בן אבי אלחי</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בן אבי אלחיי נ'נ' כלילה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; כלילה נ'ע'</span></li>
<li><span lang="he">אטאל אללה בקאה ואדאם עזה</span></li>
</ol>
                    
                </div>
            
        </section>
    </body>
</html>
