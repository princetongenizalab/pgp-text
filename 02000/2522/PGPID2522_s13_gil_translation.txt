recto

אני כותב לך, אחי היקר לי, ייתן לך אלוהים אריכות ימים ויתמיד את גדולתך ואת עזרתו לך 
ואת אושרך ואת שלומך, מאלכסנדריה, בי' באלול. ובעת שאני
כותב לך מכתב זה קמתי מן ('השבעה' של) אבו אלחי. לפני כן כבר
כתבתי לך והודעתיך על פטירתו מיד כשנפטר וכי הלכתי אל עלאן
ואמרתי לו: 'ראה כי אדם המבקש מחסה אצלך וטפל בו בשבילי'. אמר לי: 'לא
אשלם דבר בלי הוראה מאחיך', עד אשר יצא האדון אבו אלנג'ם הלאל ואמר
לו: 'מה אמר לך?' אמר לו: 'תבע ממני שאשלם לו סכום על חשבון אחיו; ואמרתי לו: לא
אשלם דבר בלי הוראה ממנו'. אמר לו: 'אני אשלם, כי זו מצווה והוא
מת מצווה, ואצל אחיו לא נפסיד דבר, כי הוא אוהב לעשות
מצווה עם העניים, לא כל שכן עם בן אביו'. והלך וקנה את הארון ואת
התכריכים ושאר החפצים בשבילו, שילם חמישים דרהם; אחר כך, אחי, הוציאו לפועל את הטקס,
בעת קבורתו, ובמשך ימי השבעה, בדינר ורבע, והוצאתי עליו מזומנים כ"ה דינרים
בעת מחלתו, ולקחו בשבילם עירבון את מצנפתי, והשאיר לי חוב לשונים ל"ב דרהם,
ואין לי, אחי, מאין לשלם, והלוא תדע שאני כל הזמן בודד(?), ואין כאן שותף
עושה טובות, ולא בית שאוכל ללמד בו, ולא בית כנסת שאוכל ללמד
בו, כשאני לבדי, ואני אובד עצות, וכבר כתבתי לבקש עצה ממך. ועכשיו, אחי, אלוהים
יתעלה העביר את פרנסתי לידך, כי אילו רצה אלוהים שאסתדר בלעדיך, היה מותיר בחיים את 
אבו אלחי, והייתי חי כמו קודם; אלא שאלוהים ייתן לך פרנסה בזכות פרנסתי. אני מחכה אפוא
למכתב ממך איך לסדר שיהיה לי סכום כסף שתעביר לי אותו מדי חודש בחודשו; אלוהים 
יתעלה אל ישלול ממך את מצוותך עמי. חי אלוהים, הבריות באו לנחם אותי רק עד היום, לא יותר.
בא 'קארב' ממהדייה, ואמרו שהאוניות כולן באות בעקבותיו: אלוהים יתעלה יקל
עליהם. חי אלוהים, אחי, אני אובד עצות; יש מן הבריות שאומרים לי: תגור בבית אחיך
עד שיבוא מכתב ממנו ויש שאומרים לי: אל תגור בטרם תשאל אותו; ויש
שאומרים לי: תגור 

recto, right margin
(1–5) בבית הכנסת ויש שאומרים לי: כפי שתוכל (להסתדר) אתם( ?); אלוהים יראנו את הדרך הטובה. 
(6–14) אני מחכה אפוא למכתב ממך, מה לעשות בנוגע לסכום כסף להוצאות בחג והחוב שעלי, כי אלוהים הוא שגזר זאת עלינו, ולא נותר לנו .... ; 
(15–31) אני שולח לך את מיטב דרישות השלום, וגרבה ואביה ואבו עלי ואמו ואבו אלפצל ואחותו ואבו אלפרג' ואחיו ואמו, שולחים לך את מיטב דרישות השלום; ותמסור לבת דודי, אחי אמי, דרישות שלום. 
 
recto, top margin
ו.... כולנו, קטן וגדול ; יגיע אליך מכתב מעלאן, תשובה על המכתב שכתבת לו. ושלום. 
 
verso
לאחי היקר לי, אבו עמראן מוסא בן אבי אלחי כלילה נ"נ, ייתן לו אלוהים אריכות ימים ויחמיד את גדולתו. מאחיו, אברהם בן אבי אלחי כלילה נ"ע.