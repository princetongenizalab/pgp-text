
<html>
    <head>
        <title>Transcription of Legal document: AIU VII.D.4 + T-S 8J4.3 + T-S 13J5.1 + T-S 8J4.3.2</title>
    </head>
    <body style="max-width: 860px; margin: auto">
        <h1>Transcription of Legal document: AIU VII.D.4 + T-S 8J4.3 + T-S 13J5.1 + T-S 8J4.3.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00003/canvas/4">
                    
                    
                    
                        <p>פאיזה זוגה ברהון בן סהלאן</p>

<ol><li>אסתקר אלחאל בין מ שלמה בר כתירא וזוג</li>
<li>אבנתה פאיזה זוגה מ ברהון בר סהלאן</li>
<li>עלי אן [[סלאמה]] מ ברהון הדא יפתך גמיע</li>
<li>מא עליה מן אלאעלאק אלבאקיה עליה</li>
<li>מן אלכתובה והיה צניה פצה ומדכנה פצה</li>
<li>ומגמרה פצה וכרראר פצה וטאס פצה</li>
<li>מכדתין דביקי מטרחין טברי ומכדתין ומסורתין</li>
<li>טברי צטל וכרניב ואבריק מנארה טסת</li>
<li>ושראביה וחוקה כאמלה אלגמיע נחאס</li>
<li>גמיע הדה אלאעלאק יפתכהא מ ברהון הדא ויסלמה/א/</li>
<li>עלי יד ואצטה ירצא בית דין אלי אן יחצל פי יד</li>
<li>מ ברהון הדא מא יבריה מן הדה אלעלאק אלמדונה</li>
<li>ואלדי תבקא מן גמיע אלכתובה כארג ען הדא</li>
<li>אלתבת מרתבה דיבאג וספט כיזאר תמן אלגמיע</li>
<li>ארבעשר דינר ונצף וקפת לאגל אנה דכר</li>
<li>אן לה מן מא עלי אלרהון יב דינא' דפעהא</li>
<li>לזוגתה פאיזה יפצל אלחק פי מא בינהם</li>
<li>פיהא באלואגב ודכר מ ברהון הדא אן גמלה</li>
<li>הדה אלאעלאק רהן עלי ארבעין דינר זאיד</li>
<li>ונאקץ ואסקר (צ"ל: ואסתקר) אלחאל עלי אן ידפע מ שלמה בר</li>
<li>נתנאל צירפא נצף מא עלי אלרהון מן דינר אלי</li>
<li>עשרין דינר ב לגמיע הדה אלעלאק (צ"ל: אלאעלאק)</li>
<li>אלמשכנה (צ"ל: אלממשכנה) וידפע ברהון אלבקיה [[תם יקרר]]</li></ol>

                    
                </div>
            
        </section>
    </body>
</html>
