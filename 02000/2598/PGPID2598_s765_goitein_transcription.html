
<html>
    <head>
        <title>Transcription of Letter: ENA 1822a.53</title>
    </head>
    <body style="max-width: 860px; margin: auto">
        <h1>Transcription of Letter: ENA 1822a.53</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/b2522dfe-2af3-4deb-b834-d7ac1c413360/manifest/canvas/58d9a173-d92e-4940-92f0-d234c1072e8d">
                    
                    
                    
                        <h3>Recto:</h3>
                    
                        <ol>
<li>כתאבי אטאל אללה בקאכם ואד/א/ם עזכם</li>
<li>ונעמאכם גמע אללה ביננא עלי אסר</li>
<li>חאל במנה וכרמה אנה אלקאדר עלי דלך</li>
<li>ואמא גיר דא פאני עלי גמלה אלסלאמה</li>
<li>ואלעאפיה מן פצל אללה תעאלי ואמא גיר דא</li>
<li>פאן וצלנא מן ענדכם אלכריטה ופיהא</li>
<li>אלמרתך ואלדאר פלפל ואלא[שיא?]ף ואלורק</li>
<li>ואלפתוי ואלארהאט פלא עדמת פצלכם</li>
<li>ואמא גיר דא פכנת קד בעתת לכם</li>
<li>פי דאך אלכתאב אקול לכם אן תקולו</li>
<li>ללכבירה אן כאן יעגבה לא מקטע מקפל</li>
<li>טול יג דראע בעשרה דראהם פתבעת</li>
<li>תעלמני אכדוה להא מן ענד אבו אליוסר</li>
<li>ולם יגיני מנכם גואב פי דא ואמא גיר</li>
<li>דא פמא גאני מנכם גואב סוא פי טרף</li>
<li>ורקה כלאס אלא א/ע/גבני ואכי יקול</li>
<li>פיהא לא תכון לא ארען ולא אחמ[ק]</li>
<li>ומא באדרי איש עמלת וקד אשתגל</li>
<li>קלבי מן שאן דא כתיר ליס קליל</li>
<li>פבחק אללה עליכם אבעתו אעלמוני</li>
<li>אנכתם סמעתם עני שי אוגב הדה</li>
<li>אלחאלה יטיב עישי ואמא גיר דא</li>
<li>פקד אבעתת לכם מע חאמל הדה</li>
<li>אלרקעה אלכראסה אלדי פיהא יוצראת</li>
<li>ראש שנה ואמא אלמזמור מתאע ראש</li>
<li>שנה פלא [[תכ]] תרסלוה לי פאני וגדה</li>
<li>ענדי ושלום ואן כאן אבו אלכיר וצל</li>
<li>ערפוני וכאן אכי קד קאל לי אנה</li>
<li>יכרוג לי לילה אלגמעה ומא כרג</li>
<li>וקד אשגל קלבי ושלום כצו אנפוסכם</li>
<li>עני באתם אלסלאם וכצו עמי עמראן</li>
<li>וביאן עני [[בעת]] באתם אלסלאם ושלום</li>
</ol>
                    
                        <h3>Right margin, straight lines at 90 degrees to main text:</h3>
                    
                        <ol>
<li>פאן כאנת תריד אלמקטע פתבעת תקול לי אבעתה להא ואן כאנת מא תרידה</li>
<li>פתבעת תקול לי אכלי אלצבי יביעה ושלום</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/b2522dfe-2af3-4deb-b834-d7ac1c413360/manifest/canvas/a1dc2b84-084d-4b3f-a42c-051726cec25f">
                    
                    
                    
                        <h3>Verso (address in Arabic, in the midst of Psalm 98):</h3>
                    
                        <ol>
<li>يصل الى مصر يسلم الى الشيخ الحزان الشيح ابو</li>
<li>ابو سهل من عند ولده لا عدم بقاه</li>
</ol>
                    
                </div>
            
        </section>
    </body>
</html>
