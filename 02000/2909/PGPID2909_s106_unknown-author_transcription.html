
<html>
    <head>
        <title>Transcription of Letter: T-S 10J17.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.5</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00005/canvas/1">
                    
                    
                    
                        <ol>
<li>. . . . . . ]ב מולאי . . אלתבציל ו</li>
<li>. . . ] אמר אלמכין פהו ואלחמד עלי</li>
<li>גמלת אלסלאמה וקד כאטבתו בן לעראקי</li>
<li>וקד אנפד אלכתב אלדי כאנת מעה</li>
<li>אלי אצחאבהא בעד פתוח אלבלד פאן</li>
<li>וצל מנהם אחד וקפת מעה כמא אמרת</li>
<li>ונשתהי יא מולאי לו אן לך חאגה אכבר</li>
<li>מן הדה לנכדם פיהא מע מא ילזמני</li>
<li>ואנא אסאל מולאי כבת אללה אעדאה</li>
<li>אלאשתהאד פי ביע אלקטעה אלניל</li>
<li>ולשרי בתמנהא אמא כזאש פי אלשתי</li>
<li>או פוט כלט תכון מלאח לא עדמתך</li>
<li>ולא כלות מן תפצלך ונשתהי תקף מע</li>
<li>סידי כלוף חתי ינחל מן אבן רואדא</li>
<li>פי אלוכאלה אלדי לי מעה ותעלמה</li>
<li>אנני חלפת ואללה אלעטים אנני לא</li>
<li>אכלם אכי מן אגלה ולא אכאלטה</li>
<li>ותערפה אן אבי עמראן אלמדכור</li>
<li>קד אנפד אללאך אלדי לה ללמהדיה</li>
<li>מע ולדה ובאעה וקאל אנני אכדתה</li>
<li>עלי] אחראיותי פאן [אר]אד אן יתכלץ</li>
<li>וכאן לה מקדרה יכתב אלי עלאן וכאלה</li>
<li>לעלה יקדר יתכלץ מנה אעלמך דלך</li>
</ol>
                    
                        <h3>Right margin, diagonal lines written upside down.</h3>
                    
                        <p>ואמא אכבאר | אלבצאיע | אל[ . . ו]צל כתאב | אלאזרק בשר[א | פי מצר כקנד | דיל אלחמל ואלניל | ליס מנה שי | לא קליל ולא כתיר | ] לאנה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00017-00005/canvas/2">
                    
                    
                    
                        <h3>Verso.</h3>
                    
                        <ol>
<li>פי קוץ אלי אליום ונחן עלי גמלת אלסלאמה</li>
<li>לם נעדם גיר אלנצר אליכם אללה תעאלי</li>
<li>ימן באלאשתמע(!) עלי כיר אן שא אללה</li>
<li>לעל מולאי ישתרי לי גרתין זית טייב</li>
<li>יכון גאיה יכון פיהא מטרין לא עדמתה</li>
<li>ולא כלות מנה אבדא ותכץ עני מולאי אלשיך</li>
<li>אלאגל אבי אלרצה באפצל אלסלאם ותעלמה</li>
<li>שדה שוקי אליה והניה עני באלסלאמה</li>
<li>ואלסלאם עלי מולאי ורחמה אללה וברכתה</li>
<li>ועלי מולאי אלשיך אבי אלפרג אלסלאם</li>
<li>. . . . . ] רה יצחק אפצל אלסלאם וכתאב . . .</li>
<li>אליך לה בקין מן שבט כתמה אללה עלינא</li>
<li>ועליך באחסן כתמה ושלום וקד תאכר</li>
<li>כתאבי אלי אלנצף אלאול מן שהר אדר ראשון</li>
<li>כתמה אללה עליך ועלינא באתם כאתמה</li>
<li>וקד וצלת קאפלתין ניל בעד כתבתי אליך הדא</li>
<li>אלכתאב ואנבאע לו דינ אלי כה וצל לה</li>
<li>ולם יצל אחד מן אלצעיד ואלבצאיע</li>
<li>. . הא אעלמך דלך [ . . . . . . . ]יא מולאי</li>
<li>תשתרי פוטתין [ . . . . . . . . ] ערציה ללאכתאן</li>
<li>ואחראם מקצוד מן דינרין לי דינרין ואל . . . .</li>
<li>ותקול לכלוף ישתרי לי דינרין זביב טיב</li>
<li>וינפדה אן לם יצאפד פי שכרה ושלום</li>
</ol>
                    
                </div>
            
        </section>
    </body>
</html>
