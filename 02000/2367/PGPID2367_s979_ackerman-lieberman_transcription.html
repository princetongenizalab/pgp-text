
<html>
    <head>
        <title>Transcription of Legal document: BL OR 10126(1).6</title>
    </head>
    <body style="max-width: 860px; margin: auto">
        <h1>Transcription of Legal document: BL OR 10126(1).6</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2367/iiif/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">נקול נחן אלשהוד אלואצין כטוטנא אכר הדה אלמסטור אן למא כאן פי אלעשר</span></li>
<li><span lang="he">אלאכיר מן חדש תשרי שנת אתקנא לשטרות בעיר בלביס הסמוכה לארץ</span></li>
<li><span lang="he">גשן מותבה רשותיה דאדונינו דויד הנגיד הגדול בישראל יהי שמו לעולם</span></li>
<li><span lang="he">חצר אלינא עמרם הכהן הזקן בר חלפון הכהן נע וטלב מנא שהאדה נעלמהא</span></li>
<li><span lang="he">בינה ובין אלשיך אברהם הזקן בר אפרים הזקן מגרבי פי אלמסאטיר אלמכתת[בה]</span></li>
<li><span lang="he">לה עליה ו[ד]לך א.א.ל גמיע אלמבלג אלמכתתב לה עליה בדיני ישראל ובדיני</span></li>
<li><span lang="he">יאכדהא מנה פי כל שהר גוים קראץ תם אנתקל מן דלך אלי פאידה מתעינה</span></li>
<li><span lang="he">רבית דלך אלמבלג ואקאם דלך מדה ד סנין ואכד מנה רבית מתעין עשרין</span></li>
<li><span lang="he">דרהם פי כל שהר תם קהרה פי תלך אלמדה וקוי עליה באלותאיק אלאסלאמיה</span></li>
<li><span lang="he">אלי אן כאתבה עלי אלדאר ביע נאפד בדיני גוים בסתה ותלאתין דינאר מצריה</span></li>
<li><span lang="he">ואשהד עליה בדיני ישראל בשטר וקנין אנה מתי מא אוצל לה סתה ותלאתין דינא[ר]</span></li>
<li><span lang="he">עינא מצריה הו או וראתה פי מדה יב סנה עאד אליה אלדאר הו או וראתה</span></li>
<li><span lang="he">וכל חגג או מסאטיר בקית לה עליה בין בדיני ישראל בין בדיני גוים הי פצלה</span></li>
<li><span lang="he">רבא דלך אלמבלג פלמא טלב מנא אתבאת מא נעלמה ונתחקקה בינהם בעד יעלם בינהם</span></li>
<li><span lang="he">אטלאק אלחרם מן אלדיין אלגליל ר פרחיה שצ באסם כל מן</span></li>
<li><span lang="he">שהאדה ולא ישהד בהא פי בית דין אגבנאה עלי דלך לתהוי ליה ולראיה</span></li>
<li><span lang="he">והכל שריר ובריר וקיים</span></li>
</ol>
                    
                </div>
            
        </section>
    </body>
</html>
