
<html>
    <head>
        <title>Transcription of Paraliterary text: T-S 8J18.24</title>
    </head>
    <body style="max-width: 860px; margin: auto">
        <h1>Transcription of Paraliterary text: T-S 8J18.24</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00024/canvas/2">
                    
                    
                    
                        <ol>
<li>קד כנת אחסב אן אלנאס כתרתהם חתי פקדת</li>
<li>פמאת אלנאס כלהמו לו כאן אלתאסף</li>
<li>וגזע ידהב אלמהג ויפתת אלכבד לכנת</li>
<li>אול [[מן דאבת כבדה]] יאיב דאבה כבדה</li>
<li>[[ומית פקדי אחבאבה]] וקלב דהב תגלדה</li>
<li>אלא כאן מציבה אלמות ירגע פיהא אלי</li>
<li>קצא אללה וקדרה ואלצבר עלי חכמה</li>
<li>ואלתסלים לאמרה ולא חילה פי מא חכם בה ולא</li>
<li>אמר אלא לה והו אלמסאול פי חסן אלעזא ללמולא[</li>
<li>אל . . ר אלנגיב אלדי בה תעזת אצבהא אל . . ק . .</li>
<li>ואסתמסכת אלעהוד ואללה סבחאנה יקום בה</li>
<li>מנארה ויחסן אכרתה בגמיל דכרה וחמיד פעלה</li>
<li>וירשדה פי אמורה אלא מא יכון בה פכאן פי זמאנה</li>
<li>וואסטה עקד אכואנה ולא יקטע דכר ביתתה</li>
<li>בבקאיה ויגעלה פרע זכייא מתמר דכיא והו אל</li>
<li>מאן בפצלה עלי הדא אלשעב אלדי לם יזל אחסאנה</li>
<li>אליה מתואתרא בדואם נעמה עליהא ואדאמתהא</li>
<li>עליהא במנה וכפייתה</li>
</ol>
                    
                </div>
            
        </section>
    </body>
</html>
