
<html>
    <head>
        <title>Transcription of Letter: T-S 10J13.9</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00009/canvas/1">
                    
                    
                    
                        <ol>
<li>המכובד יעטר כלל ישראל בחייו ובאריכות ימיו</li>
<li>אנס וכן יהי רצון וינהי וצול כתאבה</li>
<li>אלכרים וקבלה אלממלוך קבל אלוקוף עליה ופהמת</li>
<li>מצמונה פאמא מא אשאר אלמולא בה מן אלשוק פענד</li>
<li>אלממלוך אצעאפה פנסאלה תע אלאגתמאע במשאהדתה</li>
<li>פי אסר מא יכון וכאן אלמולא קד קאל לי מן גהה</li>
<li>אלשיך אלאסעד אבו סעד מן גהה אלרקוק וכאטרי</li>
<li>אלי אלאן משוש מן באטן אמר לא ימכן כתאבתה</li>
<li>פי הדא אלמכתוב וקד תחצלת אכתר אלרקוק וקד</li>
<li>וצל פי שהר תאריכה מרכב מן אלגרב ואלממלוך</li>
<li>יחצל בקיתהם ונסיירהם צחבה אסחק אללוי בן אבו</li>
<li>מנגא אלכאדם פהו יטלע ען קריב . . . . א</li>
<li>צחבתה ואמא אלערצי אל . . . . לי פ . . . פנשתהי</li>
<li>יכתב לי כתאב בטו[לה וערצ]ה והל יכון פי אטראפה</li>
<li>חריר כתיר או קליל [והל יכ]ון כאם או מצר(?) והו</li>
<li>יצל אליה פי אסרע מדה לדכאן אלמולא אלאגל אלמאלך</li>
<li>אלמנעם אלמתפצל אלשיך אלאס[עד] השר הגדול</li>
<li>בישראל כאל אלמולא פתקבל אלדי פיה ען אלממלוך</li>
<li>מן כל בד פאנני מא אגסר עליה ולא אהגם במכאתבה</li>
<li>בגיר אדן פכל אלאוקאת יצלני סלאמה ופצלה וכלפתה</li>
<li>פי כתב רבי אברהם ברבי טהור נע [ואל]לה תע לא</li>
<li>יעדמני הדא אלאחסאן מנה וכדלך תקבל לי יד ואלדך</li>
<li>אלמולא אלמאלך אלאסעד ופקה אללה תע וכדלך תסלם</li>
<li>לי עלי אלאך אלעזיז וכדלך תסלם לי עלי אלשיך אלמכין</li>
<li>עמך ואולאדה ואלשיך אלאגל אלמפצל(?) . אלמולא</li>
<li>אלאסעד //ועלי אלז . ער// ועלי אלשיך אלתקה ולדה ואלשיך ולי אלדולה</li>
<li>ואלשיך אלצבי אבו אלעלא . . ל . . סלאמי ואלמולא אלאגל</li>
<li>אל . . . . . . תקבל לי ידיה ותסלם לי {עלי} אלמולא עלי אל</li>
<li>חכים אל . . . . . . שצ ידיע בן אלכאתב ואכיה וסאיר</li>
<li>אלגמאעה ענדהם אללה תע[ . . . . . ] שלום ושלומך</li>
<li>יגדל ואל לעד ידל אנס . . . [ . . . . . . . . . . .</li>
</ol>
                    
                </div>
            
        </section>
    </body>
</html>
