
<html>
    <head>
        <title>Transcription of Letter: T-S 10J15.23</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.23</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00023/canvas/1">
                    
                    
                    
                        <ol>
<li>יצל הדא אלכתאב אלי ס"ת אלפצלה(!) אטאל אללה בקאהא ואדאם עזהא</li>
<li>ונעמאהא ומן חסן אלתופיק מא אכלאהא ואגמעני ואייאהא עלי</li>
<li>אסר חאל אן שא אללה בפצלה וכרמה וחק יסת אלפצל לקד סררת</li>
<li>בכלאצך וקיאמך למנזלך ברוך עלי הדה אלנעמה אלעטימה</li>
<li>אסאל מן אללה תבארך ותעאלי דכרה אן ירזקני אלדי כנת אטלבה לך</li>
<li>פי בית ופי וקת פתוח ספר תורה לחאל תחסבי אני //כנת// אדעו עליך</li>
<li>ויא סת אלפצל אכסרי אלשר ואטלבי אלשלום ואנא אפרח בולדי איש</li>
<li>אול מא גת אבנה אבגצהא חאשי מן דא[לך בל א]קול נעם אללה</li>
<li>נציבי והו סימן טוב עלייא ועליך ואסעה אן זילי מן כרהייתך לי</li>
<li>ולו כאן גא בדלהא אבן ווצף פיה מן אלחסן כתיר מא אגי ולא</li>
<li>אבצרה מא הו תגבר עלי ולדי אלא לכראמה בגצתך //לי// אסאל מן אללה</li>
<li>תבארך ותעאלי דכרה אן ינח אלשר מן ביננא ויטרח אלכיר לנא</li>
<li>קרית עליך אלסלאם ועלי כל מן ענדך אלסלאם מן כביר אלי צגיר</li>
<li>ולו קצר אלורקה כנת אסלם עלי כל ואחד מנכם באסמה ו</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00023/canvas/2">
                    
                    
                    
                        <h3>Verso.</h3>
                    
                        <ol>
<li>ולא תחסבי אני אקעד פי אבאר אלא מדה אן יגיני פיהא [[אלאכבאר]]</li>
<li>גואב אלכתאב אלדי סיירת לסיידנא אלרייס נצטלח ונרגע נתקאטל</li>
<li>כל סאעה מא הו טייב והולא עשרין דינאר ולא אקל סוא מקדר/א/ מא יטיב</li>
<li>עישך ועישי</li>
</ol>
                    
                </div>
            
        </section>
    </body>
</html>
