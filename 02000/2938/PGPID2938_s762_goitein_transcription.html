
<html>
    <head>
        <title>Transcription of Letter: T-S 10J19.26</title>
    </head>
    <body style="max-width: 860px; margin: auto">
        <h1>Transcription of Letter: T-S 10J19.26</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00019-00026/canvas/1">
                    
                    
                    
                        <h3>Recto</h3>
                    
                        <ol>
<li>בר</li>
<li>אלדי אעלם בה אלואלדה אלעזיזה אלגלילה גמע [אללה אל]שמל</li>
<li>בהא עלי אסר חאל ובלוג אלאמאל בפצלה וכרמה אנה</li>
<li>אלקאדר עלי דלך ברחמתה אנני כרגת מן ענדך</li>
<li>יום אלגמעה ואנא פי קלבי מא אללה תעאלי אלעאלם</li>
<li>בה וגית אלי אלמרכב פלם נקדר נטלע מן קבל</li>
<li>צביאן אלמכס פאסתקר מע ריס [ . . . . . . . . .</li>
<li>תקדם לקדאם יסוד יאכדנא פמ[ . . . . . . . . .</li>
<li>נתנאה אן יסד אלבר יאכדנא פסאר כמא [ . . . . ] בקינא</li>
<li>פי חאל צעב נכשא לאלא ידגטנא אלוקת פצחתנא</li>
<li>למעדיה ציאדין דפענא להם א חתי לחקו בנא</li>
<li>אלמרכב ואלוקת כביר פלם נגד לנא מכאן פקעדנא</li>
<li>קעוד מקארב ואסבתנא תם קמנא [ . . . . . ]ק [ .</li>
<li>איאם גינא אכר נהאר יום אלכמיס ממסי לילה</li>
<li>אלגמעה אלבלד ודכלנא פוגדת אבו עמראן בן גליב</li>
<li>ואבו אסחאק פי אלבית ומחסן משגול [ . . . . . . . .</li>
<li>קד פרג אכתרה ואלשוי אלדי לי בעינה מביוע ולם</li>
<li>אכד שי מן תמנה בעד והו מקדאר יסיר ולו</li>
<li>עלמת אן אלחאל עלי מא חצל למא סאפרת</li>
<li>ולא כאן מא לאחד פי נפסה חכם ומא יקעדני</li>
<li>אלא חתי יתפרגו יגו יעמלו אלשוי אלדי מעי</li>
</ol>
                    
                        <h3>Recto - right margin</h3>
                    
                        <ol>
<li>ולעל אקדר</li>
<li>אכלץ תמן [[אלדי]]</li>
<li>אלדי אנבאע ואנא</li>
<li>אחרץ פי אלעגלה</li>
<li>ואללה אלמסהל</li>
<li>סבחאנה פלו תכלצת</li>
<li>מן אלעמל אלשוי אל[די</li>
<li>דכרתה ואכדת בעץ מא ענדה למא</li>
<li>כנת חתי אביע שי</li>
<li>בל כנת אודע או</li>
<li>אביע במא [קסם</li>
<li>אללה ורז[ק | חתי לא א[</li>
<li>פי קלבי אלנ[אר</li>
<li>ומא ביהדא [ . . .</li>
<li>סר חת[י . . . .</li>
<li>אל[ . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00019-00026/canvas/2">
                    
                    
                    
                        <h3>Verso</h3>
                    
                        <ol>
<li>ומא אנאם לנצף אלליל לאן פי קלבי אללה אלעאלם</li>
<li>אלנאר וקד כנת סירת לך כתאב אכר קבל</li>
<li>הדא ווסעת פי אלשרח אכתר מן דא ולם</li>
<li>אכתב הדא אלכתאב אלא עלי עגלה עטימה</li>
<li>ואלרסול ואקף עלי אלבאב פאללה אללה לא</li>
<li>תקטעי עני אלכתב לאן ק[ . . . . . . . . . .</li>
<li>וקאסית פי אנפאד אלכתאב אלדי קבל הדא</li>
<li>מקאסאת צעבה מן אלמשי מן אלטהר אל{י} אלעש[א</li>
<li>חתי וגדת //מן אנפדתה מעה// ומא אדרי יוצלוה אם [לא</li>
<li>חתי אטמן קלבך באני פי עאפיה פכדאך אשתהי</li>
<li>מנך אן תערפיני אכבארך מהמא כנתי</li>
<li>פיה ובחק מא פי צדרך קלי מן אלבכא ולא</li>
<li>. . . . . . . . . . . . . . . . . . . . . . . . . . . .</li>
<li>מגנא מן סבבך ואן אנתי [ . . . . . . . . . . . . .</li>
<li>קרצה או עלי רהן ואנא . . . [ . . . . . . . . . . . .</li>
</ol>
                    
                        <h3>Right margin, diagonal lines written upside down.</h3>
                    
                        <p>תכץ | אלסלאם | צחאבנא | ואלנזר ור יוס[ף | ואבו מנצו[ר | בן אלכרזי [ . . . . | ובן מחפוט וב[ן | ורצי וגמ[ . . . | ואם אבו אל[ . . . | תחוטה ע[ליך | אלסלאם | וכתב[ת פי | אלאחד [ . . . | אלתאלת [מן |</p>
                    
                        <h3>Top margin, diagonal lines written upside down.</h3>
                    
                        <p>שהר | מרחשון</p>
                    
                        <h3>Bottom margin, straight lines written in same direction. Address.</h3>
                    
                        <p>י]צל אלי כניסה אלשאמייןמן ולדהא</p>
<p>יס]לם אלי סת גזאל בנת אבו עמרבו אלמחאסן</p>
                    
                </div>
            
        </section>
    </body>
</html>
