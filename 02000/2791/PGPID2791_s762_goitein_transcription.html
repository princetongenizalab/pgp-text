
<html>
    <head>
        <title>Transcription of Letter: T-S 10J11.17</title>
    </head>
    <body style="max-width: 860px; margin: auto">
        <h1>Transcription of Letter: T-S 10J11.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00017/canvas/1">
                    
                    
                    
                        <h3>Recto:</h3>
                    
                        <ol>
<li>מא נערף מא נכתב בה אליך ישיכי וסידי אטאל אללה בקאך ואדאם</li>
<li>סלאמתך ממא אנא מדפוע אליה מן המי אלדי לם יגוז עלי</li>
<li>אעצם מנה ומן מסאעדתי לקצא חואיג אלנאס יעקוב אלתונסי</li>
<li>סאלני אן נכרג לה ד אחמאל ריפיא קאל לי תרכת ענד סידי אבי</li>
<li>אברהם רקעה דאר אלכתאן עלי אן יוגההא לי גא כל מן גא</li>
<li>מן אצחאבנא לם יצל לה מעהם שי וקד עמל בנפסה</li>
<li>אמר עטים ולולא מא עא בי אבי אלפצל למא זלת חתי</li>
<li>נזן ד גיר תלת עלי כל חמל ואכתלפת אלרקאע עלי בקי</li>
<li>עלינא חמלין פתתפצל סאעה וצול כתאבי תוגה מע אלפיג</li>
<li>רקעה בסתה אחמאל וקד עטא ללפיג דינר ד דראהם עלי</li>
<li>אגל ז איאם פאללה אללה לא תוכרה וקד אקלעת מראכב</li>
<li>ג דאת יום גרק ואחד מתאע אלחמיקה ואנכסר מתאע בן</li>
<li>אלקמורי אלי סקליא ורגע בן אלסכאוי בין גואזיין בעד אן</li>
<li>רמא ולם יכון לאחד אצחאבנא פי אלג שי ללה אלחמד</li>
<li>ווצל סידי אבי סעיד ולם יגי מעה כתאב מן אלצבי ואשתגל</li>
<li>קלבי פאן תם לה אכר חואיג ועני בה אן תקול לה ינחדר אלי</li>
<li>נאנס אליה מן המומי עלי כאצה נפסך אלעזיזה עלי אלסלאם</li>
<li>ומולאי אבו אלחסין אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00017/canvas/2">
                    
                    
                    
                        <h3>Verso, address:</h3>
                    
                        <ol>
<li>לשיכי וסידי אבי אברהם אסמעיל</li>
<li>בן אברהם אלאנדלסי אללה וליה ונאצרה</li>
</ol>
<ol>
<li>מן ישעיה בן אסחק</li>
</ol>
                    
                </div>
            
        </section>
    </body>
</html>
