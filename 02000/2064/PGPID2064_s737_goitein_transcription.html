
<html>
    <head>
        <title>Transcription of Letter: T-S 8J20.26</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.26</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00026/canvas/1">
                    
                    
                    
                        <ol>
<li>גיר ואתק בדלך ואלבלד עלי קציה צעבה מן חפר אלכ[נד]</li>
<li>בלד מגלק ואלצכרה ווגדת ימן הי אלדי וקע עליהא אלבאב וגראת</li>
<li>עליהא שדה עטימה ולהא אליום ארבעין יום והי כאנת דלך אל</li>
<li>וקת טמייה בקית כמא הי ותטמאו מעהא אלדי פי אלבית</li>
<li>ואלחאל כמא יעלם אללה בכית אלי אן אשתפית עלי מא אנא</li>
<li>פיה והי אן שא אללה מרתגיה כיר ורגלהא פי תאבות קד עמלוה</li>
<li>להא וערל יטבהא קאלו לי אנה מא אכד שי וקד אשתגל פי הדה</li>
<li>אלאיאם באלמגאריח ומרהם אלנכלי מא וגדת מנה ענדהם שי</li>
<li>ומא קדרת אתעתעהא לאנהא מא תקום ולא תקעד ואנמא הי</li>
<li>קד אתגהת קליל ורגלהא וסאקהא מנפוך וקד וגדתהם ביעמלו</li>
<li>פי מנדיל דביקי אביץ פיצץ לא ישתריה ואלגוכאניה אלמתכת</li>
<li>אלדי אשתריתהא והי פי אלקאהרה [[עסי]] תנפדוהא סרעה</li>
<li>וכדלך אלדהב ואלדראהם אלדי ענד אלשיך אבי אלבקא אן וגדתם</li>
<li>תקח תוגההם מעה אפעלו לעמרך אדא בטית ען אלמגי</li>
<li>ערפתך דלך תכתץ אלחצרה באתם אלסלאם ואלשיך אבי אלמנצור</li>
<li>ולדהא ומן ענדהא ואכתה באתם אלסלאם ואקרי אלשיך אבי אל</li>
<li>פכר ואלשיך אבי אלמכארם ואלשיך אבי אלמעאני ואלשיך אבי</li>
</ol>
                    
                        <h3>margin</h3>
                    
                        <p>אלפצאיל / ואלשיך אבי / סחק (!) אלסלאם / ואלאלשיך אבי / אלבשר כגק / מרנ</p>
<p>ורבנ / שלמה השר / הנכבד החכם / והנבון הירא / את י/י/י ואכותה / אלשיך</p>
<p>אבי אל / פרג ואלשיך / אבי אלבקא / אפצל אלסלאם ומולאי אלכהן</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00026/canvas/2">
                    
                    
                    
                        <h3>page b</h3>
                    
                        <ol>
<li>ועסי תוכד אלחגה ושלומך יגדל אמן סלה</li>
<li>ואמא אבנת סת נעים פדפעת אלכתאב</li>
<li>ליוסף דפעה להא תם נפדתה תקצא מנהא</li>
<li>אן כאן ענדהם ספר פקאלת לה לא בל אסל</li>
<li>ענהם ואפתקדהם ואלשיך אבי אלעלא גית</li>
<li>וגדת אלבלד מגלק ולא יקדם רגל יטהר אלא</li>
<li>יוכד ללכנדק מא קדרת אגתמע בה ואנא</li>
<li>אקול אן נפסה נפס זוגתה ושלום</li>
<li>ואלמלחפה אל אסואק מגלקה ולא מן יביע ולא מן ישתרי</li>
<li>וערפתך דלך לאלא תטן אנני גפלת ושלום</li>
<li>ובעד כתב הדה אלאחרף גאני אלשיך אבי אלעלא צהר סת נעים</li>
<li>ותקצית מנה פקלת לה אלקול אלדי קאלת לי פקאל מא לי קדרה</li>
<li>עלי ספר וקלת להם רוחו מא פעלו וכתבת לסת נעים תנחדר</li>
<li>[[אן]] פלם תפעל תנחדר אלמכאן להא ערפתך דלך ושלום</li>
</ol>
                    
                        <h3>margin</h3>
                    
                        <p>ואתפצל אלשיך אבי אלבקא</p>
<p>יאכד מן אלדראהם תמן אל</p>
<p>אלאזרק אלדי אשתראה מני [[ ]] וינפדה</p>
<p>צחבת אלגוכאניה לאן אלצגאר עראיא</p>
                    
                </div>
            
        </section>
    </body>
</html>
