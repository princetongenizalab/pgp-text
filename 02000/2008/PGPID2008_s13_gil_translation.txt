recto

....(שלום) לקטנים ולגדולים. ואשר יש לי להודיעך: ביקשתי את חסרי
אלוהים ושלחתי בשיירה זו עם מחמד בן סלאמה בן אלואלדה אלג'מאל אלג'ביני
'ג'וארה'(?) ובה חמש חבילות עטופות בבד אריזה; פירוטן: ארגז ובו פנינים מושחלות ובתפזורת ....
ו'זיתוני'; שתי חבילות ובהן ד' ארגזים כרכום, מחוברים, עטופים בבר אריזה; ארגז נפרד עטוף בבד אריזה,
כרכום; 'שכארה' ובה כ' רטלים משי מקולף, ו' רטלים לאסין מקולף. אבקש ממך, אם יגיעו, בחסד האלוהים
יתעלה, בשלום, תמכרו אתה וברהון הכול כפי שיעניק אלוהים, ותחלקו (את התמורה) לשניים, ותקנו
לי בזה פשתים בקיץ מבוציר ותארוז אותן ותשאיר אותן עד בוא האוניות ותסיע אותן לפסטאט,
תשלם בעדן את ההוצאות, ותסיע אותן לאלכסנדריה שתשהינה במשך החורף. אין צורך לזרז אותך, כי אני יודע
שאתה משתדל בדברים אלה; אלוהים יתעלה ייתן לך בריאות וחוסן הגוף. בחסדו. אני, בני, דואג לכל רעיך
ומקורביך יותר מאשר אילו היית אתה כאן. ועוד : אם ירשה לי גיסך, אוציא אליך את העצמות,
תיסע אתן לירושלים, יבנה אותה אלוהים. הודיעוני שגיסך שוהה במשך החורף בסוסה עד תחילת העונה 

recto, right margin
וייסע עם דודך, אחי אמך; אלוהים יתעלה יכתוב הכול לשלום. דודך, אחי אמך, בסוסה, ויבוא לפני פורים ויבלה כאן את החג, זאת לידיעתך; ודרישות שלום לך ולכל .... 