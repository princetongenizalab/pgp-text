
<html>
    <head>
        <title>Transcription of Letter: T-S 8J18.16</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.16</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00016/canvas/1">
                    
                    
                    
                        <h3>Recto</h3>
                    
                        <ol>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עלי אלאסגאר [ו]אלאכבאר ואלדי אערפך בה אני אסתכרת</p>
</li>
<li>
<p>אללה וחמלת פי הדה אלקאפלה צחבה מחמד בן סלאמה בן אלואלדה אלגמאל אלג'ביני</p>
</li>
<li>
<p>גוארה פיהא כמס קטאיע מכישה שרחהא ספט פיה לולו מנצ'ום ומנתור מ[ &nbsp; &nbsp; &nbsp; &nbsp; &nbsp; ]ל</p>
</li>
<li>
<p>וזיתוני וקטעתין פיהם ד' אספאט זעפראן מקרונה מכישה וספט מפרד מכיש</p>
</li>
<li>
<p>זעפראן ושכארה פיהא כ' רטל חריר מסלך ו' ארטאל לאסין מסלך נחב אדא מן אללה</p>
</li>
<li>
<p>תעאלי באלסלאמה תביע אנת וברהון אלגמיע בקס&lt;ם&gt; אללה ורזקה ותקצמוה נצפי ותשתריו</p>
</li>
<li>
<p>לי בה כתאן פי אלציף מן בוציר ותשדה ותתרכה אלי וצול אלמראכב תחדרה אלי מצר</p>
</li>
<li>
<p>תזן ענה אלמונה ותחדרהה(!) אלי אלאסכנדריה ישתי בהא ומא נחתאג נאכד עליך לעלמ[י]</p>
</li>
<li>
<p>חרצך פיהא אללה תעאלי ימן עליך באלעאפיה וצחה אלבדן ואנא יאולדי מראעי לגמיע אסבאבך</p>
</li>
<li>
<p>&nbsp;ורבעך אכתר ממא //לו כנת// אנת פיה חאצ'ר וכדלך אן תרכני סירך אכרגת אליך אלעצמות</p>
</li>
<li>
<p>&nbsp;תמצ'י בהא אלי אלקדס עמרה אללה וערפת אן סירך משתי פי סוסה אלי אול אלזמאן</p>
</li>
</ol>
<p>&nbsp;</p>
                    
                        <h3>Recto, right margin</h3>
                    
                        <ol>
<li><span lang="he">יסאפר מע כאלך</span></li>
<li><span lang="he">אללה תעאלי יכתב סלאמה</span></li>
<li><span lang="he">אלג'מיע וכאלך פי סוסה</span></li>
<li><span lang="he">והו יג'י אלי פורים</span></li>
<li><span lang="he">יעיד הנא אעלמתך</span></li>
<li><span lang="he">דלך ואלסלם</span></li>
<li><span lang="he">עליך ועלי גמיע</span></li>
</ol>
                    
                </div>
            
        </section>
    </body>
</html>
