
<html>
    <head>
        <title>Transcription of Legal document: ENA 4011.56</title>
    </head>
    <body style="max-width: 860px; margin: auto">
        <h1>Transcription of Legal document: ENA 4011.56</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/3d18e774-8f48-4c13-b8b6-20485b93ee7c/manifest/canvas/b8b56992-c9a3-4d9b-94bc-03f7f86dc88d">
                    
                    
                    
                        <ol>
<li>חצר אלי בית דין מוסי</li>
<li>בן בשר אל[.] אל ואדעא עלי</li>
<li>הבה אנה כאן שריכה פי עמל</li>
<li>[[אלכבז]] אלכבז ואן כאן מעהם</li>
<li>ד דנאניר לבן אלרצא אלשומר</li>
<li>ותעישו בהא ואנהא גרקת</li>
<li>גמיעהא פי אלכבז כסרוהא</li>
<li>וכאן עקד שרכתהם פי אלאצל</li>
<li>עמל מקאבל עמל וראס אלמאל</li>
<li>דין ואלכבח ואלסארה בינהם</li>
<li>באלסויה ולמא טלב מנהם אלדין אלדי</li>
<li>כאנו יתעישו בה לם יגד[ו מ]א</li>
<li>יופוה פטלב כל מנהם יסתחלף</li>
<li>צאחבה שבועת השתפים ויקי[ם</li>
<li>בנצף אלכסארה מן הדה אלד דנאנ[יר</li>
<li>פתוסטו בינהם אלחאצרין באן יקים</li>
<li>הבה למוסי אבן בשר בדינאר</li>
<li>ואחד מן אלדי דנאניר ויקום מוסי</li>
<li>בתלאתה דנאניר תתמה ד דנאניר יקום</li>
<li>בהא לבו אלרצא ואקנינא מנהם גמיעא עלי</li>
<li>דלך בירח תמוז שנת אתלו שריר וקיים</li>
</ol>
<p>נתן הכהן בר שלמה הכהן נכט</p>
                    
                        <h3>right margin, straight line, at 90’ to main text</h3>
                    
                        <p>ואברו בעצהם בעץ מן גמיע אלדעאוי ואלשבועות אברא תאם ושלום</p>
                    
                </div>
            
        </section>
    </body>
</html>
