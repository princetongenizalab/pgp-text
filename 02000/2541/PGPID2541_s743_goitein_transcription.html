
<html>
    <head>
        <title>Transcription of Letter: Bodl. MS heb. d 66/29</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/29</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-29/1.json">
                    
                    
                    
                        <h3>Recto</h3>
                    
                        <ol>
<li>בשמ רחמ</li>
<li>אלקדים סבחאנה יעלם מא ענדי מן אלשוק ואלארתיאח אלי חצרה</li>
<li>מולאי אלשיך אלאגל אדאם אללה עזהא ומא מן סאעה //אלא// ואדעו להא</li>
<li>פאללה תע יסתגיב מני מא אדעו להא פאנה קריב מגיב</li>
<li>אעלמהא כבת אללה עדוהא מא הודא יגרי עלי מן</li>
<li>אלחזן אלדי בדמירה מא לו רמת שרחה לטאל וכאן אול וצולי</li>
<li>אטהר מחבה חתי וצל כתאב אלרייס אבי אסחק אליה בטרפי</li>
<li>פקראה עלי אלגמאעה ואעגבה דלך ואבתדי מד קראה יטהר</li>
<li>אלעדאוה למא עלם ע[. . . . . .] אסחק עדוי וצאר יקול מא</li>
<li>יקט[ע] מעי [. . . . . . . . . . . . . . . . . .]אלכ[ניס]ה וקד קאל</li>
<li>לבעץ אל[. . . . . . . . . . . . . . . .]אצרב עליהא לוח פסבחא</li>
<li>.ב[. . . . . . . . . . . . . . . . . . .].א ואמתאלה יאמרו ע[לי</li>
<li>פי דיאר מצר ואדא חצרת מעהם פי כתובה או גט לא יה[.]א</li>
<li>יודוה ולא שי פי שימוש בית דין חתי אל מן אמרה אנה</li>
<li>ורך כתובה ביום אלאתנין ואשהד פיהא אלנאס יום אלתלתא</li>
<li>ואנפד גט בלא עידי מסירה וורו תצדיר אלכתובה לא יחס.</li>
<li>ואפכר פי אמורי ואתחצר כיף רמי בי פי מצר ודיארהא</li>
<li>ואקדם מן לא יפהם ולא יצלח יכון מוכר פכיף מקדם</li>
<li>ואן אללה יטאלב מן יקדם מן לא יפהם עלי אלנאס ויתרך</li>
<li>מן יפהם [. . . . . .] פקד קנעת בתעלים אלצביאן חתי לא</li>
</ol>
                    
                        <h3>Recto, right margin</h3>
                    
                        <ol>
<li>אחתאג אלי מכלוק . . . . .</li>
<li>חצרה מולאי אלשיך אן</li>
<li>תכאטב לי חצרה סיידנא</li>
<li>שר השרים פי כתאב</li>
<li>אלי אלגמאעה בל.ד שר</li>
<li>ואן יכף אלחזן לסאנה</li>
<li>עני פאנה מא גרצה</li>
<li>אלא כרוגי מן אלבלד</li>
<li>לכונה קליל אלבצירה</li>
<li>ואלמערפה מע מא</li>
<li>. . . .]ותק[. . . .]ה&nbsp;</li>
<li>מא תעד. . . .&nbsp;</li>
<li>מד דכלת אל. .</li>
<li>עלי כדמה חתי</li>
</ol>
                    
                        <h3>Recto, top margin</h3>
                    
                        <ol>
<li>[[מא]] אלטיר אלדי אריד [א]כלה</li>
<li>אנפדה אליה ידבחה ואן כאנת</li>
<li>קטעה לחם אנפדתהא אליה&nbsp;</li>
<li>ינקיהא פאחרי ואוכד</li>
<li>אלדי ללנאס ומא אקנעה</li>
<li>דלך חתי קאלו לה אלנאס</li>
<li>לא תטיל מא כת[בנ]א ענה</li>
<li>ולו פשענא לא //גה . .// קאל להם</li>
<li>אקנו מן נפוסכם אנכם</li>
<li>מא תתכלמו מעה בכלמה</li>
<li>יהוה בדלך . .ל. | . .]ך יא מולאי</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-29/2.json">
                    
                    
                    
                        <h3>Verso</h3>
                    
                        <ol>
<li>אלחמדת אן אנת תחבני [. . .] ואכדת לי כתאב מן סיידנא</li>
<li>יכף לסאנה עני פמא לי טאקה בה לאנה טבראני בציר</li>
<li>באלשר פקד א/ר/תכבני בחסב אנה שריר וקד טלעא רגלאן</li>
<li>מן ענד אלגמאעה יסתגיתא פיה ומעהמא מחצרא</li>
<li>ולו מא יוגע אלשיך אבי אלנצר אבן זאל כאן קד כתב כתאב</li>
<li>והו מסכין מן מרץ עיניה כצצתהא באפצל סלאם וולדהא</li>
<li>מכצוץ באפצל סלאם אללה תע יסתגיב מני מא אדעו לה ו. . .ה</li>
<li>לתורתו וחופתו וכן [יהי רצו]ן [. . . .] בעד כתבתי הדה אלאחרף</li>
<li>אנת . . .ל.ל. . .[. . . . . . . . . . .]אלשיך אבי נצר שצ ל. . .[. . . .</li>
<li>מן חצרתה [. . . . . . . . . . . . . . . . . .]ה אדא אגתמע בהא [. . .</li>
<li>אלוציה לאנה בע [. . . . . . . . . . . . .] אלמסיר אליהא כתו.יה</li>
<li>במראעאתי ועא.עניא.[. . . . . . . . .]. . . . . . . . .ו[ש]ל[ום] הדרתו</li>
<li>יגדל לעד</li>
</ol>
                    
                        <h3>Verso, address, right column</h3>
                    
                        <ol>
<li>חצרה מולאי אלשיך אלאגל אבי אסחק אברהים</li>
<li>חמדת הישיבה בן רבנו נתן השביעי זל</li>
</ol>
                    
                        <h3>Verso, address, left column</h3>
                    
                        <ol>
<li>
<p>&nbsp;עבדהא ושאכר תפצלהא</p>
</li>
<li>
<p>שלמה בר ישועה החבר</p>
</li>
</ol>
                    
                </div>
            
        </section>
    </body>
</html>
