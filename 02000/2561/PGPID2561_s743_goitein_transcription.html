
<html>
    <head>
        <title>Transcription of Letter: Bodl. MS heb. d 68/110</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 68/110</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-68-110/1.json">
                    
                    
                    
                        <ol>
<li>כתאבי יסידי ומולאי תעאל אללה בקאך ואדאם עזך ותאידך וסלאמתך וסעאדתך מן אלפסטאט</li>
<li>לו איאם בקי מן אלקעדה ען סלאמה ואלחמד ללה רב אלעאלמין וקד נפדת כותבי אליך עדה ומא</li>
<li>ראית להא גואב ארגו שגל כיר אן שא אללה וקד כונת סאלתך יסידי חרסך אללה פי שרא</li>
<li>עמאמה מן דמירה ויכון עלאמהא אחמר מן דינארין אלא דינארין ורבע כסנג ואחב</li>
<li>יסידי לא תתואנה לי פי דלך ואחרץ אן תצל אלי קבל אלעיד ואנא אן שא אללה אבעת לך</li>
<li>תמנהא מע אבי אלפרג יושיה והי אעטם חאגתי ענדך ותחתאל לי בכל וגה פי הדא אלחאל</li>
<li>ומע מא אני נערף אן יצעב עליך למא אנה שי מה הו מעך פי מוצעך וקד [כ]נת סאלתך וסידי</li>
<li>אן תגאז חאלי מע סידי אבי אלחסן בן אבי זנבל אידה אן אכתאר אן ידפע אליך נצף דינאר</li>
<li>ולא ירד עלי אלכותב אלדי אכדמני ותתפצל יסידי תדפע אליה נצף דינאר ותמן ולא תדפע</li>
<li>אליה שי או תקבצהא מן ענדה ואן קאל לך אנהא בתניס תאכוד כתאבה למן תר ענדה בתניס</li>
<li>ותתפצל תחמלהא אלא ענדך ותתפצל יא מולאי תבעת לי אלמאד אלדי פיה אלכראריס ותשד</li>
<li>אלמאד שד אן גיד ותבעתה מן אלרקוק אלגא ו.לאת וקד כונת סאלתך יסידי פי כתאבך לסידי</li>
<li>אכי עלי שמול וכתאב לסידי אבי אלפרג למחרז אן יתפלס לרחל אלדי לי מן מכלוף ואן אחתאג</li>
<li>לא צמאן יצמן לה ואן ואעוד באללה כאן שי הו קבלי והום בריא מנה בקנין וגמיע מא ילאמה</li>
<li>מן אלדרך הי קבלי ואחב כותבך והום גמיעא ותצמן עני גמיע מא וצפת לך פי הדא אלכתאב</li>
<li>ואחב יאשיכי אן תעינני עלי רפוע אלשיך תמה אללה ואנסא אגלך ובאללה</li>
<li>אן עלי קלבי מן כונאה בתניס לאסעה מא לא יעלם ביה אלא אללה עז וגל ולעלי קד שכות לך</li>
<li>הדא פי כותבי דפעה ודפעתין ובאללה מא נכשא אלא ותלף קברה ויגי וקת אלחאגה מא</li>
<li>נצל אליה וקד אכדת כותב סידי אבי אחלב אליהים ואעמל מעי מא אללה יכאפיך עליה באללה(!)</li>
<li>מא לי למן תסכן נפסי אלא אליך ולדי תעמל מעי לוגוה אן שתי ואחדא לקצדי אליך ואכרא</li>
<li>למא כאן בינך ובין אלשיך ואחב אן תפרע עלי כל כותב מא ראם הונא פיג וכרג ללאדב</li>
<li>ויכינו דרא כתאבי לאלא גמיע . .אם מעי סידי אבי גאלב פי אלדכאן והו יועד כל כיר</li>
<li>והו אן שא אללה וראו אן ירגע עליה מתאעה</li>
</ol>
                    
                        <h3>right margin, diagonal lines at 45 degrees to main text</h3>
                    
                        <p>וקד ערפתך יסידי | מא אדא פי אלכתאב | אלדי חרוף אללין וכתאב | לפציח וקדם כתאב | כתאבך כמא תאמר | ואן אכתרת אן אוגה[הא] | אליך אנא אוגהא (!) | גמיעא אליך תקים | ענדך מא תשתהי | ועלי כאצת נפסך | אלסלאם וסידי | אבי יעקוב | אסחק</p>
                    
                        <h3>top margin, diagonal lines at 45 degrees to main text</h3>
                    
                        <p>אלסלאם חסבי | אללה וכפא והו | נעם אלרטל | ואסתודעך אללה | והו כיר מא | אסתודעך</p>
                    
                        <h3>top margin, straight lines at 180 degrees to main text</h3>
                    
                        <p>ואן כאן לם תאכוד אלכתאב מן</p>
<p>ענד יחיי לא תכליה ענדה</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-68-110/2.json">
                    
                    
                    
                        <h3>verso</h3>
                    
                        <p>1 ודכרת אמר אלכראריס אלדי ענד יחיי [</p>
<p>2 מא כנת אביעהא מנה ואמר[ת א]ן תקבצהא ות[ ] מע [</p>
<p>3 אלכראר[יס אן ת חאלי ואמא מא דכרתה אן נסר אלדאר</p>
<p>4 אנא אחרץ ע הא בה הי טאקתי וכיף אן ת חאגה</p>
<p>5 וקד ערפני אנסן מן סידי אב[ו אל]חסן ב[ן] אכי אנמא חכם</p>
<p>6 אלכתב פי דינר ענד קד גה</p>
<p>7 אבי ש אלנילי דפע אלדינאר</p>
<p>8 ידפע אליה שי מא כאן לה יעמל מע כאן עלי א</p>
<p>9 כה דינאר אכדתהא ענה ומן גמעתה יד דינר פאביע פיה[א</p>
                    
                        <h3>right margin, diagonal lines at 45 degrees to main text</h3>
                    
                        <p>וגירה ממ[ן] | תערף ואחרץ | בכל חילה אן תאכדהא | מן ענדה ותדפע אלי | מתפצל נצף דינר | ותמ | ואלסל[אם]</p>
                    
                        <h3>top margin, straight lines at 180 degrees to main text</h3>
                    
                        <p>ואחר[ץ] פי | ב[כ]ל וגה עסא | | אלע</p>
                    
                        <h3>top margin, upside down (the address)</h3>
                    
                        <p>לסידי ומולאי אבי יוסף חואיג בן יוסף אטאל אללה מן נסים בן אסחק נע בן אלסהל</p>
<p>בקאה ואדם עזך ותאידך וסלאמתך יצל בלמחלה אן שא אללה</p>
                    
                </div>
            
        </section>
    </body>
</html>
