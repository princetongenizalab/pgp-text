
<html>
    <head>
        <title>Transcription of Letter: Bodl. MS heb. d 66/15</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/15</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-15/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא שיכנא וגלילנא ואדאם עזה ותאיידה וסעאדתה</span></li>
<li><span lang="he">ונעמתה לד בקין מן אייר אלמבארך ען סלאמה ונעמה למוליהמא</span></li>
<li><span lang="he">אלחמד כת'ירא וען שוק שדיד קרב אללה גמענא בה באחסן אל</span></li>
<li><span lang="he">אחואל ואתם אלאמאל בעד וצול כתבה אלגלילה וקפנא מנהא&nbsp;</span></li>
<li><span lang="he">עלי מא תצ'מנהא מן טייב אכבארה ללה אלחמד ואמא מא</span></li>
<li><span lang="he">ד'כרה אדאם אללה עזה מן אמר אלחמל אלי סקליה פקד כנא</span></li>
<li><span lang="he">אסתכרנא אללה גל אסמה ואוסקנא קבל וצול כתבכם גמיע</span></li>
<li><span lang="he">מא כאן תקדם וציתה בה אדאם אללה עזה ללקירואן אד'</span></li>
<li><span lang="he">כנא כ'שינא אלא ינקרץ' אלוקת ויפות אלצפר [[כ]] ושרח</span></li>
<li><span lang="he">&nbsp;מא חמל כתב אללה סלאמתה פמן דלך ______________</span></li>
<li><span lang="he">&nbsp;מרכב אבו אלעלא יט עדלא מרכב בן אלמואז</span></li>
<li><span lang="he">&nbsp;כ'ב' עדלא מרכב עתמאן אללכי י' אעדאל מרכב חסן</span></li>
<li><span lang="he">&nbsp;אלברקי ג' אעדאל אלגמלה ארבעה וכמסין עדלא</span></li>
<li><span lang="he">&nbsp;ובקי מן אלגמלה עדל כאן וצולה יום כתאבנא הד'א והו ידכ'ל</span></li>
<li><span lang="he">&nbsp;חיתמא ופק אללה גל ועז&nbsp; &nbsp; &nbsp; &nbsp; ושרח מא חמל אלי סקליה</span></li>
<li><span lang="he">&nbsp;מן דלך &ndash; &ndash; &ndash; מרכב אלשיך' אבי עבדאללה אלאנדלסי כ' עדלא וברקלו</span></li>
<li><span lang="he">&nbsp;קראבה חסין אללכי י אעדאל ואעדאל כז פתחנא [[ו..ה]]</span></li>
<li><span lang="he">&nbsp;וחמלנא מנה קטעה ואחדה מע בן דיסור ואלרזמה אלאכ'ר'י</span></li>
<li><span lang="he">&nbsp;מע אלאנדלסי כתב אללה עלי אלגמע אלסלאמה ואלד' אעדאל</span></li>
<li><span lang="he">&nbsp;אלפלפל כנת קד אוצית אדאם אללה עזך בוסקהא ללקירואן</span></li>
<li><span lang="he">&nbsp;וקד חמל מנהא פי מרכב בן אבי אלשעשאע חמל ומע</span></li>
<li><span lang="he">&nbsp;בן אלאסכנדר תצל ווצל כתאבך אדאם אללה עזך</span></li>
</ol>
                    
                        <h3>Right margin</h3>
                    
                        <ol>
<li><span lang="he">יומנא הדא&nbsp;</span></li>
<li><span lang="he">תאמר בחמלהא</span></li>
<li><span lang="he">אלי סקליה ולם&nbsp;</span></li>
<li><span lang="he">יתמכן דלך</span></li>
<li><span lang="he">אד' כאן לם</span></li>
<li><span lang="he">בקדרך עלר</span></li>
<li><span lang="he">נזולהא וקר&nbsp;</span></li>
<li><span lang="he">וזננא סלפתהא&nbsp;</span></li>
<li><span lang="he">וכנא עלי</span></li>
<li><span lang="he">&nbsp;אנא נחמל&nbsp;</span></li>
<li><span lang="he">&nbsp;אכת׳ר</span></li>
<li><span lang="he">&nbsp;כתאננא אלי</span></li>
<li><span lang="he">&nbsp;סקליה</span></li>
<li><span lang="he">&nbsp;פוצלת אל</span></li>
<li><span lang="he">&nbsp;אכבאר</span></li>
<li><span lang="he">&nbsp;אן אלאמיר</span></li>
<li><span lang="he">&nbsp;שרף אלדולה</span></li>
<li><span lang="he">&nbsp;אדאם אללה</span></li>
<li><span lang="he">&nbsp;עזה</span></li>
<li><span lang="he">&nbsp;רגע</span></li>
<li><span lang="he">&nbsp;אלי&nbsp;</span></li>
</ol>
                    
                        <h3>Upper margin</h3>
                    
                        <ol>
<li><span lang="he">טראבלס&nbsp;</span></li>
<li><span lang="he">וצ'פר</span></li>
<li><span lang="he">באעראיה&nbsp;</span></li>
<li><span lang="he">ארגן יכון&nbsp;</span></li>
<li><span lang="he">ד'לך צחיח&nbsp;</span></li>
<li><span lang="he">אן שא אללה&nbsp;</span></li>
<li><span lang="he">פאסתכרנא</span></li>
<li><span lang="he">אללה גל רעז</span></li>
<li><span lang="he">וחמלנא</span></li>
<li><span lang="he">&nbsp;גמיע</span></li>
<li><span lang="he">&nbsp;מא כאן</span></li>
<li><span lang="he">&nbsp;לנא</span></li>
<li><span lang="he">&nbsp;ללקירואן</span></li>
<li><span lang="he">&nbsp;ארגו</span></li>
<li><span lang="he">&nbsp;תכון</span></li>
<li><span lang="he">&nbsp;פי דלך</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-15/2.json">
                    
                    
                    
                        <h3>Verso</h3>
                    
                        <ol>
<li><span lang="he">אלכירה ומא דכרה מולאי מן אמר אלכז ורגועה פהו אלראי אל</span></li>
<li><span lang="he">מופק לאן ליס הו כתאן ופלפל יבאע עלי אהל אלבלד והם יצלו</span></li>
<li><span lang="he">אליך פי גמלתהא וכדלך אלרזמה צחבה בן אלוזאן דפענא אליה</span></li>
<li><span lang="he">כתאבך והי תצל //פי// גמלתהא אן שא אללה ואלשיך אבו עבדאללה אלאנדלסי</span></li>
<li><span lang="he">דפעת אליה כתאבך ואטן נחאסבה באלסלפה ונקבץ' מנה אל</span></li>
<li><span lang="he">בקיה אן שא אללה אדא לא ידאפע ווצלת יומנא הד'א אלעדל</span></li>
<li><span lang="he">לאך ואלחמל אהלילג ונחן נוסק אללאך ללקירואן ואלאהלילג</span></li>
<li><span lang="he">ללסקליה כמא רסמת ואשרחנא אלי עבד אלסלאם שרח אלכל</span></li>
<li><span lang="he">גמיע מא חמל ללקירואן ואלי סקליה כתב אללה עלי אלגמיע אל</span></li>
<li><span lang="he">&nbsp;סלאמה ומסרה דפענא אליה כתאבך וקד כתב אליך גואבה</span></li>
<li><span lang="he">&nbsp;תערפנא [[צחיח]] מא יעמל פי באבה ואלמראכב לם יבק להא</span></li>
<li><span lang="he">&nbsp;שי אלא אצלאח אלאצטול והו אלדי אעאקהא אלי הדא אלוקת</span></li>
<li><span lang="he">&nbsp;כתב אללה סלאמתהא וכתבנא תצל אליך באשרח מן הדא ובמא</span></li>
<li><span lang="he">&nbsp;יתזייד מן אלאכבאר אן שא אללה אטלענא מנכם עלי כיר וכתבנא</span></li>
<li><span lang="he">&nbsp;עלי סרעה עשיה גמעה פמולאי יבצט אלעד'ר פי קלה אלשרח</span></li>
<li><span lang="he">&nbsp;וכתבת יאסידי אן נערפו עבד אלסלאם במא חמלנאה וקד ערפנאה בגמיע מְא אוסקנאה</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">קראת עלי&nbsp;</span></li>
<li><span lang="he">כאצה נפסך&nbsp;</span></li>
<li><span lang="he">אלשריפה אפצ'ל אלסלם</span></li>
<li><span lang="he">וסאדאתנא אל&nbsp;</span></li>
<li><span lang="he">שירך אלאגלא</span></li>
<li><span lang="he">אפצ'ל אלסלם&nbsp;</span></li>
<li><span lang="he">ומולאי אלשיך</span></li>
<li><span lang="he">אלגליל אבו</span></li>
<li><span lang="he">סעיד</span></li>
<li><span lang="he">&nbsp;סהלויה</span></li>
<li><span lang="he">&nbsp;בן חיים</span></li>
<li><span lang="he">&nbsp;אפצ'ל אלסלם</span></li>
</ol>
                    
                        <h3>Verso bottom, upside down</h3>
                    
                        <ol>
<li><span lang="he">חצרה מולאיי אלשיך אבי נצר אלפצל בן סהל &nbsp; &nbsp; &nbsp; &nbsp; &nbsp; מן שאכר תפצ'לה צדקה ב</span><span lang="he">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;עיאש נ'נ'</span></li>
<li><span lang="he">אלדסתרי אטאל אללה בקאה ואדאם סלאמתה</span></li>
</ol>
                    
                </div>
            
        </section>
    </body>
</html>
