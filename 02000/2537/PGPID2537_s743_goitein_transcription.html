
<html>
    <head>
        <title>Transcription of Letter: Bodl. MS heb. d 66/15</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/15</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-15/1.json">
                    
                    
                    
                        <h3>column 1</h3>
                    
                        <ol>
<li>כתבת אטאל אללה בקא שיכנא וגלילנא ואדאם עזה ותאיידה וסעאדתה</li>
<li>ונעמה לת. בקין מן אייר אלמבארך ען סלאמה ונעמה למוליהמא</li>
<li>אלחמד כתירא וען שווק שדיד קרב אללה גמענא בה באחסן אל</li>
<li>אחואל ואתם אלאמאל בעד וצול כתבה אלגלילה וקפנא מנהא</li>
<li>עלי מא תצמנהא מן טייב אכבארה ללה אלחמד ואמא מא</li>
<li>דכרה אדאם אללה עזה מן אמר אלחמל אלי סקליה פקד כנא</li>
<li>אסתכרנא אללה גל אסמה ואסוקנא קבל וצול כתאבה גמיע</li>
<li>מא כאן תקדם וציהה בה אדאם אללה עזה ללקירואן אד</li>
<li>כנא כשי[[נא]]נא ינקרץ אלוקת ויפות אלצפר [[וכ]] ושרח</li>
<li>מא חמל כתב אללה סלאמתה פמן דלך</li>
<li>מרכב אבו אלעלא יט עדלא מרכב בן אלמואז</li>
<li>כב עדלא מרכב עתמאן אללכי י אעדאל מרכב חסן</li>
<li>אלברקי ג אעדאל אלגמלה ארבעה וכמסין עדלא</li>
<li>ובקי מן אלגמלה עדל כאן וצולה יום כתאבנא הדא והו ידכל</li>
<li>חית מא ופק אללה גל ועז ושרח מא חמל אלי סקליה</li>
<li>מן דלך מרכב אלשיך אבי עבד אללה אלאנדלסי כ עדלא וברקלו</li>
<li>קראבה חסין אללכי י אעדאל ואלעדל בז פתחנא [[. . .]]</li>
<li>וחמלנא מנה קטעה ואחדה מע בן דיסור ואלרזמה אלאכרי</li>
<li>מע אלאנדלסי כתב אללה עלי אלגמיע אלסלאמה ואלד אעדאל</li>
<li>אלפלפל כנת קד אוצית אדאם אללה עזך בוסקהא ללקירואן</li>
<li>וקד חמל מנהא פי מרכב בן אבי אלשעשאע חמל ומע</li>
<li>בן [[אל]]אסכנדר חמל ווצל כתאבך אדאם אללה עזך</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>יומנא הדא | תאמר בחמלהא | אלי סקליה לם | יתמכן דלך | אד כאן לם | נקדרו עלי |</p>
<p>נזולהא וקד | וזננא סלפתהא | וכנא עלי | אנא נחמל | אכתר | כתאננא אלי | סקליה |</p>
<p>פוצלת [[.]] | אכבאר | אן אלאמיר | שרף אלדולה | אדאם אללה | עזה | רגע | אלי</p>
                    
                        <h3>top margin, diagonal lines at 180 degrees to main text</h3>
                    
                        <p>טראבלס | וצפר | באעדאיה | ארגו יכון | דלך צחיח | אן שא אללה | פאסתכרנא |</p>
<p>אללה גל ועז | וחמלנא | גמיע | מא כאן | לנא | ללקירואן | ארגו | תכון | פיה</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-15/2.json">
                    
                    
                    
                        <h3>verso</h3>
                    
                        <ol>
<li>אלכירר ומא דכרה מולאי מן אמר אלבז ורגועה פהו אלראי אל</li>
<li>מופק לאן ליס הו כתאן ופלפל יבאע עלי אהל אלבלד והם יצלו</li>
<li>אליך פי גמלתהא וכדלך אלרזמה צחבה בן אלוזאן דפענא אליה</li>
<li>כתאבך והי תצל //פי// גמלתה אן שא אללה ואלשיך אבי עבד אללה אלאנדלסי</li>
<li>דפעת אליה כתאבך ואנחן נחאסבה באלסלפה ונקבץ מנה אל</li>
<li>רקע אן שא אללה אדא לא ידאפע ווצלת יומנא הדא אלעדל</li>
<li>לאך ואלחמל אהלילג ונחן נוסק אללאך ללקירואן ואלאהלילג</li>
<li>ללסקליה כמא רסמת ואשרחנא אלי עבד אלסלאם .ירחאל.ל.</li>
<li>גמיע מא חמל ללקירואן ואלי סקליה כתב אללה עלי אלגמיע אל</li>
<li>סלאמה ומסרה דפענא אליה כתבך וקד תקדם לך גואבה</li>
<li>תערפנא צחיח מא יעמל פי באבה ואלמראכב לם יבק להא</li>
<li>שי אלא אצלאח אלאצטול והו אלדי אעאקהא אלי הדא אלוקת</li>
<li>כתב אללה סלאמתהא וכתבנא תצל אליך באשרח מן הדא ובמא</li>
<li>יתזייד מן אלאכבאר אן שא אללה אטלענא אללה עלי כיר וכתבנא</li>
<li>עלי סרעה עשיה גמעה פמולאי יבצט אלעדר פי קלה אלשרח</li>
</ol>
                    
                        <h3>the next line is written in smaller-size letters</h3>
                    
                        <p>וכתבת .סידי. נערפו עבד אלסלאם במא חמלנאה וקד ערפנאה בגמיע מא אוסקנאה</p>
                    
                        <h3>right margin, diagonal lines</h3>
                    
                        <p>קראת עלי | כאצה נפסה | אלשריפה אפ[צל אלסלאם | וסאדאתי אל | שיוך אלא[גלא |</p>
<p>אפצל אל[סלאם | ומולאי אל[שיך | אלגליל אבו | סעיד | סהלוי[ה | בן חיים | אפצל אל |</p>
<p>סלאם</p>
                    
                        <h3>bottom of the page, straight lines at 180 degrees to main text. Address.</h3>
                    
                        <p>חצרה מולאיי אלשיך אבי נצר אלפצל בן סהל מן שאכר תפצלה צדקה בן עיאש ננ</p>
<p>אלדסתרי אטאל אללה בקאה ואדאם סלאמתה</p>
                    
                </div>
            
        </section>
    </body>
</html>
