
<html>
    <head>
        <title>Transcription of Letter: ENA 1822a.7</title>
    </head>
    <body style="max-width: 860px; margin: auto">
        <h1>Transcription of Letter: ENA 1822a.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/dc0474a5-ff3b-4eb0-a063-424ef92d8371/manifest/canvas/d321f108-1534-411a-918b-886930d94c57">
                    
                    
                    
                        <ol>
<li>אלמולא ומעאצדתה ואפתקאדה ואעלאן</li>
<li>נצרה פי חאל אלממלוך פי מא יראה אלמולא</li>
<li>מן עין אלמצלחה ומשורתה אלסעידה הקבה</li>
<li>יסאעדך ויקצי חואיגך ויגניך ען בשר ודם</li>
<li>ויכפיך כל מחדור ומהמא עמלתה מן כיר</li>
<li>ואחסאן ומסאעדה כאן תואבה לך ותגני תמרתה</li>
<li>פי //דאר// אלדניא ופי דאר אלאכר העולם הבא ולו לם</li>
<li>יחצל ללכאדם מן גהה האולי אלקום מא</li>
<li>יתזכא עליה ואן צגט וגדה ואקאם מא עסי</li>
<li>אן יקים בטאל למא כאן לה וגה אן יטלב מן אל</li>
<li>מולא שי וכתאב אלשיך סולימאן אלדי כאן יתצמן</li>
<li>אן פולאן מתי מא פתח דוכאן פתסאעדה</li>
<li>מן ענדי ומן ענדך בשי יסתעין בה עלי</li>
<li>זמאנה ואן מקצוד אלכאדם //פי// דלך גמיעה</li>
<li>אכד ראי אלמולא ומשורתה פי מא ינפעל</li>
<li>ואלמולא פיעלם אן כל שכץ דו עקל ודין פלא</li>
<li>ימכן אנה אדא [[ל.]] לחקתה אגאחה בסבב</li>
<li>תפריט אן תקדם תם חצל אלאלם אלעטים</li>
<li>בסבב דלך פלא ימכן אן יעוד אלי מתלהא</li>
<li>אבדא ואן אכבר שהוא/י/תי ספירה מן אסכנדר</li>
<li>פי אלבחר אלמאלח פי מראכב אלצליביה</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>פאן ראה אלמולא | וחסן פי ראיה דלך | פלא כלאח ואיצא | אלדכול מע אל |</p>
<p>שיך סמול פי | אלמטבך פהו | איצא גייד | פשהותי אזאלה | אלגפלה ואכד</p>
<p>אל | ראי] //פי// מא ינפעל</p>
                    
                </div>
            
                <div data-canvas="https://figgy.princeton.edu/concern/scanned_resources/dc0474a5-ff3b-4eb0-a063-424ef92d8371/manifest/canvas/7b36c4c7-67bf-4f24-8660-4df69654d88c">
                    
                    
                    
                        <h3>verso</h3>
                    
                        <ol>
<li>חצרתהא מכדומה באגל אלסלאם ואפצלה</li>
<li>ועלי כל מן תחוטה ענאיתך אלסלאם ושלום</li>
<li>ולא יצן אלמולא באן כאדמה מן אלאקואם</li>
<li>אלדי יסתאנס אלי אלאמור אלדניה אלדי לא</li>
<li>תליק במתלה פואללה אלעטים לו אנני</li>
<li>אגד פסחה אלי תרך אלוגוד בגיר אכתסאב</li>
<li>אתם למא ופרת נפסי ענה ענד אלמדלה</li>
<li>וכנני קד אסתבשרת ברחמה אללה</li>
<li>ואעאדה פצלה ואחסאנה וקד קצדת</li>
<li>באב אללה ובאב אלמולא ולו אנך אלא</li>
<li>תשרפני כל משורה פקד ותקת נפסי</li>
<li>ומאלת אלי אחסאנך ולא יצן אלמולא אן</li>
<li>יערק אלאמר סוא אלנכוה ואלמרוה אל</li>
<li>משהורה ענך וסלאם ויא מולאי</li>
<li>אלשיך אבו סעד אסעדך אללה בתופיק</li>
<li>ואעטאך נעים אלדניא וורתך תואב אל</li>
<li>אכרה עלם אן כל מא ינפעל מן אלכיר</li>
<li>פאנת תכון סבבה ותשמלנא פיה</li>
<li>אחסאנך ברכאתך ושלום</li>
</ol>
                    
                        <h3>right margin, diagonal lines</h3>
                    
                        <p>לא תם | סבב אן | תאני</p>
                    
                </div>
            
        </section>
    </body>
</html>
