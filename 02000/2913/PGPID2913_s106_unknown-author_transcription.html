
<html>
    <head>
        <title>Transcription of Letter: T-S 10J17.9</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.9</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00009/canvas/1">
                    
                    
                    
                        <ol>
<li>בשמ ר]חמ</li>
<li>ערף] אלקדים סבחאנה מא ענדי מן שגל</li>
<li>אלקלב ו]אלשוק ואלארתיאח אלי חצרה רב</li>
<li>. . . . . . ] מרי ורבי אפרים השר הנכבד החכם</li>
<li>. . . . . . ] התלמיד המופלא העניו ושפל רוח</li>
<li>. . . . . א]להינו משאלות לבו וישמרהו בבית</li>
<li>. . . . . ב]צאתו ובבואו מא לא יסעה כתאב</li>
<li>. . . . אש]תהי נצר חצרתהא בל אן קדר ידי</li>
<li>וקד אשגלני וקטעני ען נצר מן יסוא אלנצר</li>
<li>ומא יגי אחד אלא ואסאלה ענהא פיכברני</li>
<li>במא יסר קלבי וישרח צדרי אללה יגעלה</li>
<li>כדא אבדא ויחיה ויחיי מן ילוד בה</li>
<li>מן צגיר וכביר וכתב עבדהא להא עדה</li>
<li>כתב ולם יצלני גואב פאנשגל קלבי אללה</li>
<li>יגעלהא פי חוז אלסלאמה ואלעאפיה</li>
<li>ויתוגני בחיאתהא וחיאה מן ענדהא</li>
<li>וכל מן ענדי יקבלו ידהא וידהם ויכדמוה</li>
<li>אגל סלאם ושני חמודיי יקבלו ידהא</li>
<li>ועבדהא ינהי אליהא אן טיי הדה אלאמר</li>
<li>כתאב רבנו זכאיי אליך פיה חאגה לה</li>
<li>וכתאבין לסיידנא אלנגיד מן רבנו ואחד</li>
<li>ומן עבדהא ותלמידהא אכר וישתהי</li>
<li>לעל תרי ראיך אלסעיד פי איצאלהם</li>
<li>לסיידנא אמא מנך ואמא עלי יד מוצל</li>
<li>הדה אלאחרף ומא אולאהא במא יפעל</li>
<li>מעה פהו מסתחק וצחבתה צביה</li>
<li>מריצה והו יריד ידאויהא פלהא</li>
</ol>
                    
                        <h3>Right margin, diagonal lines written upside down.</h3>
                    
                        <ol>
<li>פי מא יפעלה</li>
<li>מעה אלאגר ועבדהא</li>
<li>שאכר לרבנו זכאיי</li>
<li>במא ביפעלה מעי יזכר</li>
<li>בטוב ואשתהי מן</li>
<li>תפצלהא גואב אלכתאב</li>
<li>נערפה שכרי[</li>
<li>א[</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00017-00009/canvas/2">
                    
                    
                    
                        <h3>Verso.</h3>
                    
                        <ol>
<li>. . . . ] תראדף אלמראץ(!) וצעף אלנטר</li>
<li>וקלה אליד פמא אחתאג אוצי חצרתהא</li>
<li>בדלך ותערף סיידנא דעאיי ודעא אטפאל</li>
<li>לה ותהיה לי מליץ יושר פעיני אלי אלשר</li>
<li>אתשרף בגואבהא פי כתאבהא אלכרים עלי</li>
<li>יד מוצלהא ותערף רבנו זכאיי וצול</li>
<li>אלכתאב אליך ותאכד עליה פי אלוצאה בי</li>
<li>למען ייי ושלום הדרתו הקדושה ירבה</li>
<li>ויגדל לעד עבדו אוהבו שוקד טובתו</li>
<li>ישועה הכהן בן אברהם הגלילי זל ישע יקרב</li>
<li>אב אתנג</li>
</ol>
                    
                        <h3>Address, right side:</h3>
                    
                        <ol>
<li>מרי ורבי אפרים</li>
<li>השר הנכ הח והנבון</li>
<li>ישמרו צורו ביר כג</li>
<li>ק מ ור משולם הצדיק</li>
</ol>
                    
                        <h3>Address, left side:</h3>
                    
                        <ol>
<li>אלכהן מן</li>
<li>שברא דמסי[ס</li>
<li>אמונה</li>
<li>אומן</li>
</ol>
                    
                </div>
            
        </section>
    </body>
</html>
