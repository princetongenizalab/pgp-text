ע׳׳א:


(1–2) ….משרת …. (אלוהים) …. גבולות, בחסדו ובנדיבותו. כתבת אדוני שהגיע מה ששלחתי ….
 
(3–4) …. לחשבונך הפרטי, בשלום, תודה לאל. כתבת על עניין החנויות שהיו …. וכתב שאין לך אצלי יתרה לזכות …. חי אלוהים, אדוני ….
 
אשר קיבל על עצמו למוכרם בשבילי בקירואן, סכום גדול, מן הקרן; אבקש מאלוהים, יתגדל וישתבח, שייתן לו חילופין במהרה. כתבת,
אדוני, מה שאירע לך בעניין הסחורה שהיתה לך עם נסים בן מוסיס. חי אלוהים, ציער אותי הדבר והעציבני, ואלוהים,
יתגדל וישתבח, ימציא לך חילופין במהרה. הזמנים אדוני קשים והסכנות נוראות, ולא נשאר
רווח. אבקש מאלוהים שיעזור וייתן מזל טוב. כתבת, אדוני, על דבר השעווה אשר ב(אוניית) נג׳אד, אקווה
שאלוהים יעשה חסד ותגיע בשלום. כתבת שהיתרה לזכותי מן התמורה של הנמכר היא קע׳׳ו דינר ורבע,
וכי יתרת כלי הכסף לא נמכרו; אבקש ממך שתעשה חסד ותמכור אותם, ואם יהיה זה בלתי אפשרי, הואילה
לשולחם, ברצון האל. אשר לנחושת, היא עדיין נשארת. כבר שילמתי בעדה את כל ההוצאות ואת דמי ההובלה; היתה
לפנינו זולה והמחיר בירידה, אבל לא הרשיתי לעצמי לזרוק אותה; אבל בזמן הזה היא כבר בצמצום ומצבה השתפר.
קידמתי לך עליה כספים מכספי אני, התמורה של ז׳ קנטארים וחצי לכה ב׳פלפלי׳, במחיר כ׳׳ח דינר המשאוי
שקניתי על ידי אבן כידר, ושלחתי זאת עם כלל הדברים ששלחתי אל אדוני אבו עמראן מוסא
בן אלמג׳אני, ייתן לו אלוהים שלום, והם ביחד שני משואים, ולי בתוך כל אחד מן המשואים חבילת פנינים לחשבוני הפרטי. והשייך לך,
יעזור לך אלוהים, בתוך שני המשואים; ז׳ קנטארים וחצי לכה, ושאר הלכה היא עם כל חבילות הפנינים, הכול.

ע׳׳ב:

בהוצאות בעד כל אלה אחייב את חשבונך ואפרט לך את החשבון הכולל בשלמות, ברצון האל, והיתה
כל כוונתי בזאת אך ורק למלא את התחייבותי כלפיך, ואקווה שיתקבל בהסכמה, ואין המתווך חייב אלא להשתדל, ואילו הנותן רווח הוא אלוהים
והוא המגן, ברחמיו. כתבת אדוני שאתה מאשים אותי על האיחור בסדר נשים, אבל אין האשמה בי, ראשית מפני
שביקשנו לקנותו בפסטאט, אני ואבו אלכיר, ייתן לו אלוהים שלום, אבל לא מצאנו העתקה ראויה. חי אלוהים, כבר
כתבתי לאדוני ראש הישיבה, אבו בשר האיי נטר׳׳ח, מכתבים אחדים, וביקשתי ממנו וזירזתיו
שיעתיקו זאת וישלחוהו במהרה, והם נוהגים למהר בזאת, אף הבטיח לי, אבל ממש עד לרגע כתיבתי את אלה, לא שלח לי כלום.
ואין לי אפשרות ולא יכולתי לעשות משהו חוץ מן ההתכתבות, ולא אפסיק לזרזו ולהרבות לעמוד על זאת
במכתבי אליו. כתבת מה שעשית בעניין אדוני ראש ישיבת ארץ ישראל, ייתן להם אלוהים שלום; אלוהים,
יתגדל וישתבח, יעצים את שכרך ואל ימנע ממך חסד. מתבת ששלחת מכתבים בידי אדוני ורבי דודך אחי אמך
(10–11) …., ואכן אלוהים הוא היודע כמה אני נהנה ומה עצומה שמחתי במכתביך, אבקש אפוא ממך שתיטיב בהם עמי בכל עת, ויכללו
 
ידיעות ממך, ייתן אלוהים שתהיינה טובות, יעל מצבך, ייטיבו אלוהים, ועל כל צורכי קניותיך וענייניך, ומה שתצווה ומה שתאסור
ומה שעשית בחסדך בדבר סילוק התמורה של כל (כלי) הכסף, ומכירת הכלים או החזרתם, ונהג עמי על פי חסדיך
(14–15) …. אל תילקח ממני ואל אשאר בלעדיך; אני שולח לך (את מיטב דרישות השלום) …. ולאבו אלסרור, ייתן לו אלוהים חיים, ממני מיטב דרישות השלום ….

