
<html>
    <head>
        <title>Hebrew Translation of Letter: T-S 10J25.1</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J25.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00025-00001/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">(1–2) ….משרת …. (אלוהים) …. גבולות, בחסדו ובנדיבותו. כתבת אדוני שהגיע מה ששלחתי ….</span></li>
<li> </li>
<li><span lang="he">(3–4) …. לחשבונך הפרטי, בשלום, תודה לאל. כתבת על עניין החנויות שהיו …. וכתב שאין לך אצלי יתרה לזכות …. חי אלוהים, אדוני ….</span></li>
<li> </li>
<li><span lang="he">אשר קיבל על עצמו למוכרם בשבילי בקירואן, סכום גדול, מן הקרן; אבקש מאלוהים, יתגדל וישתבח, שייתן לו חילופין במהרה. כתבת,</span></li>
<li><span lang="he">אדוני, מה שאירע לך בעניין הסחורה שהיתה לך עם נסים בן מוסיס. חי אלוהים, ציער אותי הדבר והעציבני, ואלוהים,</span></li>
<li><span lang="he">יתגדל וישתבח, ימציא לך חילופין במהרה. הזמנים אדוני קשים והסכנות נוראות, ולא נשאר</span></li>
<li><span lang="he">רווח. אבקש מאלוהים שיעזור וייתן מזל טוב. כתבת, אדוני, על דבר השעווה אשר ב(אוניית) נג׳אד, אקווה</span></li>
<li><span lang="he">שאלוהים יעשה חסד ותגיע בשלום. כתבת שהיתרה לזכותי מן התמורה של הנמכר היא קע׳׳ו דינר ורבע,</span></li>
<li><span lang="he">וכי יתרת כלי הכסף לא נמכרו; אבקש ממך שתעשה חסד ותמכור אותם, ואם יהיה זה בלתי אפשרי, הואילה</span></li>
<li><span lang="he">לשולחם, ברצון האל. אשר לנחושת, היא עדיין נשארת. כבר שילמתי בעדה את כל ההוצאות ואת דמי ההובלה; היתה</span></li>
<li><span lang="he">לפנינו זולה והמחיר בירידה, אבל לא הרשיתי לעצמי לזרוק אותה; אבל בזמן הזה היא כבר בצמצום ומצבה השתפר.</span></li>
<li><span lang="he">קידמתי לך עליה כספים מכספי אני, התמורה של ז׳ קנטארים וחצי לכה ב׳פלפלי׳, במחיר כ׳׳ח דינר המשאוי</span></li>
<li><span lang="he">שקניתי על ידי אבן כידר, ושלחתי זאת עם כלל הדברים ששלחתי אל אדוני אבו עמראן מוסא</span></li>
<li><span lang="he">בן אלמג׳אני, ייתן לו אלוהים שלום, והם ביחד שני משואים, ולי בתוך כל אחד מן המשואים חבילת פנינים לחשבוני הפרטי. והשייך לך,</span></li>
<li><span lang="he">יעזור לך אלוהים, בתוך שני המשואים; ז׳ קנטארים וחצי לכה, ושאר הלכה היא עם כל חבילות הפנינים, הכול.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00025-00001/canvas/2">
                    
                    
                    
                        <h3>ע׳׳ב:</h3>
                    
                        <ol>
<li><span lang="he">בהוצאות בעד כל אלה אחייב את חשבונך ואפרט לך את החשבון הכולל בשלמות, ברצון האל, והיתה</span></li>
<li><span lang="he">כל כוונתי בזאת אך ורק למלא את התחייבותי כלפיך, ואקווה שיתקבל בהסכמה, ואין המתווך חייב אלא להשתדל, ואילו הנותן רווח הוא אלוהים</span></li>
<li><span lang="he">והוא המגן, ברחמיו. כתבת אדוני שאתה מאשים אותי על האיחור בסדר נשים, אבל אין האשמה בי, ראשית מפני</span></li>
<li><span lang="he">שביקשנו לקנותו בפסטאט, אני ואבו אלכיר, ייתן לו אלוהים שלום, אבל לא מצאנו העתקה ראויה. חי אלוהים, כבר</span></li>
<li><span lang="he">כתבתי לאדוני ראש הישיבה, אבו בשר האיי נטר׳׳ח, מכתבים אחדים, וביקשתי ממנו וזירזתיו</span></li>
<li><span lang="he">שיעתיקו זאת וישלחוהו במהרה, והם נוהגים למהר בזאת, אף הבטיח לי, אבל ממש עד לרגע כתיבתי את אלה, לא שלח לי כלום.</span></li>
<li><span lang="he">ואין לי אפשרות ולא יכולתי לעשות משהו חוץ מן ההתכתבות, ולא אפסיק לזרזו ולהרבות לעמוד על זאת</span></li>
<li><span lang="he">במכתבי אליו. כתבת מה שעשית בעניין אדוני ראש ישיבת ארץ ישראל, ייתן להם אלוהים שלום; אלוהים,</span></li>
<li><span lang="he">יתגדל וישתבח, יעצים את שכרך ואל ימנע ממך חסד. מתבת ששלחת מכתבים בידי אדוני ורבי דודך אחי אמך</span></li>
<li><span lang="he">(10&ndash;11) &hellip;., ואכן אלוהים הוא היודע כמה אני נהנה ומה עצומה שמחתי במכתביך, אבקש אפוא ממך שתיטיב בהם עמי בכל עת, ויכללו</span></li>
<li>&nbsp;</li>
<li><span lang="he">ידיעות ממך, ייתן אלוהים שתהיינה טובות, יעל מצבך, ייטיבו אלוהים, ועל כל צורכי קניותיך וענייניך, ומה שתצווה ומה שתאסור</span></li>
<li><span lang="he">ומה שעשית בחסדך בדבר סילוק התמורה של כל (כלי) הכסף, ומכירת הכלים או החזרתם, ונהג עמי על פי חסדיך</span></li>
<li><span lang="he">(14&ndash;15) &hellip;. אל תילקח ממני ואל אשאר בלעדיך; אני שולח לך (את מיטב דרישות השלום) &hellip;. ולאבו אלסרור, ייתן לו אלוהים חיים, ממני מיטב דרישות השלום &hellip;.</span></li>
<li><span lang="he"></span></li>
</ol>
                    
                </div>
            
        </section>
    </body>
</html>
