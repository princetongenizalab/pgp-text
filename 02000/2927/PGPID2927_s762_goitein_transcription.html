
<html>
    <head>
        <title>Transcription of Letter: T-S 10J18.8</title>
    </head>
    <body style="max-width: 860px; margin: auto">
        <h1>Transcription of Letter: T-S 10J18.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00018-00008/canvas/1">
                    
                    
                    
                        <ol>
<li>צביאן אחיאה אללה ותקרא עליה</li>
<li>כתאבי ליעלם עדרי פי אנקטאע</li>
<li>כתאבי ענה ותסלם לה כתאבי</li>
<li>אלמנפד פי הדה אלאחרף וכדלך</li>
<li>מולאי אלרייס אבו אלבר/כ/את חפצה</li>
<li>אללה ותגמע לי אחיאך אללה</li>
<li>באלשיך אבו יעקוב בן אלזלאק</li>
<li>ותכצה בסלאמי כתיר ותפתקדה</li>
<li>עני ותערפה שוקי אליה ותסלם</li>
<li>לה כתאבי אליה ותכץ עני אלשיך</li>
<li>אבו סעיד באלסלאם וואלדה ר יכין</li>
<li>ותערפני מא גרי מן חאל מן ענדה</li>
<li>חפצהם אללה ותכץ גמיע אצדקאי</li>
<li>באלסלאם ושלומך יגדל סלה</li>
</ol>
                    
                        <h3>Right margin, diagonal lines written upside down.</h3>
                    
                        <p>ותקבל עני יד סתנא | ותעלמהא שוקי אליהא | וכדלך אלסת אלכרימה | חפצהא אללה |</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00018-00008/canvas/2">
                    
                    
                    
                        <h3>Verso.</h3>
                    
                        <ol>
<li>בעד אן כתבת הדה אלאצטר(!) אליך</li>
<li>אחיאך אללה לם יתפק לי מן אבעתה</li>
<li>מעה וצלני כתאב דאווד ידכר פיה</li>
<li>אן אלמרכב אלדי כאן פיה אלעדל אלדי</li>
<li>לי גרק ואן קד מאר גמיע מא פיה</li>
<li>יאקאמו אלגטאסין יומין אלי אן טלעו</li>
<li>באלעדל ואלחמד ללה אלדי טלע ולם יכן</li>
<li>גרק כמא חל בגירנא ובעץ [[אכיר]] אלב . ל</li>
<li>אכיר מן גמיעה כל אשר יעשה אלהים</li>
<li>לטובה //ווצלני איצא כתאבך תמתל דלך// ואמא קולך . א . מה פמא . . .</li>
<li>חאגה ואחדה ללכלוקה ואכרי יציר</li>
<li>לנא אלרגל צדר ולמא כאן פי הדא אליום</li>
<li>הו יום אלתלתא יום ראש חדש אדר</li>
</ol>
                    
                </div>
            
        </section>
    </body>
</html>
