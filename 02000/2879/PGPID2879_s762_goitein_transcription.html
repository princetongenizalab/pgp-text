
<html>
    <head>
        <title>Transcription of Letter: T-S 10J16.19</title>
    </head>
    <body style="max-width: 860px; margin: auto">
        <h1>Transcription of Letter: T-S 10J16.19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00019/canvas/1">
                    
                    
                    
                        <ol>
<li>כתאבי אטאל אללה בקא מולאי אלשיך אלגליל ואדאם עזה [ . . . . . . . . . . . . . . . . . .</li>
<li>ורפעתה ותמכינה וכבת באלדל חסדתה ואעדאה מן אלמסתקר טראבלס אל[גרב</li>
<li>ען חאל סלאמה ונעמה ושוק שדיד לטלעתה אלסעידה אדאמהא אללה לה בר[חמתה</li>
<li>פאסל מן אללה גל קדרתה אן ימן בקרב אלא[גת]מאע בה עלי אפצל אלאחו[אל</li>
<li>ואל[ . . . . ] עליה אן שא אללה [ . ] מא אעל[אה אן . . . . . . . . ] אללה [ . . . ]יה א[ . . . . . . . . . . .</li>
<li>אדע אלסואל ענה פי כל אלאוקאת ולא ען גמיע אחואלה ואסבאבה פיבלגני [ . . . . . מא</li>
<li>יסר קלבי וימלאה פרחה פאסל מן אללה תעאלי אן יזידה מן פצלה ואחסא[נה עליה</li>
<li>ידל ענה ענאיתה וענא וכל ישר ומא אעלמה אן וצל אלסנה פי אלמראכב [ יהודה</li>
<li>בן כגק מרנא ורבנא יוסף זצל ודכר לי מא שאהדה מן מולאי ומן מאלה [ . . . . .</li>
<li>אנפאסה אלשריפה מע מא אנני אערפהא מן קבלה פאסל מן אללה אן יגעל דכרה</li>
<li>משהור באלפצאיל ואלמחאסן ואן לא יעדמה הדא אלשם ואן ירזקה בן זכר</li>
<li>ויגעלה מתלה ואפצל אמן רב אלעאלמין אעלם מולאי אנני אתפק מן אלאתפאק</li>
<li>ואנא על[י] נביד טלב מני ולדי אלספר פחלפת לה לא בוד ממא תסאפר אלסנה</li>
<li>אלא אן לם יתפק מרכב אסאפר פשא אללה תעאלי ואנפדתה ואוציתה אן אתפק לה</li>
<li>אלטלוע למצר אן לא יכאלף מולאי פי מא יאמרה בה ואשתהי מנה אן לא יכליה</li>
<li>מן ראיה ויתפצל לעל יתוקע לה בהאר לך גריק ישתריה לה ואן לם יתפק</li>
<li>לה שראה ואנחדר וחסן ע מולאי יודע תמנה ענדה אלי אן אתוקע שראה</li>
<li>וישתרי לה וינפדה לה פיפעל פי דלך ראיה ותשתרי לה מנין קשר קרנפל</li>
<li>ואן כאן גאלי פיכון מנא ורבע מן גוזא ורבע מן עוד וסט ברסם אלבית</li>
<li>פעלת מתפצל לא עדמני אללה בקאה ולא כלות מנה ואן יחבסה עלי אצדקאה</li>
<li>ואשתהי מן מולאי מא כאן לה מן חאגה ישרפני בקצאה לאני פארח טאר</li>
<li>בכרמה תכון לה ואן לא יקטע כתבה עני פי גמיעה ואיגה כצצתה באפצל</li>
<li>ויכץ עני אלשיך אבו יצחק צהרה אפצל אלסלם ומן תשמלה ענאיתה אלסלם אלסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00019/canvas/2">
                    
                    
                    
                        <h3>Verso. Address.</h3>
                    
                        <p>]אלשיך אלגליל אבו אלאפראח ער . . שאכר תפצלה יעקב בן נסים נע</p>
<p>בן יוסף נע</p>
<p>] אדאם עזה</p>
                    
                </div>
            
        </section>
    </body>
</html>
