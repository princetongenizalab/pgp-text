
<html>
    <head>
        <title>Transcription of Letter: T-S 8J20.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00002/canvas/1">
                    
                    
                    
                        <h3>recto</h3>
                    
                        <ol>
<li>
<p>סידי ומולאי אטאל אללה בקאך ואדאם תאידך וסלאמתך וסעאדתך וכאן לך ומעך עוזר</p>
</li>
<li>
<p>וסומך מן אלאסכנדריה לה בקין מן מרחשון ואלחאל סלאמה ושוק אליך קרב אללה</p>
</li>
<li>
<p>אלאגתמאע בך עלי אפצל אלאחואל תקדמת כתבי אליך עדה ארגו וקופך עליהם</p>
</li>
<li>
<p>אעלמתך בוצול אלסרירה אלמשתיה אלדי כאנת ענד אלשיך אבי יוסף יעקב</p>
</li>
<li>
<p>וקבצהא אבו זכריא אכיה(!) והי כלטה ר נהראי סידי ומולאי אבו יחיי חרסה אללה</p>
</li>
<li>
<p>ולם ארא לבן לנגו כתאב לא לך ולא לגירך ואעלמתך בוצול מרכב מגאהד</p>
</li>
<li>
<p>מן דאניה וליס פיה עברי ולא ראית לך פיה איצא שיי ואמא אלנדלסי אלואצל</p>
</li>
<li>
<p>מן אלמריה לא אשך אנך כנת חאצר פי וצולה לם יצל לך שיי אסאל</p>
</li>
<li>
<p>מן אללה לא יכייב ענאך וינעל סעייתך לך מע כתאבי הדה כתאב ללצבי</p>
</li>
<li>
<p>אלקאבסי צבי אבי אלפצל בן כלפה תערפה אנה לי צחבתה שקיקאת</p>
</li>
<li>
<p>מצא אלי אטראבלס אלשאם רכב פי עשארי מע הגאם ומע אבי אלורד</p>
</li>
<li>
<p>יריד אלי טראבלס אתפצל ואנפד בה אליה מע מן תתק בה לא עדמתך ולא</p>
</li>
</ol>
                    
                </div>
            
        </section>
    </body>
</html>
