
<html>
    <head>
        <title>Transcription of Letter: T-S 8J20.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00002/canvas/1">
                    
                    
                    
                        <ol>
<li>סידי ומולאי אטאל אללה בקאך ואדאם תאידך וסלאמתך וסעאדתך וכאן לך ומעך</li>
</ol>
<p>עוזר</p>
<ol>
<li>וסומך מן אלאסכנדריה לה בקין מן מרחשון ואלחאל סלאמה ושוק אליך קרב</li>
</ol>
<p>אללה</p>
<ol>
<li>אלאגתמאע בך עלי אפצל אלאחואל תקדמת . כתבי אליך עדה ארגו וקופך עליהא</li>
<li>אעלמתך בוצול אלפרידה (או: אלסדידה) אלמשתיה (או: אלמשוכיה) אלדי כאנת</li>
</ol>
<p>ענד אלשיך אבו יוסף יעקוב</p>
<ol>
<li>וקבאלהא אבו זכריא אכיה והי כלטה ר נהראי סידי ומולאי אבו יחיי חרסה</li>
</ol>
<p>אללה</p>
<ol>
<li>ולם ארא לבן לנגו כתאב לא לך ולא לגירך ואעלמתך בוצול מרכב מגאהד</li>
<li>מן דאניה וליס פיה עברי ולא ראית לך פיה איצא שיי ואמא לנדלסי אלואצל</li>
<li>מן אלמריה לא אשך אנך כנת חאצר פי וצולה לם יצל לך שיי אסאל</li>
<li>מן אללה לא יכייב ענאך ויגעל סעייתך לך מע כתאבי הדא כתאב ללצבי</li>
<li>אלקאבסי צבי אבו אלפצל בן כלפה תערפה אנה לי צחבתה שקיקאת</li>
<li>מצוא אלי אטראבלס אלשאם רכב פי עשארי מע הגאס ומע אבו אלורד</li>
<li>יריד אלי טראבלס אתפצל ואנפד בה אליה מע מן תתק בה לא עדמתך ולא</li>
</ol>
                    
                        <h3>margin</h3>
                    
                        <ol>
<li>כלות מנך וקד כתבת לך פי חויגאת מא סהל מנהא אפעלה אלבלד (!)</li>
<li>ג בדינאר // חטים // ס[ער ?]ה וחאלה חאל צעב וטרקאת מא הי גיאד ופ...</li>
</ol>
<p>(תיקון)</p>
<ol>
<li>פי בוציר לל .. אחסן אללה כלאצה וכתבה לא שך אנה וצלת</li>
<li>אליך מ ב תכתץ אפצל אלסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00002/canvas/2">
                    
                    
                    
                        <h3>page b</h3>
                    
                        <ol>
<li>אלזית וצל מן אלגרב ו אלאף זק וסער אלזית בדינ' ונצף אלקלה קאעדה (או:</li>
</ol>
<p>קאעדת) אלקאעד (או: אלקאעדה)</p>
<ol>
<li>עלי הדה אלסער ומא פי אלבלד אביע מן שיי יוכל אלבקא זאד ט נ' (נצף ?)</li>
</ol>
<p>פי אלקנטאר</p>
<ol>
<li>בקיה אלמראכב מא ענדנא צחה וצולהא אלריח חס (או:רוס, או: דוס) שרקי בעד</li>
</ol>
<p>אלצליב כ יום</p>
<ol>
<li>וצלת מן אללאדקיה עדה מראכב ומן אלשאם במתל בוסק אללאדקיה תין וזביב</li>
</ol>
<p>ואל</p>
<ol>
<li>חלבי אלמתאע מביוע אד מא גא אלקטן נ וצל מן מלף מרכב ופיה שש</li>
</ol>
<p>ועסל</p>
<ol>
<li>וקד וצל שיני מן אלמדינה בעהד נ יום ידכר וצול קארב אלשאמי אלי מאזר</li>
</ol>
<p>יפרג ובן אל</p>
<ol>
<li>גואני אלי טראבלש (!) חאצל ובקיה אלקוארב סאריה מא ענדה עלם מן אחואלהא</li>
</ol>
<p>כתב אללה</p>
<ol>
<li>סלאמתהא וכל ישראל קד סאלת אלקאבסי פי שרא פרסי בתמן אלשקיקאת תאכד</li>
</ol>
<p>עליה</p>
<ol>
<li>ותכאתבה מתפצל במא יעמלה לעל יכון צפרה אלי תניס יקרב עליה פעלת</li>
</ol>
<p>מעי (או: מעה)</p>
<ol>
<li>ואלחלבי אליום מביוע אלדי בענא ז ונ'(?) יבאע (?) ..</li>
</ol>
                    
                        <h3>the address</h3>
                    
                        <p>סידי ומולאי אבי יעקב (?) יוסף בן עלי נע פאסי מן אסמעיל בן פרח נע</p>
<p>אטאל אללה בקאה ואדאם תאידה וסלאמתה</p>
                    
                </div>
            
        </section>
    </body>
</html>
