recto

אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך, ויהיה לך ואתך עוזר
וסומך, מאלכסנדריה, בכ"ה (או כ"ו) במרחשון; שלומי טוב, אבל אני מתגעגע אליך ; יקרב אלוהים
את פגישתי עמך במיטב הנסיבות. כתבתי לך לפני כן כמה מכתבים, אקווה שקראת אותם.
הודעתיך שהגיע הכיס הקטן המעורב שהיה אצל האדון אבו יוסף יעקב,
וקיבל אותו אבו זכריא אחיו, והוא בשותפות עם ר' נהוראי, אדוני ורבי אבו יחיא, שומר אלוהים.
לא ראיתי מכתב מבן לנג'ו, לא בשבילך ולא לזולתך. הודעתיך שהגיעה האונייה של מג'אהד 
מדאניה, אבל אין בה עברי, אף לא ראיתי שיש לך בה משהו; אך אשר לאנדלסי שהגיע
מאלמריה, אין לי ספק שהיית נוכח בעת שהגיע, לא הגיע כלום בשבילך. אבקש
מאלוהים שלא ישים לאל את דאגתך, ויהיה הטורח למענך ולזכותך. עם מכתבי זה (מצורף) מכתב לסוכן
הקאבסי, הסוכן של אבו אלפצל בן כלפה, אתה מכיר אותו. הוא הביא בשבילי יריעות (אריג) קטנות.
הוא נסע לאטראבלס של אלשאם, הפליג ב'עשארי' עם הג'אם ועם אבו אלורד
וביקש להגיע לטראבלס. הואילה לשלוח אותו (את המכתב) אליו עם מישהו שאתה סומך עליו, אל תילקח ממני ואל 

recto, right margin

אהיה בלעדיך; וכבר כתבתי לך על סחורות, עשה מה שיתאפשר לך (לקנות) מהן. העיר – 
החיטים, ג' בדינר .... ומצבה אינו נעים, והתנהגות שאיננה טובה. פרח
בבוציר עד עכשיו, ייטיב לו אלוהים את הסיום; וכלי ספק, מכתביו הגיעו
אליך מבוציר. הריני שולח לך את מיטב דרישות השלום. 

verso

הגיע שמן מן המגרב, ו' אלפים כדים; מחיר השמן דינר וחצי הקלה, בדרך כלל
זה המחיר. אין בעיר דבר מבוקש יותר מן הדבר הנאכל. הפשתים עלו, דינר על קנטאר.
מהאוניות הנותרות אין אצלנו אישור שהגיעו. הרוח שם מזרחית; כ' יום אחרי עיד אלצליב 
באו מלאד'קיה כמה אוניות וכיוצא בזה מן השאם. המטען מלאד'קיה כולל תאנים וצימוקים. 
האריגים 'חלבי' .... כי לא הביאו יותר. הכותנה בנ'; הגיעה מאמלפי אונייה ובה בדים ודבש, 
והגיעה ספינת המשוטים מפלרמו, בזמן מסע של נ' יום, והוא אומר שהגיע ה'קארב' של אלשארי למאור ופרג' ובן אל
ג'ואני נוסעים לטראבלס ; שאר ה'קארב'ים הפליגו, ואינו יודע אם הגיעו. אלוהים יכתבם
לשלום, וכל ישראל. ביקשתי מהקאבסי שיקנה לי (אריג) פרסי בעד התמורה מיריעות (האריג) הקטנות, זרז אותו עליו
והואילה לכתוב מה שהוא עושה, שמא יפליג לתניס, יהיה יותר קרוב לעבררתו ועם מי שעמו; 
ה'חלבי' יש לו היום ביקוש, ומה שמכרנו כל"ה שווה ל"ח.

verso, right margin
האחרון שהגיע מסיציליה, אין אצלו ידיעות על האוניות; אני שולח לך את מיטב דרישות השלום, ושלום. 
verso, address
לאדוני ורבי אבו יעקב יוסף בן עלי נ"ע פאסי, ייתן לו אלוהים אריכות ימים ויתמיד את עזרתו לו ואת שלומו, מאסמעיל בן פרח נ"ע. 