
<html>
    <head>
        <title>Hebrew Translation of Letter: T-S 8J20.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J20.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00002/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך, ויהיה לך ואתך עוזר</li>
<li>וסומך, מאלכסנדריה, בכ"ה (או כ"ו) במרחשון; שלומי טוב, אבל אני מתגעגע אליך ; יקרב אלוהים</li>
<li>את פגישתי עמך במיטב הנסיבות. כתבתי לך לפני כן כמה מכתבים, אקווה שקראת אותם.</li>
<li>הודעתיך שהגיע הכיס הקטן המעורב שהיה אצל האדון אבו יוסף יעקב,</li>
<li>וקיבל אותו אבו זכריא אחיו, והוא בשותפות עם ר' נהוראי, אדוני ורבי אבו יחיא, שומר אלוהים.</li>
<li>לא ראיתי מכתב מבן לנג'ו, לא בשבילך ולא לזולתך. הודעתיך שהגיעה האונייה של מג'אהד </li>
<li>מדאניה, אבל אין בה עברי, אף לא ראיתי שיש לך בה משהו; אך אשר לאנדלסי שהגיע</li>
<li>מאלמריה, אין לי ספק שהיית נוכח בעת שהגיע, לא הגיע כלום בשבילך. אבקש</li>
<li>מאלוהים שלא ישים לאל את דאגתך, ויהיה הטורח למענך ולזכותך. עם מכתבי זה (מצורף) מכתב לסוכן</li>
<li>הקאבסי, הסוכן של אבו אלפצל בן כלפה, אתה מכיר אותו. הוא הביא בשבילי יריעות (אריג) קטנות.</li>
<li>הוא נסע לאטראבלס של אלשאם, הפליג ב'עשארי' עם הג'אם ועם אבו אלורד</li>
<li>וביקש להגיע לטראבלס. הואילה לשלוח אותו (את המכתב) אליו עם מישהו שאתה סומך עליו, אל תילקח ממני ואל </li>
</ol>
                    
                        <h3>recto, right margin</h3>
                    
                        <ol>
<li>אהיה בלעדיך; וכבר כתבתי לך על סחורות, עשה מה שיתאפשר לך (לקנות) מהן. העיר – </li>
<li>החיטים, ג' בדינר .... ומצבה אינו נעים, והתנהגות שאיננה טובה. פרח</li>
<li>בבוציר עד עכשיו, ייטיב לו אלוהים את הסיום; וכלי ספק, מכתביו הגיעו</li>
<li>אליך מבוציר. הריני שולח לך את מיטב דרישות השלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00002/canvas/2">
                    
                    
                    
                        <h3>verso</h3>
                    
                        <ol>
<li>הגיע שמן מן המגרב, ו' אלפים כדים; מחיר השמן דינר וחצי הקלה, בדרך כלל</li>
<li>זה המחיר. אין בעיר דבר מבוקש יותר מן הדבר הנאכל. הפשתים עלו, דינר על קנטאר.</li>
<li>מהאוניות הנותרות אין אצלנו אישור שהגיעו. הרוח שם מזרחית; כ' יום אחרי עיד אלצליב </li>
<li>באו מלאד'קיה כמה אוניות וכיוצא בזה מן השאם. המטען מלאד'קיה כולל תאנים וצימוקים. </li>
<li>האריגים 'חלבי' .... כי לא הביאו יותר. הכותנה בנ'; הגיעה מאמלפי אונייה ובה בדים ודבש, </li>
<li>והגיעה ספינת המשוטים מפלרמו, בזמן מסע של נ' יום, והוא אומר שהגיע ה'קארב' של אלשארי למאור ופרג' ובן אל</li>
<li>ג'ואני נוסעים לטראבלס ; שאר ה'קארב'ים הפליגו, ואינו יודע אם הגיעו. אלוהים יכתבם</li>
<li>לשלום, וכל ישראל. ביקשתי מהקאבסי שיקנה לי (אריג) פרסי בעד התמורה מיריעות (האריג) הקטנות, זרז אותו עליו</li>
<li>והואילה לכתוב מה שהוא עושה, שמא יפליג לתניס, יהיה יותר קרוב לעבררתו ועם מי שעמו; </li>
<li>ה'חלבי' יש לו היום ביקוש, ומה שמכרנו כל"ה שווה ל"ח.</li>
</ol>
                    
                        <h3>verso, right margin</h3>
                    
                        <p>האחרון שהגיע מסיציליה, אין אצלו ידיעות על האוניות; אני שולח לך את מיטב דרישות השלום, ושלום. </p>
                    
                </div>
            
        </section>
    </body>
</html>
