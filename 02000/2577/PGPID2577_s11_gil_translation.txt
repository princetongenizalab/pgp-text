ע׳׳א:


(1–2) באו לפני הקהל שני עדים, והם משה בר חסדאי נ׳׳ע, ואברהים בר עלון נ׳׳נ,
 
והעידו ששמעו מאליה בן אלחדאד, כאשר היו שניהם יחד עמו בבית הכנסת; 
והזהיר אותו קודם כול אחד מאנשינו, ואמר לו, כל מה שמסוגל היה (לומר) לו חוץ מזה ….
בעניין העדות, שהוא אמר, וזו אמת. ואמר אברהים: שמעתי מה שאמר,
פעם אחר פעם. ובא לפני הקהל יוסף בן חדידה והעיד שהוא היה
עם בן אלחדאד בחנות מוסא אלצריתי וקיבל ממנו …. רבעי דינר
שהיה חייב לו ונותרו אצלו מאז שהיה חולה; אז אמר לו יוסף זה: קום לך אל ביתך ….
והוא אומר: נודע לי, בזמן שהייתי חולה, שאמרו שמחלקים את ירושתי וחילקו מה ….
(ואמר) יעקב: אל תשאל על זה; והשיב לו אליה ואמר: קודם כול, לא יכולתי ….
…. בים, לא כל שכן בסירקוזה; שאלו את מוסא, אם שמע את דברי אליה
ויוסף, ואמר: לא שמעתי. והיה זה ביום ה׳ בעשרים וארבעה
בניסן, שנת תש׳׳ף ליצירה.
יוסף בר הרון.
(15–16) בא לפנינו אנו, קהל סירקוזה, במושב בית דין …. (והעיד) כי כאשר נפטר נחום בן אסמעיל אלחדאד והיתה ירושתו אצל אליה …. ותבע
 
היורש את הירושה מאליה זה, ואמרו שלא אמר כי היה חייב ….
שהשאיר המוריש לי אצלך כסף גולמי שקנה; והוא חייב עשרה דינרי זהב גדולים ושני רבעי דינר
התמורה בעד הכסף, ושני רבעים בזהב במזומן, ובגדים; והכחיש זאת אליה זה; אבל כאשר בא הדבר
לפני הדין הודה נוכחות הקהל בדבר הכסף הגולמי הזה ובדבר שני רבעי הדינר והבגדים,
ותירץ שהוא מכר את הכסף בשלושים ושבעה רבעי דינר ומסר ערבונות
לקהל עד אשר יתייצב עם הדינרים במועד מסוים. אבל כאשר התקרב המועד,
הלך והלשין לפני השלטון והביא את אנשי המשמר ולקח את הערבונות באונס ואמר להם:
השביעו אותו. וישבו הנוכחים מתוך אונס, עד שנשבע לפניהם אליה בן אלחדאד,
בעוד התורה פתוחה והוא קורא את עשרת הדיברות, שהוא לא לקח כסף.
ונכתב ביום חמישי, בעשרים וארבעה בניסן שנת תש׳׳ף ליצירה.
(27–28) חייב בר עמאר ס׳׳ט; שלה בר יעקב נ׳׳נ, סלים בר יצחק; …. הכמון הכהן ב יוסף נב׳׳ע.
 
