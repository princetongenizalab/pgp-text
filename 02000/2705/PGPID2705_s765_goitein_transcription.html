
<html>
    <head>
        <title>Transcription of Letter: ENA NS 22.2</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/4d79a67f-f6a9-4442-aa17-89ce2bb2f4f5/manifest/canvas/02b4f846-d112-4b2f-91a6-f4d82ec9c145">
                    
                    
                    
                        <ol>
<li>אכד קדמי חתי נאולוני אלוטא מן אלבאב</li>
<li>ורחת אלי אלדיואן לקית אלממלוך קאעד</li>
<li>קאל לה אלשיך שעיא אלגאליה ענד</li>
<li>הדה אליהודי להא תלת שהור ונחן מא</li>
<li>מא נקדר עליה קאל אלמשד ערוה</li>
<li>חתי אשעף גרה בה תטלע עתמאן</li>
<li>קאל לה יא מולא הדה שיך ומריץ</li>
<li>תצרבה יציבה שי תרגע אלעדור</li>
<li>עליי הו יכרג יתסבב פיהא קאל אלמשד</li>
<li>מא אכרגה אלא עריאן חתי ירחמוה</li>
<li>אליהוד פגרמת דרהם ונצף נקרה ללמקדם</li>
<li>חתי לבסוני תובי ווחק אלשריעה יא</li>
<li>אכי יום אן מסכֻני מא כאן מעי סוא נצף</li>
<li>נקרה גית אלא אבני אלי אלסוק ומע אלרקאצין</li>
<li>פלמא בצרני עלי תלך אלחאלה בכי</li>
<li>וקאם אשתלף עליה בחגה אלגאליה</li>
<li>בזאיד סתה נקרה למדה עשרין יום</li>
<li>ובעת אלגאליה תמאניה וארבעין נקרה</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/4d79a67f-f6a9-4442-aa17-89ce2bb2f4f5/manifest/canvas/42c754ce-0a80-417b-bea1-69d70efc1574">
                    
                    
                    
                        <h3>verso</h3>
                    
                        <ol>
<li>תערף וכלץ ולדי מן אלחגר אלדי</li>
<li>עליה מן גהתתך פלולא הו כנת</li>
<li>אנא אלי אליום מחבוס מן אגלך</li>
<li>ולו אן לנא חאל מא טלבנאך קראת</li>
<li>עליך אלסלאם ועלי זוגתך אלסלאם</li>
<li>ועלי ולדך אלסלאם וגמיע מן ענדנא</li>
<li>יסלמו עליך כתי כתיר ויסתוחשו</li>
<li>מן זוגתך כתיר כתיר ויחתמל</li>
<li>אלאמר קד הדה אלאחרף מרה אכרה</li>
<li>ושלום</li>
<li>כתב פי סאבע שבט שנת א</li>
<li>לשטרות</li>
<li>ויא אכי קאל לך ולדי סיר לה אלקמקם</li>
<li>אלנחאס אלדי לה ענדך וכד קמקמך</li>
<li>אלדי לך ענדה פקד גבור לה ולאדג.</li>
<li>אלא בה מן כל בד לחל הו מחתאג לה</li>
<li>כתיר כתיר ושלום</li>
</ol>
                    
                </div>
            
        </section>
    </body>
</html>
