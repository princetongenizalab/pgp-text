recto

זה זמן רב לא קיבלתי ממך, אדוני הנכבד, 
מכתב; ייתן לך אלוהים אריכות ימים ויתמיד את שלומך ואת חסדיו לך,
אלוהים יעסיק אותך בדברים טובים וישימך במחוז השלום. אני
יודע שאני מנתק אותך במכתבי ובצורכי קניותי ומטריד אותך
מעיסוקיך. ואכן, אלוהים עד לי, הסמיקו פני בגלל זאת ; אלא שאני
יודע שאתה בעל טובות וחסדים, הוסף אפוא דבר אל דבר.
לפני כן כתבתי לך והודעתיך ששלחתי עם
העבד של בן הריסה ג' חבילות; אחת גדולה, שעליה
חבל ספרדי ובד אריזה ספרדי, היא של אדוני ורבי אבו
עלי בן סלמאן, חבילה שנייה, לחשבוני הפרטי, בד 'כז' ובה
כ' רטל בתוך בד אריזה לבן, על ראשה בשני הצדדים עיגול ;
וחבילה קטנה ובה שני מעילים תסתרי וי"ד צעיפים, ושמלה;
השכירות בעדן היא ד' דינרים; וביקשתי ממך ....
תודיע לאדוני ורבי, אבו עלי בן סלמאן ....
.... יבוא ויקבל את שתי החבילות; האחת הגדולה .... 

recto, top margin
אשר בה הבגדים, וחבילת הבדים שלחשבוני הפרטי. תקבלן אתה, אדוני ורבי, ותשים אותן אצלך, וקח מאדוני ורבי אבו עלי ד' דינרים ותן אותם 
 
verso

(לבן?) אללכי שיסע אתם לאלכסנדריה. אקווה שמכתב ממך על דבר שלומך .... (נמצא בדרך אלי)
.... יקבל האדון אבו עלי את השייך לו. כמו כן ביקשתי את חסדי אלוהים
ישתבח ושלחתי עם נושא מכתבי זה, שהוא ....
קרובי, שתי חבילות בדי פשתים, שמשקלן כ"ה רטלים, 'כזאש', וסל ובו ענבר
בבד אריזה; משקל הענבר בו ת"מ מת'קאלים, הכול לחשבוני הפרטי(?);
השכירות בעדם שני דינרים; אבקש ממך שתקבלם ממנו, עם דרישות שלום
ושלם לו שני דינרים, אשלחם לך עם אלג'מל. השאר לי
את שתי החבילות עם בדי הפשתים אצלך ואת הסל ואת הענבר תמסור לאדוני ורבי
בן סלמאן, שימכרם. אשלח לך אחר כך מכתבים מפורטים עם אלג'מל ועם
יחיא אלפאסי. כתוב לי, ללא דיחוי, על כל מה
שדרוש לך, ואם כל מה שפירטתי לעיל הגיע, ברצון האל, בשלום,
ועל מצבך, אדוני, וכל צורכי הקניות שלך. אני דורש בשלומך ובשלום הנתונים להשנחתך. 

verso, address
אדוני ורבי אבו אלעלא צאעד אבן נג'א דמשקי, יתמיד אלוהים את שלומו ; פרח בן יוסף נ"ע קאבסי. 