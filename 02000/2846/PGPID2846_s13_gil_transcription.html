
<html>
    <head>
        <title>Transcription of Letter: T-S 10J14.17</title>
    </head>
    <body style="max-width: 860px; margin: auto">
        <h1>Transcription of Letter: T-S 10J14.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00017/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">לי מדה טוילה לם ארא למולאי אלשיך אלגליל</span></li>
<li><span lang="he">כתאב אטאל אללה בקאך ואדאם סלאמתה ונעמאה</span></li>
<li><span lang="he">אללה ישגלה פי אלכיר ויגעלה פי חיז אלסלאמה ואנא</span></li>
<li><span lang="he">[א]עלם אנני אכדמה בכתבי וחואיגי ואשגלה ען</span></li>
<li><span lang="he">מהמתה וקד בשהאדה אללה כזי וגהי לדלך גיר אני</span></li>
<li><span lang="he">אעלם אנה //לה// אלתפצל ואלאנעאם פיציף שי אל&lt;י&gt; שי</span></li>
<li><span lang="he">וקד כאן תקדם כתאבי אליך ערפתך אנני חמלת צחבה</span></li>
<li><span lang="he">גלאם בן הריסה ג' שדאת ואחדה כבירה עליהא</span></li>
<li><span lang="he">חבל אנדלסי וכיש אנדלסי ה[י] למולאי אלשיך אבו</span></li>
<li><span lang="he">עלי בן סלמאן ושדה תאניה לכאצתי שש כז פיהא</span></li>
<li><span lang="he">כ' רטל פי כיש אביץ' עלי ראסהא מן אלגהתין דוארה</span></li>
<li><span lang="he">&nbsp;ושדה לטיפה פיהא תובין דסתרי וי'ד' כמאר ופוטה</span></li>
<li><span lang="he">[תכו]ן [אל]אגרה ענהא ד' דנאניר וסאלתך ת[&nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;אעלם מולאי אלשיך אבו עלי בן סלמאן [&nbsp; &nbsp; &nbsp; &nbsp; &nbsp; ]</span></li>
<li><span lang="he">[ &nbsp; ]ה ויגי יקבץ אלשדתין אלואחדה אלכבי[רה &nbsp; &nbsp; &nbsp; ]</span></li>
</ol>
                    
                </div>
            
        </section>
    </body>
</html>
