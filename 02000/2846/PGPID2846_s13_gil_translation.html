
<html>
    <head>
        <title>Hebrew Translation of Letter: T-S 10J14.17</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J14.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00017/canvas/1">
                    
                    
                    
                        <h3>recto</h3>
                    
                        <ol>
<li>זה זמן רב לא קיבלתי ממך, אדוני הנכבד, </li>
<li>מכתב; ייתן לך אלוהים אריכות ימים ויתמיד את שלומך ואת חסדיו לך,</li>
<li>אלוהים יעסיק אותך בדברים טובים וישימך במחוז השלום. אני</li>
<li>יודע שאני מנתק אותך במכתבי ובצורכי קניותי ומטריד אותך</li>
<li>מעיסוקיך. ואכן, אלוהים עד לי, הסמיקו פני בגלל זאת ; אלא שאני</li>
<li>יודע שאתה בעל טובות וחסדים, הוסף אפוא דבר אל דבר.</li>
<li>לפני כן כתבתי לך והודעתיך ששלחתי עם</li>
<li>העבד של בן הריסה ג' חבילות; אחת גדולה, שעליה</li>
<li>חבל ספרדי ובד אריזה ספרדי, היא של אדוני ורבי אבו</li>
<li>עלי בן סלמאן, חבילה שנייה, לחשבוני הפרטי, בד 'כז' ובה</li>
<li>כ' רטל בתוך בד אריזה לבן, על ראשה בשני הצדדים עיגול ;</li>
<li>וחבילה קטנה ובה שני מעילים תסתרי וי"ד צעיפים, ושמלה;</li>
<li>השכירות בעדן היא ד' דינרים; וביקשתי ממך ....</li>
<li>תודיע לאדוני ורבי, אבו עלי בן סלמאן ....</li>
<li>.... יבוא ויקבל את שתי החבילות; האחת הגדולה .... </li>
</ol>
                    
                        <h3>recto, top margin</h3>
                    
                        <p>אשר בה הבגדים, וחבילת הבדים שלחשבוני הפרטי. תקבלן אתה, אדוני ורבי, ותשים אותן אצלך, וקח מאדוני ורבי אבו עלי ד' דינרים ותן אותם </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00014-00017/canvas/2">
                    
                    
                    
                        <h3>verso</h3>
                    
                        <ol>
<li>(לבן?) אללכי שיסע אתם לאלכסנדריה. אקווה שמכתב ממך על דבר שלומך .... (נמצא בדרך אלי)</li>
<li>.... יקבל האדון אבו עלי את השייך לו. כמו כן ביקשתי את חסדי אלוהים</li>
<li>ישתבח ושלחתי עם נושא מכתבי זה, שהוא ....</li>
<li>קרובי, שתי חבילות בדי פשתים, שמשקלן כ"ה רטלים, 'כזאש', וסל ובו ענבר</li>
<li>בבד אריזה; משקל הענבר בו ת"מ מת'קאלים, הכול לחשבוני הפרטי(?);</li>
<li>השכירות בעדם שני דינרים; אבקש ממך שתקבלם ממנו, עם דרישות שלום</li>
<li>ושלם לו שני דינרים, אשלחם לך עם אלג'מל. השאר לי</li>
<li>את שתי החבילות עם בדי הפשתים אצלך ואת הסל ואת הענבר תמסור לאדוני ורבי</li>
<li>בן סלמאן, שימכרם. אשלח לך אחר כך מכתבים מפורטים עם אלג'מל ועם</li>
<li>יחיא אלפאסי. כתוב לי, ללא דיחוי, על כל מה</li>
<li>שדרוש לך, ואם כל מה שפירטתי לעיל הגיע, ברצון האל, בשלום,</li>
<li>ועל מצבך, אדוני, וכל צורכי הקניות שלך. אני דורש בשלומך ובשלום הנתונים להשנחתך. </li>
</ol>
                    
                        <h3>verso, address</h3>
                    
                        <p>אדוני ורבי אבו אלעלא צאעד אבן נג'א דמשקי, יתמיד אלוהים את שלומו ; פרח בן יוסף נ"ע קאבסי. </p>
                    
                </div>
            
        </section>
    </body>
</html>
