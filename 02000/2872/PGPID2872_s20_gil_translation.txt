recto

אני כותב לך, אחי היקר לי, ייתן לך אלוהים אריכות ימים ויתמיד את שלומך ואת אושרך ואת חסותו לך ואת סיפוקך, ויגדיל
אצלך ועליך את חסדו וטובו, בט"ו באדר ראשון; מצבי, כמו שגור אלוהים יתגדל וישתכח, אתה
תקרא עליו במכתבי אנשינו ; אבקש מאלוהים כי יושיע ברחמיו, כפי שימצא לנכון. היינו מודאגים
בגללכם, עד שהגיעו נושאי המכתבים ממש היום, והם אומרים שהגעתם בשלום, תודה לאל על זאת.
לפני כן ביקשתי ממך, אחי, להיפגש עם כיאר ולשוחח עמו, והבטחת שתעשה בזאת מה שתוכל.
לבי יוצא לבוא מכתבך על מה שסידרת עמו, אל תילקח ממני, ואל אהיה בלעדיך. ועוד
הבטחת לי שתיפגש עם האדון אבו הרון בעניין היתרה שהוא חייב לי ; אקווה
שאת כל הדברים שביקשתי ממך בתזכירי, דברים אלה ואחרים, סידרת באופן שיגרום לי שמחה, ברצון האל, והלוא אין צורך שאזרז אותך.
ואשר רצית לדעת, אחי, לא נעלם ממך מה שסבלתי מבן פרח אלפאסי והיותו תובע אותי מאז מות אביו
עליו השלום, עד עכשיו, ומה שדיבר עלי בפסטאט. עשה לו אלוהים כמזימתו, ונחשף ונתגלה 
להם עניינו, והלך האדון אבו אלחסין אלמבארכ בן אסחק והגן עליו נגדי ואף גרם שמינה מיופה כוח נגדי,
את בן אלנח'אס. בא זה ושמע את דברי, והיה יותר הגון ממנו, והבין שהוא שהכריז מלחמה נגדי. אבל לא הסתפק בזה,
עד שמינה נגדי את ברכאת חתנו בעניין החוב שלי לאלשירג'י, כי הוא ביקש ממנו שיהיה שליחו נגדי עד שיגבה
ממני, סכום אחר סכום. הוא אמר לו: לא בשביל עצמי אני רוצה להיות שליח; כתוב לי רק שקיבלת ממני את הכסף 'והוא
עכשיו שלי'. ונדנד לו עד שעשה לו זאת; וכאשר מת אלשירג'י, דרש הוא להיות לו יורש ואמר: אני
שילמתי את הכסף הזה. אבל התברר לבריות שאין בו יראת שמים, וכעסו עליו ואמרו: היה לו די כסף לתת
לשירג'י כספים על מנת לקבלם ממנו במשך ג' שנים, ואילו אנחנו בכל יום בהתכנסות ובמושב, ועד עכשיו לא התברר לנו דינו,
ישיב אלוהים את רעתו על ראשו, ויחסוך מאתנו את ההתעסקות בו. ככל שאני נוהג בו בטובה נוהג הוא עמי ברעה. ישלם
ה' לעושה הרעה כרעתו. אם תבקר אצל האדונים רבותי, ישמרם אלוהים, הודיעם זאת, וגם 
לאדוני ורבי אבו אלפרג' ולאחרים, ואין צורך שאזרז אותך כלל לגבי כל מה שבתזכיר שלי. ואני מחכה
למכתב מפורט ממך על מצבך ועל כל מה שדרוש לי; דרישות שלום לך, ורחמי אלוהים. אסחק מוסר לך דרישות שלום. 

verso
לאחי היקר לי, אבו אסחק ברהון בי"ר מצליח נ"נ תאהרתי, ייתן לו אלוהים אריכות ימים ויתמיד את שלומו ואת חסדיו לו; מאת יחיא בן מוסא נ"ע.