
<html>
    <head>
        <title>Hebrew Translation of Letter: T-S 10J15.33</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J15.33</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00033/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אחי היקר לי, ייתן לך אלוהים אריכות ימים ויתמיד את שלומך ואת אושרך ואת חסותו לך ואת סיפוקך, ויגדיל</li>
<li>אצלך ועליך את חסדו וטובו, בט"ו באדר ראשון; מצבי, כמו שגור אלוהים יתגדל וישתכח, אתה</li>
<li>תקרא עליו במכתבי אנשינו ; אבקש מאלוהים כי יושיע ברחמיו, כפי שימצא לנכון. היינו מודאגים</li>
<li>בגללכם, עד שהגיעו נושאי המכתבים ממש היום, והם אומרים שהגעתם בשלום, תודה לאל על זאת.</li>
<li>לפני כן ביקשתי ממך, אחי, להיפגש עם כיאר ולשוחח עמו, והבטחת שתעשה בזאת מה שתוכל.</li>
<li>לבי יוצא לבוא מכתבך על מה שסידרת עמו, אל תילקח ממני, ואל אהיה בלעדיך. ועוד</li>
<li>הבטחת לי שתיפגש עם האדון אבו הרון בעניין היתרה שהוא חייב לי ; אקווה</li>
<li>שאת כל הדברים שביקשתי ממך בתזכירי, דברים אלה ואחרים, סידרת באופן שיגרום לי שמחה, ברצון האל, והלוא אין צורך שאזרז אותך.</li>
<li>ואשר רצית לדעת, אחי, לא נעלם ממך מה שסבלתי מבן פרח אלפאסי והיותו תובע אותי מאז מות אביו</li>
<li>עליו השלום, עד עכשיו, ומה שדיבר עלי בפסטאט. עשה לו אלוהים כמזימתו, ונחשף ונתגלה </li>
<li>להם עניינו, והלך האדון אבו אלחסין אלמבארכ בן אסחק והגן עליו נגדי ואף גרם שמינה מיופה כוח נגדי,</li>
<li>את בן אלנח'אס. בא זה ושמע את דברי, והיה יותר הגון ממנו, והבין שהוא שהכריז מלחמה נגדי. אבל לא הסתפק בזה,</li>
<li>עד שמינה נגדי את ברכאת חתנו בעניין החוב שלי לאלשירג'י, כי הוא ביקש ממנו שיהיה שליחו נגדי עד שיגבה</li>
<li>ממני, סכום אחר סכום. הוא אמר לו: לא בשביל עצמי אני רוצה להיות שליח; כתוב לי רק שקיבלת ממני את הכסף 'והוא</li>
<li>עכשיו שלי'. ונדנד לו עד שעשה לו זאת; וכאשר מת אלשירג'י, דרש הוא להיות לו יורש ואמר: אני</li>
<li>שילמתי את הכסף הזה. אבל התברר לבריות שאין בו יראת שמים, וכעסו עליו ואמרו: היה לו די כסף לתת</li>
<li>לשירג'י כספים על מנת לקבלם ממנו במשך ג' שנים, ואילו אנחנו בכל יום בהתכנסות ובמושב, ועד עכשיו לא התברר לנו דינו,</li>
<li>ישיב אלוהים את רעתו על ראשו, ויחסוך מאתנו את ההתעסקות בו. ככל שאני נוהג בו בטובה נוהג הוא עמי ברעה. ישלם</li>
<li>ה' לעושה הרעה כרעתו. אם תבקר אצל האדונים רבותי, ישמרם אלוהים, הודיעם זאת, וגם </li>
<li>לאדוני ורבי אבו אלפרג' ולאחרים, ואין צורך שאזרז אותך כלל לגבי כל מה שבתזכיר שלי. ואני מחכה</li>
<li>למכתב מפורט ממך על מצבך ועל כל מה שדרוש לי; דרישות שלום לך, ורחמי אלוהים. אסחק מוסר לך דרישות שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00033/canvas/2">
                    
                    
                    
                        <h3>verso</h3>
                    
                        <p>לאחי היקר לי, אבו אסחק ברהון בי"ר מצליח נ"נ תאהרתי, ייתן לו אלוהים אריכות ימים ויתמיד את שלומו ואת חסדיו לו; מאת יחיא בן מוסא נ"ע.</p>
                    
                </div>
            
        </section>
    </body>
</html>
