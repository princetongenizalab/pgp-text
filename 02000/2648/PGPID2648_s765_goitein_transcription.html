
<html>
    <head>
        <title>Transcription of Letter: ENA 2727.16</title>
    </head>
    <body style="max-width: 860px; margin: auto">
        <h1>Transcription of Letter: ENA 2727.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/0046d4f3-ed29-4f9f-95e7-4fcb8e9c69cb/manifest/canvas/982a359b-e4b6-4a52-8465-d692917b330f">
                    
                    
                    
                        <h3>Recto:</h3>
                    
                        <ol>
<li>ממלוכה אבו סהל</li>
</ol>
<p>ולד אלאהוב זל</p>
<ol>
<li>אלממלוך //יקבל// אלארץ וינהי למאלך רקה אנה ערף מא יאול אמרה אליה מן</li>
<li>סבב מות אכיה ואיקאעה //פי אלתהמה// ומותה ומן ענדה גוע בסבב דלך ולדלך</li>
<li>קצד אלממלוך אן תכון יד מאלכה חאיטה ושאמלה לה ליכלץ ממא</li>
<li>יקרב (?) פיה ונטרה נפסה ומן ענדה [. .]תא גוע פלמא לם פעל</li>
<li>אלמולא יאכד ביד כאדמה טמע פיי וגא אבן עמראן ווצע ידה עלי</li>
<li>מא חצר מן אתאת אלבית ומא אמכנני מן כבר סני וצעפי [[אן]]</li>
<li>אן אקאולה ולילא יעיב עלי . . מ . . א וגד ללסוק מא אן ע[גב]ה</li>
<li>אכדה ומא לם יעגבה וכאנת אלחאגה דאעיה אליה מתנאייה (?)</li>
<li>ופעל יכליהא אכדהא אלכאדם מנה עלי סביל אלבדיה (?) באופא ת . ן</li>
<li>ובאופא גבן ולם יטהר לה עין סוא כמסה דראהם ואנמא צאק עלי</li>
<li>אלשיך אבו אלרצא אלצ . . . //שי// . . . ל . מא וארי גואבה אל . . ואלבאקי .</li>
<li>ודעה עלינא פכאן גמלה מ . . . . ל מאיתין דרהם וקיל לאבן עמראן</li>
<li>אן פי אלדאר מדפון מאיה דינאר וכסר ומפתאח אלדאר בידה והו</li>
<li>מקים באלק[אהרה?] ומא יעלם סידנא וטן סידנא אן אלכאדם</li>
<li>מכתפי כמא אגאב פקסא עלי ואלמקדאר . . תחצל בעד (?)</li>
<li>פק . . ת גיר כפי ען סידנא //מא// כאן גרא עלי אלממלוך מן קול אל . .</li>
<li>ואכד אל[. . .]ם ומן ענדה ותגריתהם ותגרגרהם ולולא</li>
<li>אללה [. . . . .] ואלשיך אלתפארת אבו אלמחאסן כאן קד טאל</li>
<li>אלמכא[ן . . .] כאן כפא אלמקדאר אלדי גרם המקבה יהי</li>
<li>בע[ז]רך ו . . . . וירבה שכרך ושכרו סוא //מא// עלי אלממלוך מן</li>
<li>כלפה אל[זמ]אן וציקתה ומריץ אן קד חרם אכל אלכבז פלא אהל</li>
<li>ממא צאק עליה כיף ימות אנת תעלם אנה מא יקדר יקר (?)</li>
<li>ולא ינאם לא נהאר ולא ליל פאחתאג אתרך אלכבז מע קלתה</li>
<li>ואחצל זית כפה לילה [לילא?] ימות פי אלטלאם כפא בנא חצרנא</li>
<li>כיף נמות קדאם בעצנא //בעץ// גוע וממא גרי עלי מן הדה אלכלף</li>
<li>ואלגבון מן כל גהה מרץ אלממלוך שהר אליום מא קדר פיה עלי</li>
<li>קטעה סכר ולא מא חאר לאן אצחאב אלדיון ואלרהאנא/ת/ חא . . וני</li>
<li>חתי אכדוא מא תחצל מן (?) אלמולא אן ממלוכה תמסך באלמכאן או ען</li>
<li>כלוה אי שי ללממלוך בה מן אלפאידה פיתמסך בה ואן אלשי אלדי מן</li>
<li>ענד אללה ומן אחסאנך קטע עני פאהלכני ואהלכני מן ענדי</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/0046d4f3-ed29-4f9f-95e7-4fcb8e9c69cb/manifest/canvas/c0581d3f-a6fb-4fb4-aa51-2b064d8bb9e8">
                    
                    
                    
                        <h3>Verso:</h3>
                    
                        <ol>
<li>פסאלת אלשיך אלנזר יזכר בטוב פדכר אן סידנא אמר בקטעה</li>
<li>והדה תלת גמע אליום מא אכד אלכאדם מזונות ויעלם //סידנא//</li>
<li>אן הי קטעת ען אלממאליך פי הדה אלגמעה אן אלכאדם ואלעגוז</li>
<li>ואלמריץ גמום לא מחאלה פסאלתך באללה אן טאלבת</li>
<li>בדנב צבי תרכנא בהדה //אלחאל// ומצא ביתה ילעב הו יתטרב</li>
<li>ונחן נתכרב ויטן אלטאן אן נחן ראציין בדלך ואללה אעלא</li>
<li>ואעלם א . . //ידנא// . . יחצרה ויחצר אלדי קאל לה ען אלמאל</li>
<li>ויערפה מכאנה ומעהם עדים כשרים פאן חצל שי ברוך</li>
<li>המקום יפעל פיה אלמולא מא שא ואן לם יחצל שי פיסתריח</li>
<li>אלממלוך ויעלם סידנא אן אלכאדם ברי פתעוד עלי ועלי</li>
<li>מן ענדי . נוך ואש . . . אללה תעאלי לא יכלינא מנך ולא</li>
<li>מן אראך ויכין מושבך לעד לקיים ונאמן ביתך וממלכתך</li>
<li>יהיה נכון לפני עד עולם וכן יהי רצון</li>
</ol>
                    
                </div>
            
        </section>
    </body>
</html>
