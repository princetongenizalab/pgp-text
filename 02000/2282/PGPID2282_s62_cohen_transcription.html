
<html>
    <head>
        <title>Transcription of Letter: CUL Or.1081 J10</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1081 J10</h1>

        <p>Mark Cohen, Unpublished editions‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01081-J-00010/canvas/1">
                    
                    
                    
                        <ol>
<li>עבדהא אברהים אלמקים</li>
<li>בסנבאט</li>
<li>עבד הדרת הנגידות תכון משרתה לנצח ינהי אלי סאמיהא</li>
<li>אנה מקים בסנבאט וענדה אולאד ועאילה</li>
<li>ואלכל מרצא וקד קצרת ידה אן ינפק עליהים</li>
<li>ולא לה קדרה ולא אלא שרבה מא פגא עבדהא</li>
<li>קאצד פצל אללה תע ופצלה פי אן תדבר</li>
<li>עבדהא פי שי יעוד בה עליהם פאן קד גא</li>
<li>וכלאהם באסוא חאל מן אלמרץ ואלקלה</li>
<li>ואלערי ומא אולאהא פי אצטנאעה</li>
<li>ואלראפה לה ולאטפאלה ומא כאן לעבדהא</li>
<li>בדלך עאדה לכן אלצרוראת להא חכמהא</li>
<li>ואנא אני מא אלחקהם אלא מותא הקבה</li>
<li>יכפיל שכרה ויהיה בעזרתה ויתן לה</li>
<li>אחרית ותקוה ושלום הדרתה יגדל</li>
<li>ואל ידל וכן יהי רצון</li>
</ol>
                    
                </div>
            
        </section>
    </body>
</html>
