
<html>
    <head>
        <title>Transcription of Letter: T-S 8J19.9</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.9</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00009/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אלעזיז עלי אטאל אללה בקאך ואדאם נעמאך מן אל</li>
<li>קדס עמרה אללה לי כלון מן ניסן ערפך אללה ברכתה ויגעלה עליך ועלינא</li>
<li>אימן שהר ואברך סנה ואלחאל סלאמה ונעמה ושוק אליך קרב אללה אלאגתמאע</li>
<li>בך עלי כיר אנה ולי דלך ואנא אהניך בהדא אלפסח תזכה שנים רבות</li>
<li>ותגיע לשנים נעימים יאסידי כאן הדא אלאמר אלעטים במצר מא</li>
<li>קדרת עלי כטין תערפני אחואלך ותהדי קלבי מן אשתגאלה באחואלך לא[ן]</li>
<li>כאן מצא ר אברהם בן אלתלמיד אדאם אללה עזה וסאלתה יערפני אחואלכם</li>
<li>פוצל אלי כתאבה וערפני אנך פי עאפיה אדאמהא אללה לך וסרני דלך</li>
<li>עטים וערפני קצה עיאש ואנה תחת צעובה עצימה וגמני דלך</li>
<li>ואנך משתגל פי אמרה אללה ינטר אליה ברחמתה ואן כאן יאסידי</li>
<li>אלסת לא תכאתבני תערף לר אברהם בדלך ואן כנת לם תסלף</li>
<li>פתכתב אלי כתאב באחואלך ותערפני אן כאן וצל אליך כתאב מן סידי</li>
<li>אלשיך אבו סחק ברהון בדפע שי או לעיאש ותעלמני אן כאן יסאפרו</li>
<li>אלנאס מן אלאסכנדריה וידכרו //הנא// אן מראכב בן אבי עקיל תסאפר מן</li>
<li>מצר ולם נעלם ווצל לי כתאבין [ ] מן אסחק אבו אלאקרע</li>
</ol>
                    
                        <h3>Right Margin</h3>
                    
                        <ol>
<li>אליה [</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00009/canvas/2">
                    
                    
                    
                        <h3>Top Margin
Verso</h3>
                    
                        <ol>
<li>קראת עלי כאצה נפסך אלשריפה אפצל אלסלם ומן תשמלה ענאיתך אלסלם</li>
<li>ומן סאל עני אלסלם ותעלמני איש כאן מן //עיאש// אללה אללה כ[תא]ב ענה</li>
</ol>
<p>ושלוםך ירבה</p>
                    
                        <h3>Upside-Down</h3>
                    
                        <ol>
<li>לסידי ומולאי אבי יחיי נהראי בן נסים נע מן ישראל בן נתן נע</li>
<li>אטאל אללה בקאה ואדאמ נעמאה</li>
</ol>
                    
                </div>
            
        </section>
    </body>
</html>
