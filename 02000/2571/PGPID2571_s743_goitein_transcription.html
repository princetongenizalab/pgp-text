
<html>
    <head>
        <title>Transcription of Letter: Bodl. MS heb. d 76/57</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 76/57</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2571/iiif/canvas/1/">
                    
                    
                    
                        <ol>
<li>תקדמת כתבי למולאי אלשיך אטאל אללה בקאה ואדאם</li>
<li>תאידה וסלאמתה ונעמאה וכבת אעדאה פי אלמראכב</li>
<li>פי מרכב אלאפצל צחבה סידי אבו אלרצא בן בנת ראס אל</li>
<li>מתיבה משרוח ודאכלה ורקה חסאב במא אביע ומא</li>
<li>אשתרי תם צחבה עבדה בשארה רכב פי מרכב אל</li>
<li>צלטאן כתאב תאני ופי[ה חס]אב ורקה תאניה בשרח א[לדי</li>
<li>אנבאע ואלדי אשתרי ואן אלדי צח למולאי אלשיך ענדי קנה</li>
<li>ען אלדהב ואלעמאים ואלקליל ענבר בעד אלחרץ ותוגיה אלעוד ואל</li>
<li>מצד וביעה פאתני וכאן דק ומקארב ודפע לי [ע]לאל ענה מכס</li>
<li>דינ ונצף ואכד ג אלי תלת עמל לך בהא אלחצר ואשתרי לך</li>
<li>קפתין ניל ואחדה סער לג&gt; רפיעה ואלתאניה לא תקה בה</li>
<li>סער כח שרחהם ד קטע פי עדל לדאוד בן סגמאר קטעה</li>
<li>ולך ד ולי אנא פיה בקיתה ולם נכתב לך אסם ופעלת אלדי</li>
<li>רצמתה לי תם כאן דכר מולאי שרא עדלין כתאן וכאן פי טול אל</li>
<li>. . . ואלי כדי וכאנו אצחאב אלמראכב יועדו אלנאס אנה</li>
<li>ב]פעל מא קד פעלה אלכרא ה אלעדל אלי ו וכאן ואללה שי לם נסמע</li>
<li>קט מתלה ותצעפת אלמון ואלנחאס ואלמצארבה וקדי כאן עלי</li>
<li>דה]ני לא אוגה פי אלסנה כתאן ולולא אנה אשתריתה למא</li>
<li>. . . .].אצי. למא מסת. .[.]. וגירה וכר[א] אלפלפל דון טו.אל . .א</li>
<li>. . . . . . . . . . . . . . . . . . . . . . . . . . .]א. . . ולסאל.ובקי</li>
<li>. . . . . . . . . . . . . . . . . . . . . . . . . . . . .] אלצלטאן כיר</li>
<li>. . . . . . . . . . . . . . . . . . . . . . . . . . . . . . . . .] ודאוד</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ואבי[. . . . .]קנא | ווקת אלחסאב | לי פי גהה | מולאי ד וכסר |</p>
<p>ען דפתרין ובקי | מן אל.לא. . . | עליכם תקצטוה עלי | מא פעלנא | הונא</p>
                    
                        <h3>top margin, diagonal lines at 180 degrees to main text</h3>
                    
                        <p>יא&gt; קנטאר | לחקהא אן עלי רבע | בתלתי אלסלפה |</p>
<p>ועליך ועלא | דאוד וגאב | אלסאב טו | קיראט | אנת תקף | עלי | דלך</p>
                    
                </div>
            
                <div data-canvas="https://geniza.princeton.edu/documents/2571/iiif/canvas/2/">
                    
                    
                    
                        <h3>verso</h3>
                    
                        <ol>
<li>. . . . . . . . . . . . . . . . . . . . . . . . . . . . . . . . . . .] דכרת פי כתאבך</li>
<li>. . . . . . . . . . . . . . . . . . . . . . . . . . . . . . . . . .] תקדרי עלי אכרה</li>
<li>. . . . . . . . . . . . . . . . . . . . . . . . . . . . . . . . כת]אבה פלעלה קריתה</li>
<li>. . . . . . .]. . .צעב לא חילה ואנת מעצור פי חגיגתך גיר אן נרא גירך</li>
<li>. . . . .] בלביע ואלשרא לה ואלינא ואסתחצל אלאעדאל באסמה אם דכרת מולאי</li>
<li>אנך מנתצר כתאב פי נובה בן גנוני וקד תקדם מע פיג וקלת תפעל אלדי קלת אלי</li>
<li>אכיה מא ראית ותקבץ אלדי הו לנא ווקע עליה אלאתפאק ותביעה ותבקי</li>
<li>ואלטראח]תין וד מכאד אלסקלאטון ואש מא חצל תשתרי בה סוסי פאן כאן קד</li>
<li>אשתרית אל] ….ך תנפדה ואן כאן לם תשתרי פלא תשתרי שי תבדל אלדנאניר</li>
<li>בחסוניה או מא ריאת ותנפדהא ותנפד אלטראחתין ואלד מכאד יא מול[אי</li>
<li>קד צאפר עבדה בשארה פי מרכב אלצלטאן וצחבתה כתאן ופלפל ולאך וגירה</li>
<li>חואיג וקד ערפתה פי כתבי אן אלצרורה אלגאת אליה ואנה צעיף אלקדרה</li>
<li>וצעיף אלחסאב וכתיר אלנסיאן ומעולי פיה עלי תפצלך פי אלוקוף מעה</li>
<li>פי וקת אלביע ואלחסאב אלוכיל(!) ודכל אלדנאניר מן אלצירפה(!) פאנה לא</li>
<li>יקדר עלי שי יגריני פי דלך עלי עואידה ונעלם אני נכלף שטט וקד עדר</li>
<li>פי גיר מתאבי תרא אן מא תרכתני נפסי . . . . . .אלא. . ולא נתכל אלי</li>
<li>עלי //אללה// [ועל]יך ולא תתכלא ענא אללה לא יעדמני בקאה ואן צלחת למולאי פי חאגה</li>
<li>או כדמה ישרפני בהא פיפעל ובאללה אן בוי. ליגעלה לך מן דרהם ה ואני לא</li>
<li>מ. . .ר קראת עליך אלסלאם ומן תשמלה ענאיתה ואלאך ואולאדה אלסלאם</li>
</ol>
                    
                        <h3>bottom margin, straight lines at 180 degrees to main text. Address.</h3>
                    
                        <ol>
<li>מולאי אלשיך אבו אלפרג נסים בן שאכרה פרח בן יוסף נע קאבסי</li>
<li>עטיה נע</li>
<li>אדאם אללה סלאמתה ונעמאה</li>
</ol>
                    
                        <h3>Arabic:</h3>
                    
                        <p>מולאי אלשיך אבו אלפרג נסים אבן עטיה יצל אלי אלמהדיה לרסאל אללה</p>
                    
                </div>
            
        </section>
    </body>
</html>
