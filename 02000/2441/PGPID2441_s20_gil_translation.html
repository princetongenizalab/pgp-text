
<html>
    <head>
        <title>Hebrew Translation of Letter: ENA NS 18.35</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS 18.35</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/cb46bbd3-c6a5-4661-96ad-afeac148c4fc/manifest/canvas/3240fd0a-23b5-4687-a159-9b8f7f9e0e94">
                    
                    
                    
                        <h3>recto</h3>
                    
                        <ol>
<li>(1–2) על שמך. אני כותב לך, אחי ואדוני, היקר לי כבשרי, ייתן לך אלוהים אריכות ימים ויתמיד את חסדיו לך וימציא לך הצלחות ....</li>
<li> </li>
<li>מסוסה, בו' באלול, יודיעך אלוהים את ברכתו ואת ברכת (החודשים) שאחריו; במצב שבו אני מבקש מאלוהים שיביט אלינו ברחמיו ולא ימיתני</li>
<li>במצוקה זו. אני נשבע באבי, אחי, שבמרבית הזמנים אנו מבקשים את נפשנו למות, כי באמת הגענו לזמן</li>
<li>שעליו נאמר: ונבחר, וכו' ; יביא לנו אלוהים את הגאולה במהרה, או את המוות והמנוחה, כי הלוא אין טוב בחיים</li>
<li>בזמן הזה הירוד האומלל. כי מי שנקלע בו חייו הם מותו ואנחנו באמת המחכים, וכו'.</li>
<li>לפני כן שלחתי לך מכתבים בג' העתקות, האחת דרך מהדייה,</li>
<li>ושתי העתקות לפלרמו, מפורטות; הודעתי לך שהגיע אלי מכתבך, רק אחד מאז שנפרדנו; כתבת שאתה שמח שהגעתי ;</li>
<li>הייתי מוותר על זה, כי מי לי חוץ ממך, אלוהים שומרך לי ואל ייקח ממני את חייך. כתבת כמה שהתעצבת על פטירת</li>
<li>אמנו נ"ע; היתה בטובה כל הזמן, עליה השלום, ועיקר הטוב שהיה לה שלא תראה את הזמן הזה ....</li>
<li>הארור, כתבת על מה שאירע לכריכה ומה שהגיע בשלום ממה ששלחתי, הזמן מחייב זאת, ואף למעלה מזה. כמו כן, אחי,</li>
<li>מכרו בשבילנו משהו במהדייה; שער החליפין ק"ע, חזר ונעשה אלף שש"כ, ונעשה הדרהם שמינית; אבקש מאלוהים לשנות את הזמנים</li>
<li>ולהושיע, ברצון האל. כתבת שיצאו כ"ח הררחמים אדומים; הם האדימו רק מפני שהיו מגולים, ואולם הם</li>
<li>טובים ומצוינים ולמעלה מזה, והם שווים כאן היום נ' בדינר ואף פחות; אקווה שבטובך ובסיוע נמכרו,</li>
<li>מכירה טובה. אשר לי, אחי, אני בזמן הזה מבולבל וחסר דעה; אני נשבע באבי, אינני יודע אף מה לכתוב</li>
<li>מרוב דאגות, אקווה שתהיה האחרית לטובה, ברצון האל. כתבת שקנית בשותפות בינינו ד' משואי פשתים וסחורות, וכי</li>
<li>קידמת בשבילי את הכספים עד שתימכרנה, ייטיב אלוהים את נעוריך ואל ימנע ממך הצלחות! כתבת שהעמסת אותן:</li>
<li>ב'קארב' של מפרג' ג' משואים ואחד ב'קארב' של בן אלבעבאע, אשר ל'קארב' של מפרג', הוא נכנס לאטראבלס, וקיבל אדוני אבו אלפצל</li>
<li>זכריא בן אלשאמה את סחורות אנשינו. כתבתי לו מכתבים אחרים וביקשתי ממנו שיואיל למוכרן</li>
<li>וישלח את תמורתן אליך. כמו כן כתבתי אל אדוני אבו אלפצל יוסף בן כלפה, שימכור את המשאוי וישלח את תמורתו אליך:</li>
<li>אבל עד עכשיו לא קיבלתי מכתב מאיש מהם, ואיני יודע מה קרה. עכשיו, אחי, אבקש ממך, אם יעניק לנו אלוהים</li>
<li>שלום, תקנה מה שייתן אלוהים בלבך והוסף לזאת את היתרה מן התמורה מהדרהמים ותשתדל</li>
<li>בכל כוחך, כאשר הבטחת לי. אם תחליט לשלוח למהדייה הלוא זה הטוב ביותר, כי אם יגיעו משואים קטנים אלה</li>
<li>למהדייה נראה טובה מאלוהים, אבל לא טוב לקחת מה שלא יינתן. הפשתים אצלנו בסוסה בי"ב דינר</li>
<li>שקולים הקנטאר. עשה בשבילי משהו שלא אשכח לך : כי עברו עלי אבדות נוראות בשנה זו, ואקווה שיהיו לי חילופין</li>
<li>מאלוהים על ידך. כתבת שקנית לי סודר וכגד 'דביקי' ואורז ועדשים ומחצלות וכד קטן תמצית אלוי,</li>
<li>אל תילקח ממני, ואל אשאר בלי חסדך. הואילה לשלוח אל סתאת בת דודי (אחי אמי) אבו סקל נ''ע שמונה</li>
<li>דינרים פחות שמינית מטביעת פסטאט; שמא תקנה לה בהם רבעי דינר ותעשה לה בזאת טובה, תבוא לך זכות,</li>
<li>ותצווה על מי שיביאם לה שייקח ממנה אישרר שקיבלה אותם; אבל אם תוכל לשלוח לה המחאה, עשה זאת,</li>
<li>ותהיה לך מצווה אצל אלוהים, ברצון האל. כתבת על החתונה המבורכת במזל טוב; אלוהים הוא היודע, אחי,</li>
<li>היתה לי בגלל זאת דאגה עצומה ….</li>
<li>נפלת בידי אנשים מן הטובים והנכבדים ביותר והלוא זה נפלא, אבקש מאלוהים שיעשנה שעה מוצלחת ביותר ....</li>
<li>יתן, וכו'. רציתי כבר לכתוב מכתב אל אדוני ורבי</li>
<li>אבו אלכיר חותנך, אבל אין לי לא לב ולא ראש לזה; אבקש ממך שתברך אותו בשמי והתנצל אצלו בשמי בעניין הכתיבה. כיוצא בזה</li>
<li>אדוני בנו, שומרו אלוהים. ועכשיו, בני, דע איך להתנהג, ואוי לי אם תריב עם חותנך. ויהיה אף במקום</li>
<li>אביך נ"ע ובמקומי; ושים את חותנתך במקום אמך עליה השלום. חי אלוהים, אחי, כותב אני </li>
<li>מכתב זה ואני שטוף דמעה, כי זה קץ החיים, ולא נותר לי כאן איש שאשען עליו ואחלוק </li>
<li>עמו תוגה ושמחה. אבקש מאלוהים שיפגישנו בקודשו בקרוב, ברצון האל. המצב בארץ זו כולה</li>
<li>מידרדר, ככל שירצה אלוהים יתגדל וישתבח. אבדו בסוסה תרע"ב דינר. המחירים אצלנו: החיטים דינר וחצי בזהב;</li>
<li>קפיז שעורים דינר; השמן קפין בדינר. אני עומד לארוז קצת מיץ של אלת המסטיק, אולי אמצא</li>
<li>איך לשלוח לך. בני דודנו שלומם טוב; נולד לאחותך השבוע בן זכר, והבא בתור </li>
</ol>
                    
                        <h3>recto, right margin</h3>
                    
                        <p>(1–8) אתה. הנערה שאצלי עסוקה, אקווה .... בשלום. הסחורות ששלחת לא הגיעו מפלרמו עד עכשיו; אסון. הגיע אלי מכתב (הרשאה) לקבלתן, אבקש ממך שלא תפסיק לכתוב לי על ידי נושאי המכתבים, כי מכתבך כל הזמן בשרוולי. </p>
<p>(14-9) מאז הגיע אני קורא אותו בכל יום כי הוא אצלי במקום דמותך. כתבתי צרור (מכתבים) ושלחתי אותו לאדוני אבו אלפרג' מרדוך, ויש בו מכתב בשבילך, ומכתב לאדוני ורבי אבו אלסרור בן נתן, </p>
<p>(15–32) ומכתב לאדוני אבו יחיא ר' נהוראי ומכתב לאדוני הרופא, הודיתי לו על הדבר שעליו כתבתי לך. ומכתב לאבו אלסרור, שומרו אלוהים, ומכתב לאדוני אבו אסחק בן האלכסנדרוני, יתמיד אלוהים את גדולתו, ומכתב לאדוני אבו יוסף ישראל בן נתן, יעזור לו אלוהים, הואילה למסור לו אותו. ובמכתב .... נהוראי .... מכתבי אליך .... לקחת .... מה שכתבת .... פלרמו .... כי לא .... </p>
<p> </p>
                    
                        <h3>recto, top margin</h3>
                    
                        <p>הגיע מכתב עד עכשיו. הודעתי לך כמי שהגיע מכתב מאדוננו 'הראש', וכי קראו אותו לפני הקהל וקיבלוהו בכבוד ובשקט, אבל הפריעו לו מי שיפריע להם אלוהים בעולם הזה ובעולם הבא, זאת לידיעתך. אני שולח לך, בני ואדוני, דרישות שלום רבות וכל מי שאצלנו דורש בשלומך: ויהודה בן דודי (אחי אמי) דורש בשלומך; נפטר בנו, </p>
                    
                </div>
            
                <div data-canvas="https://figgy.princeton.edu/concern/scanned_resources/cb46bbd3-c6a5-4661-96ad-afeac148c4fc/manifest/canvas/a67214ea-fd37-4aac-ac1f-f243ed59e6a1">
                    
                    
                    
                        <h3>verso</h3>
                    
                        <ol>
<li>לך חיים ארוכים. אבקש מאלוהים שייתן לו חילופיו, בן לחיים. הואילה למסור (זאת) לאדוני ורבי אברהם, ייתן לו אלוהים שלום.</li>
<li>אני מתרעם (עליו) כי לא ראיתי ממנו מכתב תנחומים על אמי, אבל כבר התברר לי שאין לו זמן(?) לכתוב לי;</li>
<li>ואולם יותר מכל האנשים, לו אני סולח; אבקש מאלוהים לשומרו לנו ולפארנו על ידי חייו. כתבתי לאבו אלסרור,</li>
<li>ייתן לו אלוהים שלום, תשובה על מכתבו. מסור לאדוני הרב את מיטב דרישת השלום והתנצל לפניו כשמי שאיני כותב לו, כי המצב</li>
<li>שאני בו אינו משאיר לי לא ראש ולא דעת. לאדוני ורבי אבו אסחק בן האלכסנדרוני כבר כתבתי מכתב ;</li>
<li>אני נשבע באבי, מאז נפרדתי ממנו איני פוסק להזכירו ואת מעשיו וטוב לבו, אבל לא ראיתי ממנו</li>
<li>מכתב באוניות, והיה הדבר קשה עלי עד מאוד, כי בראותי ממנו מכתב, כאילו שאני רואה את דמותו</li>
<li>האצילה. אני שולח לך את מכתבי עם אדוני אבו אלפרג' מרדוך; זרז אותו לשלוח את שני משואי</li>
<li>הפשתים שבשביל אשת ברכאת, אם הגיעה אליו תעודת הזיכוי אשתקד בידי נושאי המכתבים, כי היא</li>
<li>במצוקה ; ימחק בה את שם ברכאת ויכתוב את שם אחיה, אסחק בן דונש, ומסור לאדוני, אבו </li>
<li>עמראן בן אחיו את מיטב דרישות השלום, ולאדוני ר' ישועה בית דין, יתמיד אלוהים את גדולתו, דרישות שלום ....</li>
<li>ולאדוני אבן אלקאש החבר, דרישות שלום ולאדוני אבו אלפרג' זרעה דרישות שלום ולאדוני אבו אלפרג' עזרא</li>
<li>ולאדוני ורבי אביו, דרישות שלום; ולאדוני אבו אלפרג' ינבת בן אלקמילה דרישות שלום; מסתפק אני באמונתי באלוהים.</li>
<li>שמא תואיל לקבץ בשבילי את המגיע לי, וקנה בזאת מה שייתן אלוהים בלבך; אם יזדמן ניל טוב 'חיתוך סכין' או אחר ....</li>
<li>כי אני אומר: עתיד אני, ברצון האל, לנסוע, למזרח או למערב, כי נמאסה עלי ארץ זו. אם יזדמן לך לשלוח, שלח למהדייה,</li>
<li>כך עדיף אם יזדמן לך לצאת אל הריף. קנה לי ולך; ובסופו של דבר, אין לי בזמן הזה מה להציע, ההחלטה מסורה בידך,</li>
<li>עשה מה שיזמן לך אלוהים, אלא שאני מבקש שלא תעכב לי כספים; מאלוהים אבקש, וממנו אני מייחל כי ייתן לך מלוא השמחה וייתן לך אחריך בנים</li>
<li>זכרים ויהיה החיחון הזה במזל טוב מאלוהים, וייתן לכם אושר זה עם זו ואל ישלח בך לא משנא ולא מקנא,</li>
<li>ובזאת דייני בשבילך, ואני כפרתך. מסור לאדוני אבו אלחסן סרור דרישות שלום והודע לו שכתבתי לאטראבלס</li>
<li>להודיע למשפחתו ששלומו טוב. ממש עכשיו הגיע אלי מכתב אדוני אבו אלפצל יוסף בן כלפה,</li>
<li>והוא כותב שהאונייה הקטנה של אבן אלבעבוע הגיעה גם כן לאטראבלס וכי באוניית אלתראג'מה הגיעו</li>
<li>משאוי ושני ברקלו פשתים, והם כתובים ברשימת המטען על שמו, אבל הם בשבילי, והטיל עליהם עיקול שליט מאזר.</li>
<li>לקחתי מכתבי השתדלות ואלחץ עליו שיכתוב את שמך ברשימת המטען. ותקנה ל....</li>
<li>דודי (אחי אמי), ייתן לו אלוהים שלום, חצי .... קטנה ....</li>
</ol>
                    
                        <h3>verso, address</h3>
                    
                        <p>לאחי ואדוני היקר לי, אבו זכריא יהודה בן משה נ''ע, ייתן לו אלוהים אריכות ימים ויתמיד את חסדיו לו וישמחו; אחיו המתגעגע אליו, לבראט בן משה נ"נ כן סגמאר ; לביתו בפסטאט, ברצון האל. </p>
                    
                </div>
            
        </section>
    </body>
</html>
