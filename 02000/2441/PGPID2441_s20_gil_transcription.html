
<html>
    <head>
        <title>Transcription of Letter: ENA NS 18.35</title>
    </head>
    <body style="max-width: 860px; margin: auto">
        <h1>Transcription of Letter: ENA NS 18.35</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/cb46bbd3-c6a5-4661-96ad-afeac148c4fc/manifest/canvas/3240fd0a-23b5-4687-a159-9b8f7f9e0e94">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתבת יאכי וסידי ועזיז נפסי ועדיל רוחי אטאל אללה בקאך ואדאם נעמאך וחסן עקבאך וע[ &nbsp; &nbsp; ] לקא [ &nbsp; &nbsp; ]</p>
</li>
<li>
<p>מן סוסה לו כלון מן אלול ערפך אללה ברכתה ומא יליה ען אחואל אסל אללה ינטר אלינא ברחמתה ולא ימיתני</p>
</li>
<li>
<p>פי הדה אלציקה וחק אבי יאכי אן נדעו אכתר אלאוקאת אלא באלמות לאנא באלחקיקה וצלנא אלי אלוקת</p>
</li>
<li>
<p>אלדי קיל פיה ונבחר מות מחיים לכל הש וגו עגל אללה עלינא באלפרג או במות יריח פלא כיר פי חיאה</p>
</li>
<li>
<p>פי הדא אלוקת אלדני אלכסיס ואן מן חצל פיה כאן חיאתה מותה ונחן באלחקיקה המחכים למות ואיננו [ויטמנוה]</p>
</li>
<li>
<p>ויחפרוהו ממטמונים עד ישקיף וירא יי משמים וקד תקדמת כתבי ג נסך ואחדה עלי טריק אללמהדיה(!)</p>
</li>
<li>
<p>ונסכתין לסקליה משרוחה אעלמתך אן וצל אלי כתאבך ולם ארא סואה מד פארקתך דכרת סרורך בוצול[י]</p>
</li>
<li>
<p>מסתגני כנת ען דלך פמן לי סואך חרסך אללה עלי ולא עדמני בקאך דכרת [&nbsp; &nbsp; ] מא וקע עלי קלבך מן ופאה</p>
</li>
<li>
<p>ואלדתנא נע לם תזל רחמהא אללה מקבלה ותמאם אקבאלהא אד לם תשאהד הדא אלוקת אל[ &nbsp; &nbsp; &nbsp; ] אל</p>
</li>
<li>
<p>מלעון דכרת מא גרי עלי אלרזמה ומא סלם מן אלדי וגהת אלוקת יוגב הדא ואכתר מנה וכדלך יאכי</p>
</li>
<li>
<p>אביע לנא שי באלמהדיה אלצרף קע רגע אלצרף אלף ששכ צאר אלדרה תמן אסל אללה יבדל אלאוקאת באל</p>
</li>
<li>
<p>פרג אן שא אללה דכרת אן כרגת אלנח דרא חמר ואנמא אחמרת בסבב אנהא כאנת מגליה ואמא פהי</p>
</li>
<li>
<p>גיידה פוק אלגאיה[ה &nbsp; &nbsp; ] והי תסוא אליום הנא נ בדינ ואקל וארגו אן באקבאלך [וסעווד] וסעדך אביעת</p>
</li>
<li>
<p>ביע גייד ואמא אנא יאכי פי הדא אלוקת[כמנ] מלתאת ומא לי ראי ולא וחק אבי אערף מא אכתב</p>
</li>
<li>
<p>מן שגל אלסר ארגו עאקבה כיר אן שא אללה דכרת אנך אשתרית ביני ובינך ד אעדאל כתאן וחואיג ואנך</p>
</li>
<li>
<p>אסלפתני עלי אלדרא אלי אן תבאע תם אללה שבאבך ולא אכלאך מן אלתופיק דכרת אנך אוסקתהא</p>
</li>
<li>
<p>פי קארב מפרג ג וואחד פי קארב בן אלבעבאע אמא קארב מפרג דכל אטראבלס וקבץ סידי אבי אלפצ[ל]</p>
</li>
<li>
<p>זכריא בן אלשאמה רחאלאת אצחאבנא פכתבת אליה עדה כתב[ואלי סיד] סאלתה יתפצל יביעהא</p>
</li>
<li>
<p>ויוגה תמנהא אליך וכדלך כתבת אלי סידי אבו אלפצל יוסף בן כלפה באן יביע אלעדל ותוגיה תמנה אליך</p>
</li>
<li>
<p>ואלי אלאן לם יצל לי כתאב מן אחדהם ולא אעלם מא גרי ואלאן יאכי אחב אדא תפצל אללה באל</p>
</li>
<li>
<p>סלאמה[תבי]תשתרי מא אלהמך אללה אליה ותציף אליה מא בקי מן תמן אלדרא בעד אלאגתהאד</p>
</li>
<li>
<p>גאיה חסב אלמעהוד מנך ואן ראית יכון תוגיהך ללמהדיה פהו אחסן לאן וצלת הדה אלעדילאת</p>
</li>
<li>
<p>אלי אלמהדיה אכד אללה בידינא לכן אכד מא לם יעטא צעב ואלכתאן ענדנא בסוסה ביב דינ</p>
</li>
<li>
<p>//ואזנה// אלקנטאר ותעמל לי מא לא אנסאה לך לאן גרת עלי גואיח עטימה פי הדה אלסנה וארגו אלכלף</p>
</li>
<li>
<p>מן אללה עלי ידיך ודכרת אן אשתרית לי מלחפה ותוב דביקי ורז ועדס וחצר וזויר הלילג</p>
</li>
<li>
<p>מרבא לא עדמתך ולא כלות מן תפצלך תתפצל תוגה אלי סתאת בנת כאלי אבו סהל נע תמאניה</p>
</li>
<li>
<p>דנא גיר תמן בצנגה מצר לעלך תשתרי להא בהא רבאעיה תרתפק בהא ידכל עליך זכות</p>
</li>
<li>
<p>ותאמר מן יוצלהא אליהא יכתב עליהא רקעה בוצולהא אלי[חנו] אן אמכנך ספתגה אליהא אעמל</p>
</li>
<li>
<p>מא יתיבך אללה עליה אן שא אללה דכרת אמר אלזיגה אלמבארכה אלמימונה ואללה יעלם יאכי</p>
</li>
<li>
<p>לקד חצל עלי קלבי מן דלך תקל עטים [ &nbsp; &nbsp; &nbsp; &nbsp; ]אחה קלבך</p>
</li>
<li>
<p>וחצולך פי יד קום אכיאר וגוה אלנאס הי אלנעמה אסל אללה יגעלהא אימן סאעה ו[ &nbsp; ]</p>
</li>
<li>
<p>יתן יי את האשה הבאה אל ביתך כרחל וכלאה וגו ולקד ארדת נכתב כתאב למולאי אלשיך</p>
</li>
<li>
<p>אבי אלכיר צהרך מא לי קלב ולא דהן אחב תהניה עני ותבסט עדרי ענדה פי אלכתאב וכדלך</p>
</li>
<li>
<p>סידי פתאה חרסה אללה ואלאן יאולדי אערף כיף תכון ואיאי תכאלף צהרך ואגעלה עוץ</p>
</li>
<li>
<p>ואלדך נע ועוצי ואגעל כתנתך עוץ ואלדתך רחמהא אללה ובאללה יאכי אני אכתב הדא</p>
</li>
<li>
<p>אלכתאב ואלדמוע תגלבני לאן הדה פרקה אלחיאה ומא בקי לי הנא אחד אסתנד אליה ואפרג</p>
</li>
<li>
<p>מעה המי ופרחי אסל אללה יגמענא בקדסה קריב אן שא אללה ואחואל הדה אלדיאר כלהא</p>
</li>
<li>
<p>תאלפה אלא אן שא אללה עז וגל וקד פנא בסוסה תרעב דינר אסעארנא אלקמח דינ ונצף עין</p>
</li>
<li>
<p>אלקפיז אלשעיר בדינ אלזית [ב] קפיז בדינ ואנא עלי עקד קליל סאדוראן לעל נגד</p>
</li>
<li>
<p>תוגיהה לך בני עמנא בכיר וקד תואלד לאכתך פי הדא אלאסבוע בן זכר ואלעאקבה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>לך ואלצביה</p>
</li>
<li>
<p>אלתי ענדי משגולה</p>
</li>
<li>
<p>ארגו [&nbsp; &nbsp; &nbsp; ] אלסלאמה ואלחואיג</p>
</li>
<li>
<p>אלתי וגהת לם תצל מן סקליה</p>
</li>
<li>
<p>אלי אלאן בלא וצל לי כתאב</p>
</li>
<li>
<p>בקבצהא אחב מכאתבתך</p>
</li>
<li>
<p>לא תקטעהא עני מע אלפיוג</p>
</li>
<li>
<p>לאן לם יזול כתאבך מן כמי</p>
</li>
<li>
<p>מד וצל כל יום אקראה</p>
</li>
<li>
<p>לאנה ענדי מקאם רויתך</p>
</li>
<li>
<p>וכתבת צבארה וגהתהא</p>
</li>
<li>
<p>לסידי אבי אלפרג מרדוך</p>
</li>
<li>
<p>פיהא כתאב לך וכתאב</p>
</li>
<li>
<p>לסידי //ומולאי// אבי אלסרור בן נתן</p>
</li>
<li>
<p>וכתאב למולאי אבי יחיי</p>
</li>
<li>
<p>ר נהראי וכתאב למולאי</p>
</li>
<li>
<p>אלטביב שכרתה עלי</p>
</li>
<li>
<p>מא כתבת בה וכתאב</p>
</li>
<li>
<p>לאבי אלסרור חרסה אללה וכתאב</p>
</li>
<li>
<p>לסידי אבי אסחק בן</p>
</li>
<li>
<p>אלאסכנדראני אדאם</p>
</li>
<li>
<p>אללה עזה וכתאב</p>
</li>
<li>
<p>לסידי אבי יוסף</p>
</li>
<li>
<p>ישראל בן נתן אידה</p>
</li>
<li>
<p>אללה תת[פצל תוצלה]</p>
</li>
<li>
<p>אליה ופי כתא[ב]</p>
</li>
<li>
<p>נהרא[י]</p>
</li>
<li>
<p>לה ה[ ]</p>
</li>
<li>
<p>כתאבי אליך אכד אל[ ]</p>
</li>
<li>
<p>מא דכרת [ ]</p>
</li>
<li>
<p>סקליה [ ]</p>
</li>
<li>
<p>לאן מא [ ]</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>וצל ללאן כתאב [ ]</p>
</li>
<li>
<p>וערפתך פי</p>
</li>
<li>
<p>כתאבי וצול</p>
</li>
<li>
<p>כתאב סידנא</p>
</li>
<li>
<p>אלרייס ואן</p>
</li>
<li>
<p>קרי עלי אל</p>
</li>
<li>
<p>גמאעה ואתר</p>
</li>
<li>
<p>מנהם סאכן</p>
</li>
<li>
<p>לכן אפסדו</p>
</li>
<li>
<p>עליה מן אפסד</p>
</li>
<li>
<p>אללה דניאהם</p>
</li>
<li>
<p>ואכראהם אנהית</p>
</li>
<li>
<p>דלך אליך</p>
</li>
<li>
<p>כצצת ולדי</p>
</li>
<li>
<p>וסידי אלסלם</p>
</li>
<li>
<p>אלכתיר וכל</p>
</li>
<li>
<p>מן ענדנא</p>
</li>
<li>
<p>יכצך אלסלם</p>
</li>
<li>
<p>[ויה]ודה בן כאלי</p>
</li>
<li>
<p>יכצך אלסלם</p>
</li>
<li>
<p>וקד תופי</p>
</li>
<li>
<p>ולדה</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/cb46bbd3-c6a5-4661-96ad-afeac148c4fc/manifest/canvas/a67214ea-fd37-4aac-ac1f-f243ed59e6a1">
                    
                    
                    
                        <h3>verso</h3>
                    
                        <ol>
<li>
<p>ולך טול אלבקא אסל אללה יכלף עליה בולד אלחיאה תתפצל תבלג מולאי סידי אברהם סלמה</p>
</li>
<li>
<p>אללה ואנא לאים אד לם ארא לה כתאב עזא פי ואלדתי לכן קד צח ענדי אן תנקצה מכאתבתי</p>
</li>
<li>
<p>לכן אנא אעדר לה מן סאיר אלנאס אסל אללה יחרסה עלינא ויתוגנא בבקאיה וקד כתבת לאבי אלסרור</p>
</li>
<li>
<p>סלמה אללה גואב כתאבה ותבלג מולאי אלרב אגל אלסלם ותעתדר לה עני פי אלכתאב לאן אלחאל</p>
</li>
<li>
<p>אלדי [אכ]ון פיה מא יבק מעה דהן ולא עקל מולאי אלשיך אבי אסחק בן אלאסכנדראני תקדם כתאבי</p>
</li>
<li>
<p>אליה ואנא וחק אבי מד פארקתה נלהג בדכרה ובנת אפעאלה וחסן אכלאקה ולם ארא לה</p>
</li>
<li>
<p>כתאב פי אלמראכב פשק עלי דלך עטים לאני אדא ראית כתאבה כאני נשאהד גרתה אל</p>
</li>
<li>
<p>כרימה וכתאבי אליך מע סידי אבי אלפרג מרדוך פתאכד עליה פי תוגיה אלעדלין אל</p>
</li>
<li>
<p>אלכתאן(!) אלדין אלי אמראה ברכאת אן כאן וצלת אליה אלאבראה עאם אול מע אלפיוג לאנהא</p>
</li>
<li>
<p>תחת ציקה ויזיל אסם ברכאת ענהא ויכתב אסם אכיהא אסחק בן דונש ו[תוצ]ל סידי אבו</p>
</li>
<li>
<p>עמראן אבן אכיה אגל אלסלם וסידי ר ישועה בית דין אדאם אללה עזה אלסלם [&nbsp; &nbsp; &nbsp; ]</p>
</li>
<li>
<p>וסידי אבן אלקאש החבר אלסלם וסידי אבי אלפרג זרעה אלסלם וסידי אבו אלפרג עזרא</p>
</li>
<li>
<p>ומולאי אלשיך ואלדה אלסלם וסידי אבי אלפרג ינבת בן קמילה אלסלמ חסבי ת[קתי באל]ל[ה]</p>
</li>
<li>
<p>לעל תתפצל תולף לי מא יכצני תשתרי בה מא אלהמך אללה ואן אתפק ניל צאלח קטע סכין או גירה [ &nbsp; &nbsp; &nbsp; ]</p>
</li>
<li>
<p>לאני נקול אני אלמקבלה אן שא אללה מסאפר שרק או גרב לאני צקת מן הדה אלדיאר ואן אתפק לך תוגיה פללמהדיה</p>
</li>
<li>
<p>אחסן ואן אתפק לך אלכרוג ללריף פאשתרי לי ולך ובאלגמלה מא לי פי הדא אלוקת ראי אלאמר אליך מצרוף</p>
</li>
<li>
<p>מא ופקך אללה אליה אעמלה גיר אן אחב לא תאכר עני דרה ואללה אסל ואליה ארגב יתם פרחך ויעקבך בבנים</p>
</li>
<li>
<p>זכרים ויגעלה עליך אימן אתצאל ואן יסעד בעצכם בבעץ ואן לא ישמת בך עדו ולא חסוד</p>
</li>
<li>
<p>והו חסבי פיך וכליפתי עליך ותבלג סידי אבי אלחסן סרור אלסלם ותערפה אני כתבת לאטראבלס</p>
</li>
<li>
<p>באל [ישר] תעריף לאהלה אנה בכיר ופי סאעתי הדה וצל אלי כתאב סידי אבי אלפצל יוסף בן כלפה</p>
</li>
<li>
<p>ידכר אן מרכב אללטיף אלדי לאבן אלבעבאע וצל איצא לאטראבלס ואן וצלת פי מרכב אלתראגמה</p>
</li>
<li>
<p>עדל וברקלויין כתאן מכתובין פי אלשרנבל באסמה [ופי] והם ברסמי פעקלהם צאחב מאזר</p>
</li>
<li>
<p>ואנא קאל [ &nbsp; ] אכדת כתב ענאיה ואכד עליך פי כתבה אסמך פי אל[פרג] שרנבל ותשתרי ל[ ]</p>
</li>
<li>
<p>כאלי סלמה אללה נצף [ &nbsp; ] דקיקה [ ]</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>[ל]אכי וסידי ועזיז נפסי אבי זכריא יהודה בן משה נע &nbsp; אכיה אלמשתאק אליה לבראט בן משה ננ בן [סגמאר]</p>
</li>
<li>
<p>אטאל אללה בקאה ואדאם נעמאה וסראה مستقره الفسطاط ان شاء الله</p>
</li>
</ol>
                    
                </div>
            
        </section>
    </body>
</html>
