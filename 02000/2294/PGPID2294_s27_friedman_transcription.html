
<html>
    <head>
        <title>Transcription of Letter: CUL Or.1080 J173</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J173</h1>

        <p>Mordechai Akiva Friedman, <em>Jewish Polygyny‎</em> (in Hebrew) (Tel Aviv: Bialik, 1986).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00173/canvas/1">
                    
                    
                    
                        <ol>
<li>מן ואלדת דאוד לסולימאן יצל דוכאן</li>
<li>אלגמל קצר אלשמע אן</li>
<li>שא אללה</li>
</ol>
<ol>
<li>כתאבי אליך יאולדי ואלעזיז עלי אטאל אללה בקאך ואדאם</li>
<li>איאם סלאמתך ובעד אבקך אללה יאולדי כתבת</li>
<li>עודת כותב ולם נרא להא גאוב ואשתגלת קלבי</li>
<li>ואנא צאימה ליל ונהר באכיה ומא לי לא עיש</li>
<li>ולא הנא ולאלא אוכיתך מותקלה לא קעדת</li>
<li>סאעה ואחידה ואנת תעלם אלחאל פי בלד</li>
<li>אלגורבה ואוכתך פי נפס אן אוכרה ואן כאן</li>
<li>לך סביל יאבני פלא ת[תא]כר עני פתגי תברד</li>
<li>כבדי יאולדי אללה אללה וקד וגהת לבית</li>
<li>סידי אבו סעיד גומלת כותב ומא סמעת</li>
<li>לך כבר וקלבי עלא אנך ואיצא לכאלך כתבת</li>
<li>לה כותב ומא ארית גאוב וכאן יאולדי</li>
<li>אועדנא כתנך אנה יוכדנא למצר כמא</li>
<li>גאת אלא הונא וחבלת קאל כתנך מא ארגע</li>
<li>אלא מצר אבדא ואוכתך מותקלה ומא</li>
<li>יסתר לי נכילהא מע צרתהא פלא תקול יאבנ[י]</li>
<li>אני גפיתך ואסלאם עליך ואלאחבאב</li>
<li>כלהם אלסלאם וכאלך וגמיע מן סאל ענה</li>
<li>אלסלאם</li>
</ol>
                    
                </div>
            
        </section>
    </body>
</html>
