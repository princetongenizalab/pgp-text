
<html>
    <head>
        <title>Transcription of Letter: ENA NS 22.20</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.20</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/b1c2ceac-ad40-4d12-8871-7f47efcb0083/manifest/canvas/e3885e01-833e-4bda-828a-6d7102f2578b">
                    
                    
                    
                        <ol>
<li>ש[. . . . . . . . . . . . . . . . . . . . . . . . . . .</li>
<li>אנני [. . . . . . . . . . . . . . . . . . . . . . . .</li>
<li>מן אלכיר ו.[. . . . . . . . . . . . . . . . . . . .</li>
<li>ויגעלהא עלי [. . . . . . . . . . . . . . . . . . . .</li>
<li>בחיאתך ויק.[. . . . . . . . . . . . . . . . . . .</li>
<li>ויוקף להא תואב[. . . . . . . . . . . . . . . . . .</li>
<li>פאלבארי תע עאלם פ[. . . . . . . . . . . . . . . .</li>
<li>אלביתה ונורהא ואן שקוק [ע]ן [. . . . . . . . . . .</li>
<li>מסתגמעין פכמא פרקנא פי אלבלאד [. . . . . .</li>
<li>טי אלאראצי כדאך יגמענא פי מוצע אן יכתאר</li>
<li>כמא ועד פי כתאבה עלי יד נבייה עלי אלסלאם כי</li>
<li>אם יהיה נדחך בקצה השמים משם יקבצך וגמ</li>
<li>ויטמן קלובנא וקלובכם מן השמועות אשר אינם</li>
<li>טובות ויפעל מענא ומעכם למען שמו הגדול</li>
<li>לאן נחן בין שני האריות יצילנו מהם שנ ואף גם</li>
<li>זאת בהיותם בארץ אויביהם לא מאסתים וג</li>
<li>פנשתהי אן לא תקטע [כ]תבך ואכבארך [. . . .] לאן</li>
<li>אדא חצל כתאבך קאם ענדנא כמשאהדתך ותקרי</li>
<li>סלאמי לאכוך אבי אלמפצל תפצל אללה עליך ועליה</li>
<li>באלרחמה ואלענאיה ואלסלאם אלתאם עלי ואלדך</li>
<li>אלשיך אבו מנצור ועלי אהל ביתה ועלי עמך אלשיך</li>
<li>אלאגל אבו סהל ותבוס וגהה ותערפה כתרה שוקי</li>
<li>אליה ועתבי עליה חית אנני סיירת לה כתאבין ולם</li>
<li>וצל לי גואבהן ותכליה [י]סייר אלמרוד מע שכץ</li>
<li>אמין ואלסלאם עלי ולדה אבו . . .</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/b1c2ceac-ad40-4d12-8871-7f47efcb0083/manifest/canvas/90424e12-c13d-49ea-b620-a2c0b8f29ddc">
                    
                    
                    
                        <h3>verso</h3>
                    
                        <ol>
<li>אבן עמך ופקה אללה תע ושאהדנא פרחה ועלי ואלדתך [ו]עלי</li>
<li>אכיה אלצגיר ועלי אלשיך אבו סרור בן עמתך ופקה אללה תע</li>
<li>ועלי עמתך איצא ואלסלאם אלתאם עלי סת אלמעאני</li>
<li>בנת עמי ופקהא אללה תע וערפהא אן בנתהא סת אלעלם</li>
<li>פי אלף נעמה לם תעוז סוא נצרהא ותסאלהא אן</li>
<li>תסייר קמאשהא לאנהא מכשופה מנה ואלמניאר</li>
<li>ואלאבריק ואלטסת והי מחתאגה להם ומגבונה פיהא</li>
<li>לה יכון פי ביתהא טסת נחאס או אבריק ותקדם קדאם</li>
<li>זוגהא אבריק פכאר פחצל להא כל וקת כצאם</li>
<li>ונכד מן גהתהם ואיצא אנהא ואלש. . . .ם מן</li>
<li>גהתהם ימממא(!) אן מא בימסרה אן יסייר אלי</li>
<li>ענדכם רסול אמיר מן אלאמרא בכט ואלי מצר יואלי</li>
<li>אלקאהרה מע אלרסול פהו יגיכם ומא יברח אלא</li>
<li>באלקמאש ואלנחאס ומא בי עיקה ען דלך אלא</li>
<li>ותנא והי ו.י תסאל אמהא ותחלפהם בכאלק אלוגוד</li>
<li>אן יסייר להא שייהא ואלסלאם עלי יוסף ונסים</li>
<li>ואלסלאם עלי אבן עמתי מוסי ופקה אללה תע ואלסלאם</li>
<li>עלי עמתי אם דוד ועלי צגארה [. . . . . . . . . . . . .</li>
<li>ואלסלאם עלי עמי אב[. . . . . . . . . . . . . . . . . . . . .</li>
<li>ואלסלאם עליכם [. . . . . . . . . . . . . . . . . . . . . . .</li>
</ol>
                    
                </div>
            
        </section>
    </body>
</html>
