
<html>
    <head>
        <title>Transcription of Legal document: Bodl. MS heb. d 66/77</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. d 66/77</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-77/1.json">
                    
                    
                    
                        <ol>
<li>למא כאן פי יום אלא[ אל]תאמן מחדש מרחשון</li>
<li>דשנת אלפא וארב[ע מא]ה ושבעים ותלתה שנין</li>
<li>לשטרות בפסטאט מצרים דעל נילוס נהרא</li>
<li>מותבה רשותיה דהדרת יקרת צפירת תפארת</li>
<li>כבוד גדולת קדושת מרנו ורבנו הוד דורנו</li>
<li>נסיכנו ונשיא אלהים בתוכנו אדוננו נתנאל הלוי</li>
<li>רכב ישראל ופרשיו יהי שמו לעולם וצל אמר</li>
<li>הדרת אדוננו יחיד דורנו באסתחלאף אלשיך אבו</li>
<li>מנצור אלכהן מ ור אלעזר הכהן הזקן שצ בן מ נתן הזקן נע</li>
<li>לכצמתה סת אלחסב אבנה אלשיך אבו אלפצל השר הנכ</li>
<li>הלוי הידוע בן אלבצרי נע שבועת היסת עלי גמיע מא</li>
<li>אדעת עליה בה במושב הדרת אדוננו יחיד דורנו</li>
<li>ובית דינה ונצדלך(!) אלדי חלף עליה מ אלעזר הכהן שצ</li>
<li>אנה לם יסתרהן יום קט אלחלה אלזרקא אלדי וקעת עליהא</li>
<li>אלמחאכמה והי מערקה זרקא ומעגר ומכלף באלוחד</li>
<li>מן הדה אלג קטע מרקום מג אעלאם וצפין ואנה לם</li>
<li>יביעהא באזיד עלי מא אגאבתה פי אלסוק פי אלנדא והו</li>
<li>דינאר ואחד ו עליה אלסטל ואלמאורד ואלתסעין</li>
<li>דרהם אלכרא אלדי דכר אנה אוצלהא אליהא ואלתלאתה</li>
<li>דנא אלדי דכר אנה לם יאכדהא ען חואלה אבו אלכיר אל</li>
<li>אסכנדראני מן יהודה אכו אבו אלכיר אלמדכור אנה</li>
<li>מא קבץ מנה שי בסבבהא אלבתה ואן אלקנטאר אל</li>
<li>מאורד מע אלסטל מא להא קבלה מנה שי וגלגלנא</li>
<li>עליה פי ימינה דלך אנה לם יכונהא פי ביע מא תצרף</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-77/2.json">
                    
                    
                    
                        <h3>verso</h3>
                    
                        <ol>
<li>להא פי[ה] מנד ערפהא [. . . . . .] פחצר אבו מנצור אל</li>
<li>כהן אלמדכור פי אלתאר[יך אלמדכ]ור ואכרגנא ספר</li>
<li>ה]תורה המקודש וחמל[ה . . . .] עלי ידי וגדדנא</li>
<li>ב]אסמה ונ. .נא עליה גמיע דעאוי כצמתה אל</li>
<li>מדכורה לעיל ואלגלגול ואחרמנא שבועת דינה</li>
<li>עליה וקאל בחצרתנא אמן עלי גמיע דלך בעד</li>
<li>אן חצרא שאהדין בין ידינא והמא אלחבר ר יחזקאל</li>
<li>הכהן ביר עלי החבר נע ור שמריה השמש ושהדו</li>
<li>ענדנא אנהמא אקנו מנהא אעני מן סת אלחסב דא</li>
<li>קנין שלם בתר דאישתמודועוה אנהא קד אברת</li>
<li>מ אלעזר הכהן מעכשיו בעד ימינה הדה מן גמיע אל</li>
<li>דעא]וי ואלמטאלבאת ואלחקוק באסרה[א] סוי אלכה[.</li>
<li>ע]שרין דינאר עלי מא זעמת ומא דה. .[. . . .</li>
<li>כתבנא וחתמנא דליהוי לזכו וכתב הדא אל[. . . .</li>
<li>נסכתין מרפקתין וכדלך כתבנא כטוטנא פי אלת[אריך</li>
<li>אלמדכור יעקב הכהן בר יוסף נע מבורך בר נתן</li>
<li>החבר סט</li>
</ol>
                    
                </div>
            
        </section>
    </body>
</html>
