
<html>
    <head>
        <title>Transcription of Legal document: Bodl. MS heb. d 66/83</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. d 66/83</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-83/1.json">
                    
                    
                    
                        <h3>}</h3>
                    
                        <ol>
<li>חצר פי בית דין הקבוע במצרי[ם] פי יום אלכמיס כא יום</li>
<li>מן טבת סנה אלף ותלת מאיה כמסין וסבעה סנין למנין שטרות</li>
<li>מנצור בן מכתאר ומעה ולדה אלחלל אלדי לם יערף אסמה בל קאל כניתה</li>
<li>אבו נצר מטאלב לשלמה בר נתנאל אלצירפי בארתהם אלדוכר אבנה נתנאל</li>
<li>ננ וגרי כטוב אסתקר אכרהא אן מנ[צו]ר הדא אקני מן רוחה פי מושב</li>
<li>בית דין פי אליום אלמדכור אן גמיע מא [. . . . .] מן ארת זוגתה דוכר</li>
<li>בת נתנאל קד געלה לודלה אלחלל אלמקדם דכרה //במתנה גמורה// ורד אמרה אלי בית</li>
<li>דין לאגל צג/י/רה בעד דלך סאל שלמה בר נתנאל הדא הל ענדך שי</li>
<li>ממא כלפתה דוכר אכתך או וגדת ענדך מא כלפתה בעד ופאה ואלדך</li>
<li>ננ או וצאך ואלדך בשי א.ג . . . . מן הדא פי תבתה פאגאב שלמה</li>
<li>הדא וקאל מא כלפת אכתי דוכר [ענדי] שי ולא וגדת להא בעד ופאה ואלדי שי קליל</li>
<li>ולא כתיר ולא עלמת אן כאן [וצו להא] ואלדי שי ולא וצאני ואלדי רצי אללה ענה</li>
<li>אן להא שי ולא וגדת פי תבת [ואלדי] שי ודכר מנצור הדא אן דוכר</li>
<li>זוגתה כאנת קד דפעת לאכיהא שלמה הדא ק דינר דפעתהא אליה</li>
<li>פי חיאתהא לעמארה אלדאר וסאל שלמה הדא ען הדה אלמאיה דינ</li>
<li>פקאל מא ענדי מן הדא שי ולא דפעת מא דכרה לי קט וסאל גמיע מן חצר</li>
<li>הנדכם(!) עדות או זכות להדא אלצבי פלם יחצר לאחד בשי ואנצרף</li>
<li>אלמושב עלי אן יחצרו מדה שהר פאן חצר עדות יעמל בחסבה ואלא</li>
<li>קטע אלחכם במא[. . . . . . .].ל. . . .[. . . . . . . . . . . . . . . . . .</li>
</ol>
                    
                </div>
            
        </section>
    </body>
</html>
