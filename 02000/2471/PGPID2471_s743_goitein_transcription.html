
<html>
    <head>
        <title>Transcription of Letter: Bodl. MS heb. e 100/57</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. e 100/57</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2471/iiif/canvas/1/">
                    
                    
                    
                        <ol>
<li>כתאבי אלי מולאי אטאל אללה בקאה ואדאם עזה ונעמאה ומן חוסן אלתופיק</li>
<li>לא אכלאה וגמעני ואיאה אן שא אללה תע וסוא דלך אן אלדי נעלמך בה אן</li>
<li>אלחויגאת וצלו לנא כולהם סאלמין ועודם מנה(!) אלמראה אלהנדיה</li>
<li>ואלקלאדה מא פיהא פצה גיר ואחדה ואסע קצדנא נסייר לך אלדרה</li>
<li>אלביצה לאמראה אבוהא ותביע אלמנארה ואלצנדוק מע תמן אלדרה</li>
<li>תשתרי להא בהא [[וסט]] וסט אביץ או פצפיץ ואד לם יוצל [בהדא] אלמקד[אר</li>
<li>זד מן ענדך ואנא נדפע לך ואן אלדי סיירת לנא מע //בלפרג// צהר בן פתא.</li>
<li>קד וצל יחמדנא אללה עלי עאפיתך ועאפיה אבנך ואני טלעת אלעלו</li>
<li>וגדת]הא קד כורבת פוקהא עלי אספלהא ואלרואק אלדי ענד בית אבו אלפרג</li>
<li>א]נכסרת אלכשבה [[אלפוקיה]] אלדי תחמל אלרואק ואלסתארה אלדי</li>
<li>ביננא ובין בן אלמזניני וקף וקאל אמא אן תהדוהא או תעמרוהא</li>
<li>ואסעה תוטלב אלאן הלאדי אנא קד הלכת יא מנדרא לולא כראהא</li>
<li>אישי כונת נעיש פי הדא אלסנה תרסל דא אלכ דרהם נריד נזיד</li>
<li>ר]בעיה כמסה דראהם חתי נשתרי בהא קמח אן כאן אלצבי פי</li>
<li>. . .] הו פי רזק כליה פי מכאנה ואדכל ארסל לה אמראתה ובני[. . .</li>
<li>. .]אלארדת .נהאהאודת .דפע לה . . . אדפע לה [. . . . . . . . . . . .</li>
<li>לא] תסאל מא אנא פיה מן מקאסי האל גיראן ואללה [. . . . . . . . . . .</li>
<li>. . .] ארסל לי מלחפה נום נרקד פיהא קד אנזמט[. . . . . . . . . . .</li>
<li>. . . .]עא אנא ראקדה פי תיאבי ותהני דוד [. . . . . . . . . . . . . .</li>
<li>. . . . עני אנא פרחאנא בה למא סמעת אן [. . . . . . . . . . . . . .</li>
<li>פי כיר ולא תגיני אלא במקטע פ וסט אשד [. . . . . . . . . . . . . . .</li>
<li>ולא תגיני אלא באלוסט כדא .כיר ה. . .כל.[. . . . . . . . . . . . . . .</li>
</ol>
                    
                        <h3>right margin, straight lines, at 90’ to main text</h3>
                    
                        <p>וארסל תקול אנני [</p>
<p>ואלמראה בת .ע.[</p>
                    
                </div>
            
                <div data-canvas="https://geniza.princeton.edu/documents/2471/iiif/canvas/2/">
                    
                    
                    
                        <h3>verso</h3>
                    
                        <p>יצל אלי מצר …..סה יוסלם ללדיין אלגליל ר אליהו שצ מן ענד</p>
<p>אל&lt;ג&gt;בירה מן אלאסכנדריה אלמחרוסה חמאהא אללה תעאלי א[מן</p>
                    
                </div>
            
        </section>
    </body>
</html>
