
<html>
    <head>
        <title>Transcription of Legal document: T-S 8J5.9</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J5.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00005-00009/canvas/1">
                    
                    
                    
                        <ol>
<li>נקול נחן אלשהוד אלמתבתון כטוטנא פי הדא</li>
<li>אלשימוש אננא חצרנא פי מנזל ר שבתי</li>
<li>המלמד ישמ צורו וחצר מענא ל וראק</li>
<li>כביר באלצדאקה ואחצר לה ר שבתי</li>
<li>דנן כתב הדה אלדאר אלדי חצרנא פי[ה</li>
<li>אלדי בין אלכניסתין אלמעמורתאן בבקא</li>
<li>אדונינו וישראל ברוכים יהיו אלתי בחצרה</li>
<li>אלזקאק אלמערוף בזקאק אללבן אלתי</li>
<li>נאזעה עליהא בשר בן אבו נצר אלדבאג</li>
<li>וקאבלנא חדוד אלדאר מסתדיר ואלמס/א/כן</li>
<li>ואלמראפק אלתי תשתמל עליהא פצחת</li>
<li>אלמקאבלה כמא פי אלכתב אלדי בידה</li>
<li>אצול ופרוע לם יזיד פיהא שי ולם ינקץ</li>
<li>עלי מא קראה אלותאק בחצרתנא ומשרכה</li>
<li>ר נתן החבר ישמ צורו בר שלמה הכהן</li>
<li>נע בקריה אלכתב ואסתעלאמנא מנה</li>
<li>אלחדוד וכשפהא לנא כשף גייד ווצל אלינא</li>
<li>עלמה ולם יבק פיה שבהה ומא דהוה</li>
<li>כ]תבנא וחתמנא פי אלעשר אלאכיר</li>
<li>]מן חדש תמוז דשנת אתמא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00005-00009/canvas/2">
                    
                    
                    
                        <h3>verso</h3>
                    
                        <ol>
<li>אלי בית דין פאחצרהא אסתשפהא פלם</li>
<li>יכון לה לבשר הדא פיהא זכות ולם יתבת</li>
<li>לה בגירהא חק חין אדן אתבת אלדאר</li>
<li>ביד ר שבתיי אלמעלם בן בו יעקוב</li>
<li>בן אלשופט הדא עלי מא כאנת</li>
<li>בידה קבל דלך אד כאן הו אולא</li>
<li>בהא למא הי בידה וכתבהא באסמה</li>
<li>וצחה מקאם לה חדודהא עלי מא דכר</li>
<li>פי כתבהא ולם יתבת לכצמה עליה</li>
<li>חק פלמא תבת לר שבתי דלך אלתמס</li>
<li>מן בית דין מעשה בקציה אלחאל פאמר</li>
<li>לה בכתב מעשה יכון בידה לזכות</li>
<li>ולראיה ומא בעדה והדה נסכתה</li>
</ol>
<p>וכאן דלך פי תמוז אתמא לשטר</p>
<ol>
<li>נתן הכהן ביר שלמה הכהן נבע</li>
</ol>
<p>-------------------------</p>
<ol>
<li>תקדם אלטבקה</li>
<li>דפע</li>
<li>ואן יבדי ולדי פי ימינה בד דינ' ישתרי בהא זית</li>
<li>ואנה לא אכדני מן אל מן אלדאר</li>
<li>ואנא אופי אגרה אלג ע ה [</li>
<li>ו י אלדי אנפקה מפצל [</li>
</ol>
                    
                </div>
            
        </section>
    </body>
</html>
