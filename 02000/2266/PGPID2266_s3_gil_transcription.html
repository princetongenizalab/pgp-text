
<html>
    <head>
        <title>Transcription of Letter: CUL Or.1080 J21</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J21</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00021/canvas/1">
                    
                    
                    
                        <h3>Recto:</h3>
                    
                        <ol>
<li>כתאבי אליך יא בנתי מן אלקדס אלמחרוס לתלת בקי מן שהר רגאב (!) ממא אעלמיך יא</li>
<li>בנתי מא פי קלבי מן אמריך אן פי קלבי אלנאר בסבביך ואללה ביניך ובין מן טלמיך</li>
<li>וצייריך יתימה ואנא באלחיאה ואנתי יא בנתי תנתטרי פצל ⟦אלאנא⟧ אלנאס באפעאל</li>
<li>אמך אסל אללה תעאלי אן לא יגפר להא דנב אן בסבב שהוה רוחהא קד הלכיך ואללה</li>
<li>חקיך מנהא ואעלמי יא בנתי אני קד גרי מני ימין חתי לא אנפד לך שי</li>
<li>ואנא מחייר פי אמריך וליס אדרי מא אלדי אצנע פי חאליך ואללה יעלם אן מא</li>
<li>פי קלבי שי מן אלגם ולא הם אלא ליך ⟦אלא⟧ בל אנא פי גסמי ופי אחואלי כלהא ב/אל\נעאם</li>
<li>ואן תיאבי מא יסעוני ממא אנא מן אלפרח ואלאקב{א}ל ואני לו ארדת אלדניא לכנת</li>
<li>אליום פי באב כביר לאני קד צארת וכיל לציאע אלסלטאן אלדי פי ש{א}ם באלרזק</li>
<li>אלטאיל ואל[. . .] אלחסן ואן כאלתיך קד ראתני ואיצא זוגהא ואיצא אבו אלפצל</li>
<li>קד/א\מי אלרגאלא ואלאמר ואלנהי ואנא סלטאן אללה רדני כיר ממא כנת מן</li>
<li>קבל פכאן אקב{א}לי אנא וכאן /אל\נחץ לאמך וללה אלחמד ואלאן יא מא אעלם מע</li>
<li>מן אנתי וליס אדרי הל אנתי מע אליהוד אלדי הם אצל אביך או //אלי\\ אלאצל א[מ]ך</li>
<li>מע אלגוים והדא אנא אעלמך אן כאנו יביעוך לי אנא בנתי אשתריך ואכלציך</li>
<li>מן אידיהם אלא שי אכר //ליס\\ פי אמכאני ואנא אקול אני בעד אלענצרה כארג אלי</li>
<li>דיאר אלרום אלי בלאדי ואלי אהלי וערפני מן קבל {במא} פי נפסיך ואנטר מא אצנע פי חאליך</li>
<li>אן שא אללה</li>
</ol>
                    
                </div>
            
        </section>
    </body>
</html>
