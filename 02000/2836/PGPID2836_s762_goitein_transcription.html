
<html>
    <head>
        <title>Transcription of Letter: T-S 10J13.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00003/canvas/1">
                    
                    
                    
                        <ol>
<li>. . . . . . ] ואפקה פי אל[ . . . . ] גרץ משתרי</li>
<li>אלעדד . . ל גייד מכבור וצבגה ודפעה</li>
<li>לשכץ יעמלה עשרין דראע והו יצל אליה</li>
<li>עאגל ענד רגוע אלעבד אלי אלמחלה פיטיב</li>
<li>עישה ואלקטן אלדי טלבה ר יעקב אשתראה</li>
<li>אלעבד וסלמה לרשיד בן מפצל צאמן</li>
<li>[[דמיר]] שרבין והו יצל אליה פי הדא אלאסבוע</li>
<li>אלי דכאן אלשיך מפצל בן אלנשילי כמא</li>
<li>עמל אלעבד פי קטן אשתראה לר עמנ[ואל</li>
<li>נין הרב רבנו יחיאל זל יחיט עלם סיידי בדלך</li>
<li>וצל לא שך יא סיידי אן אלמצטכא וצלת כתיר</li>
<li>ואנבאעת פי אלריף בסתה נקרה אלמן וכל מן</li>
<li>אבאעה אלעבד שי בקי בגמאנתה לם יביע</li>
<li>לאן מא כאן אליהם מעאש ולם יסתכרג אלעבד מן</li>
<li>תמנה שי לכן סידי יטייב עישה פגנה . . . . .</li>
<li>יתחצל אלי בין ידי סיידי וקד סייר אלעבד צחבה</li>
<li>מוצלם מן תמן אלסכר אלאול . ק צ . גר . . .</li>
<li>ולם יבק לסיידי שי מנה סוי אבל נגה ואחדה ענד</li>
<li>סרור בן אברהים מן אלמניה זפתי לם יגדר אלעבד</li>
<li>הדא אלדי חצל תמן אלסכר אלמקארב אלדי וצל</li>
<li>צחבה [ . . . . . ] אלשאמי סער תסעין אלקנטאר ענדה</li>
<li>גמיע מא . א מנה קנטארין ועשרין רטל אלא רבע</li>
<li>רטל לא גיר ולולא ציקה אלוקת ענד כתבהא סייר</li>
<li>אלעבד ורקה באסאמי אלאשכאץ אלדי אשהר . י . .</li>
<li>והי תצל אלי סידי ען ידהא ואלדי יתחצל מן תמן</li>
<li>אלמצטכא ואלסכר ואלרוז יצל לסיידי א . ל . . . . ל</li>
<li>ואן קדרת תסייר לי צחבה נגיב ארבע וגו . סכר</li>
<li>יכון וסט טייב יסייר סיידי לא[ . . ] בגדה אלדי</li>
<li>מעה מא תחמל אכתר ואמלא כטה שבאב טייב</li>
<li>לימון סאיל תכון עאלי מן אלסכר אלגדיד אל[ . . . .</li>
<li>חלב צ . . . [ . . . . . . . . . . . . . . . . . . . . . .</li>
</ol>
                    
                </div>
            
        </section>
    </body>
</html>
