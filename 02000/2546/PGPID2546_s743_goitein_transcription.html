
<html>
    <head>
        <title>Transcription of Letter: Bodl. MS heb. d 66/52</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/52</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-52/1.json">
                    
                    
                    
                        <ol>
<li>בשמ רחמ</li>
<li>אצדרת הדה אלאסטר אלי מולאי אלשיך אלגליל</li>
<li>אטאל אללה בקאה ואדאם סמווה ועלאה ודלך</li>
<li>אן אנפד אלי חצרתה אלכהן אלפאסי קטיעה דהב</li>
<li>דכר אנה באע לך בהא זבאד בז מתאקל(!) ונצף ותמן</li>
<li>אנדלסיה וארסלהא לי [[ל]]מן פאס וסאלני אן אביעהא</li>
<li>פי אלמרייה ונשתרי לך בתמנהא חריר פלם</li>
<li>יכון דלך צואב ענדי וראית מן אלראי אן תבקא</li>
<li>עלי אלצורה אלדי אנפדהא וקד מן אללה באלסלאמה</li>
<li>ברחמתה עלינא ואנפדתהא אליך צחבה בניאם</li>
<li>אלרשידי אלעטאר פתטמן קלבי בוצולהא אליך</li>
<li>וכתאבך אן שא אללה יצל צחבתי וקד כלפני בעץ</li>
<li>אצדקא אלכהן אלמדכור בקליל ענבר אנפדה מעי</li>
<li>וסאלני אן ינבאע לי ידיך ותשתרי לי בתמנה</li>
<li>כמאסיאת מסך טייבה לא עדמת בקאך ולא ולית מנך</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ווזנהא קק כה | דרהם באלכרקה | ואלכישה אדא | מן אללה ת | בוצולהא אליך |</p>
<p>צחבה אכי | אבו אלברכאת | תתסלמהא מנה | ותביעהא סאעה | וצולהא במא | טעם אללה |</p>
<p>ורזק</p>
                    
                        <h3>top margin, diagonal lines at 180 degrees to main text</h3>
                    
                        <p>בלא תאכיר | ולא תואני | תכתץ עני באתם | אלסלם(!) ושלום אדוני | יגדל לעד |</p>
<p>וכדלך איצא אדא אנבאע | אלענבר תשתרי | בתמנה מסך | כמאסיאת | טייב</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-52/2.json">
                    
                    
                    
                        <h3>verso</h3>
                    
                        <ol>
<li>ומא כאן למולאי מן חאגה ישרפני בקצאהא ולא יאכד עלי</li>
<li>לאן כתבת הדה אלסטרין ערב שבת ואנא מטהר בפיבסט מולאי</li>
<li>אעזה אללה אלעדר פי דלך וידהב עני אלאנתקאד ושלום</li>
<li>ומא נחתאג נוכד עלי חצרה מולאי</li>
<li>אן שא אללה אדא וצל אלענבר יביעה סאעה</li>
<li>וצולה ולא יוכר פיה אלביע ויערפני כם</li>
<li>צח פי וזנה צאפי נקי מן אלצרף</li>
</ol>
                    
                        <h3>bottom marginof the page, straight lines at 180 degrees to main text. Address.</h3>
                    
                        <p>יצל אלי מצר חמאהא אללה אלי אלעפצי אטאל אללה</p>
<p>מולאי אלשיך אלאגל אבו סעיד בקאה ואדאם עזה ונעמאה</p>
<p>שאכרה אבו אלחסן בן כליף אלאסכנדראני ננ</p>
                    
                </div>
            
        </section>
    </body>
</html>
