
<html>
    <head>
        <title>Transcription of Letter: T-S 10J11.8</title>
    </head>
    <body style="max-width: 860px; margin: auto">
        <h1>Transcription of Letter: T-S 10J11.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00008/canvas/1">
                    
                    
                    
                        <ol>
<li>בשמ וחמ</li>
<li>כתאבי אליכם יא אולאדי ואלעזיזין עלי וענדי אטאל אללה [בקאכמם ואדאם עזכם</li>
<li>ותאיידכם וסעאדתכם וסלאמתכם ונעמתכם וכב[ת אעדאכם ואלשוק</li>
<li>אליכם שדיד אסאל אללה תעאלי אן יגמע ביננא [עלי אסר חאל ואנעם באל</li>
<li>אנה ולי דלך ואלקאדר עליה אן שא אללה ומא נחן [ . . . . . . . . . . . . . . . .</li>
<li>מן אלמשקה פי אלטריק אכתר שי מן וחשתכם [ . . . . . . . . . . . . . . .</li>
<li>ואנא כל סאעה באכיין מתדרעין ללה תעאלי באן [ . . . . . . . . . . . . . . .</li>
<li>וקד וצלנא אלי רשיד סאלמין //יום אלאחד// בחמד אלהי ישראל כי לא[ . . . . . . . . . . וקד</li>
<li>כתב]נא כתאב קבל הדא אליכם מן אביאר מע אנס[אן . . . . ] אלי דכאן</li>
<li>אלשיך אבו] אלחסן אבן מסעוד ובאללה עליכם ובחק דין ישראל ערפוני</li>
<li>אכבארכם אצ]לחהא אללה למען שמו פי כתאב סרעה פאננא מעלקין</li>
<li>. . . . . . . . . . ]תכם כתיר וליכן צחבה ר מצליח אן כאן הנאך</li>
<li>. . . . . . . . . . ] אתפק אללה אללה ולא תשגלו קלובכם ענא פאננא יום</li>
<li>כתבנא הדא אלכתאב אכרינא אלי אלאסכנדריה אללה תעאלי [יכתב</li>
<li>אלסלאמה ברחמתה ותכצו נפסכם באתם אלסלאם [ותקבלו ענא</li>
<li>יד רבנו וכצוה ענא באתם אלסלאם וולדה אלשיך אבו [ . . . . . . . . .</li>
<li>ואלשיך אבו אלטאהר \\וזוגתה\\ וולדיה אלסלאם ובאללה [. . . מא</li>
<li>נחתאג נוציכם פי אן תערפוני אכבארכם [ . . . . . . . . . . . . . .</li>
<li>ענכם לאן כמא תגדו לנא כדא נגד לכם ושלום [. . . . . . ירבה</li>
<li>ולא ידל לעד נצח סלה</li>
<li>וערפו זוגה ר אברהם שוקה להא ומתי מא כתבתם כתאב</li>
<li>אצחבו כתאבהא מע כתאבכם פאנה איצא שגל אלקלב</li>
<li>באלצגיר ותערפה אן כאן הדא ושלום והו יכץ גמיעכם</li>
<li>באלסלאם</li>
</ol>
                    
                        <h3>Right margin, perpendicular lines.</h3>
                    
                        <p>וכץ(!) גמיע אחבאנא אלגיראן וסת | פן וגמיע מן תראוה ושלום</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00008/canvas/2">
                    
                    
                    
                        <h3>Verso</h3>
                    
                        <ol>
<li>ותקולו לעמאר ימצי אלי אבו אלמנגא אבן אלנאקד וידכרה לה ולאכו</li>
<li>אלחזן ותקולו //לזוגתה// לא תתואנא פי רוחך ולא פי אלצגיר ושלום</li>
<li>ומוצל כתאבי הדא הו אלראיס אלדי סת[</li>
<li>מעה פאגעלו מן ישר[</li>
<li>פאנה מא קצר מע[נא</li>
<li>ואכלא לנא מכאן וא[</li>
</ol>
                    
                        <h3>Verso - Arabic address</h3>
                    
                        <ol>
<li>يصل هذا الكتاب الى دكان الشيخ ابو الحسن</li>
<li>الى المربعة الى بيت الديان(؟)</li>
<li>صانهم الله</li>
<li>من [والدتهم الشائقة اليهم</li>
<li>اما[نة موداة</li>
</ol>
                    
                        <h3>Verso - Judaeo-Arabic address</h3>
                    
                        <ol>
<li>יצל הדא אלכתאב אלי דכ]אן אלשיך</li>
<li>אבו אלחסן אלי אלמרבעה אלי] בית</li>
<li>. . . . . . . . . . . . . . . . זכ]ר׳ לת׳</li>
<li>מן ואלדתהם אלשאיקה אליהם</li>
<li>אמאנה מודאה</li>
</ol>
                    
                </div>
            
        </section>
    </body>
</html>
