
<html>
    <head>
        <title>Transcription of Letter: T-S 10J12.8</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00008/canvas/1">
                    
                    
                    
                        <ol>
<li>בשמ רחמ</li>
<li>כתאבי אליך יאכי ואלעזיז עלי וענדי אטאל אללה</li>
<li>בקאך ואד/א/ם עזך וסלאמתך ומן שוק אליך שדיד גמע</li>
<li>אללה ב/י/ננא עלי אסר חאל במנה וכרמה אנה ולי דלך</li>
<li>ואלקאדר עליה אנשאללה וממא אעלמך בה אנני</li>
<li>מן יום אן פארקתך מה תנשף לי דמעה לא חל ולא</li>
<li>סבת מן שוקי אליך ונפדת לך עדה כתב ומא</li>
<li>וצלני להא גואב וקד אשתרכת אנא ואבו אלמנא</li>
<li>בן ר חייה זל פי אלתעלים ומא יחצל לנא אכתר מן</li>
<li>יב דרהם פי אלגמעה סתה דרא/ה/ם לכל ואחד</li>
<li>ואכרג אלי ענדי סרעה לתאכד אלכרא אלדי</li>
<li>קד טלע עליך ודקיק ללבית יאכלוה ותערפני</li>
<li>אן כאנת אלמעישה תחרכת פי אלק/א/הרה</li>
<li>דכלת מעך לאן דרהם כל יום מא יקום לא לי ולא</li>
<li>לה ואנא קאעד אנתצרך אלי חין וצולך ומכון(?)</li>
<li>גואב כתאבי הדא לאן עיני אלי אלטריק וכד כרג</li>
</ol>
                    
                        <h3>Right margin, diagonal lines written upside down.</h3>
                    
                        <p>או תליס תאכד פיה אלדקיק | ותערפני כבר אלמס וכיף. . . . | פיה ולא תנתטר מרכב | אן סהל מרכב מן אלמדלה(?) | ואלא אמשי אלי בנהא | ותרכב מן בנהא בנצף | דרהם אלי מניה זפתא | תאכד מא סהל לאן | קלבי משגול בך כתיר | ולא תחוגני אכתב | לך כתאב אכר |</p>
                    
                        <h3>Top margin, diagonal lines written upside down.</h3>
                    
                        <p>וערפני סער בזר קטונה | ובזר רגלה ואלתמס | כיף יסוא אלארדב | ואלכראויה כיף | תסוא אלויבה | קראת עליך | אלסלאם ועלי | מן ענדך אלסלאם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00008/canvas/2">
                    
                    
                    
                        <h3>Verso. Bottom right margin, straight lines.</h3>
                    
                        <ol>
<li>ועלי מן תחוטה ענאיתך אלסלאם</li>
<li>ואבו אלמנא יכצך אפצל סלאם</li>
<li>ותכשף לה כבר אלתעלים פי אלקאהרה</li>
<li>אן כאן ידכל יעלם פיהא ושלומך</li>
<li>ושלום כל הנלוים אליך יגדל</li>
</ol>
                    
                        <h3>Top margin. Address.</h3>
                    
                        <ol>
<li>يصل الى حارة زويلة الى درب الدهان الى</li>
<li>ابو نصر محفوظ صهر ابو البشرو(؟) ابن(؟)</li>
<li>الابزاري رضي الله عنه</li>
</ol>
<ol>
<li>شاكر تفضله اخوه</li>
<li>ابو الخير لا عدم بقاه</li>
<li>اطال الله بقاه</li>
</ol>
                    
                </div>
            
        </section>
    </body>
</html>
