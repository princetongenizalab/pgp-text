recto

הריני מודיע לאדוני האציל, יתמיד אלוהים את גדולתו ואת מעמדו ואת חסדיו לו, מה שנעשה אצלי.
הריני תובע ממך, אחרי האל הטוב, כי תשיג לי צדק אצל אותם אנשים מן האונייה של בן אלאסכנדר
אחרי שסיבבוני חבריו, טאהר ושותפו, והוא שעלי בן אלאסכנדר
הלך אל מימון בדבר טעינתם של משואי פשתים, שהם בשותפות ביני ובין אחי, והתחייב
בנוכחות בן אלטנסאוי (על מחיר של…) עם הנחה של רבע ממה שמגיע ל'דאר
אלכתאן (בית הפשתים) וחתימתו (על זאת נמצאת) אצל… אלמימון, עד שיארוז את שארית סחורתו ויבוא. כמו כן העמיסו
לי באוניית בן כיראן (מחק: מ' משאוי) מספר משואים, עם הנחה של רבע
מן המגיע ל'דאר אלכתאן' ממך אדוני, יתמיד אלוהים את גדולתך, ומבן אלנג'אר, ונטו (לתת)
הנחה ו… על ההוצאות שלהם. והיה עיקר ההסכם בתנאי
שנקבל אותם בפסטאט; אבל בבוא המשואים, דרשו ממני שאכתוב מסמך, שישהו
את המשואים, ונאלצתי לשכור בשבילם מחסן ב'דאר אללוז' ('בית השקדים') (מחוק: כאשר שבתי ב)
ושמתי אותם לחוד(?), כי הכריח אותי; ובא עם עוד אחד, (ודרש) שאמסור לך על הפרשה. אז הלכתי אליהם לברר את הדבר (ולדרוש) שיחשבו לי, 
כפי שהתחייב חברם. אז הזהירו אותי, ומינו עלי… ושמע ממני טאהר מה שכתוב,
ואז הכריח אותי לכתוב תעודה שכספי יהיה אצל חברו(?), בתעודה, זאת בניגוד לרצוני; ובעוד אני כותב,
בא שליח ואמר שבאו המלחים וכי מסרו את המשואים מ'דאר אללוז';
התבלבלתי לגמרי והייתי מוכרח…
אליך, אדוני האציל 

recto, right margin

כי אני אדם…, ובידיך אדוני ההחלטה הסופית בעניין זה.

verso

וביקשתי מהם שימתינו (לתשלום) עד שאשלח נושא מכתבים אל אחי, כדי שישלח את הכריכות; אמרו אז: לא,
ואיימו עלי והעמידו עלי חיילים; אני מבקש אפוא את הגנתך, אדוני האציל, יתמיד אלוהים את גדולתך. 
