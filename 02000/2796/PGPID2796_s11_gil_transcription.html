
<html>
    <head>
        <title>Transcription of Letter: T-S 10J11.23</title>
    </head>
    <body style="max-width: 860px; margin: auto">
        <h1>Transcription of Letter: T-S 10J11.23</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00023/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אערף מולאי אלשריף אדאם אללה עזה ועלוה ונעמאה במא חל עלי </span></li>
<li><span lang="he">וקד רגבתך בעד אללה אלכרים אן תנצפני הולא מן מרכב בן אלאסכנדר </span></li>
<li><span lang="he">ממא עאמלוני בה אצחאבה טאהר ושריכה ודלך כאן עלי בן אלאסכנדר </span></li>
<li><span lang="he">מצ'א ללמימון פי וסק לי מעה אכי אחמאל כתאן ואשרט עלי נפסה </span></li>
<li><span lang="he">באשהאד בן אלטנס[א]וי [           ] בסמאחה אלרבע מן ואגב דאר אל </span></li>
<li><span lang="he">כתאן וכטה מע ב[         ] אלמימון חתי ישד בקיה רחלה //ויקדם\\ וכדלך אוסק </span></li>
<li><span lang="he">לי פי מרכב בן כיראן〚מ' עדל〛עדה אחמאל בסמאחה אלרבע מן </span></li>
<li><span lang="he">ואגב דאר אלכתאן [עלי] מולאי אדאם אללה עזה ועלי בן אלנגאר ימילו אלי </span></li>
<li><span lang="he">אלסמאחה ו[           ] בה עלי מאונהם〚פלמא〛וכאן אצל אלעקד עלי [אן] </span></li>
<li><span lang="he">נתסלמהא במצר פענד וצול אלאחמאל טלבו מני נכתב כט אן יעתקלו</span></li>
<li><span lang="he">אלאחמאל פאחתגת נכרי עליהא מכזן פי דאר אללוז〚ברגועי פי אל〛 </span></li>
<li><span lang="he">וכצתהא ואלזמני וג'א בגירה //חתי נרפע אלקצה אליך\\ פמצית אליהם לנפצלהא ויקומו לי</span></li>
<li><span lang="he">במא אלתזם צאחבהם פנבהו עלי ווכלו עלי //[                      ]\\ פסמעני טאהר אלמכתו[ב]</span></li>
<li><span lang="he">וחוגני נכתב //כט[        ]\\ במאלי יכון פי שרטה פי //צאחבה\\ אלאצל //והאדה גיר ראצ'י\\ פאנא נכתב חתי</span></li>
<li><span lang="he">גא רסול ידכר באן גאו אלנואתיה דפעו אלאחמאל מן דאר אללוז</span></li>
<li><span lang="he">גרק עלמי וצרת מגבור מן…ואנא…</span></li>
<li><span lang="he">אלי מולאי אלשריף </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">לאני רגל א[&nbsp; &nbsp; &nbsp; &nbsp; &nbsp; &nbsp; ]דמי[ &nbsp; &nbsp; &nbsp; &nbsp; ] למולאי עלו אלראי בדלך </span></li>
</ol>
                    
                </div>
            
        </section>
    </body>
</html>
