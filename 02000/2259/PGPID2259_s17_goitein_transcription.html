
<html>
    <head>
        <title>Transcription of Letter: CUL Or.1080 J167</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J167</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00167/canvas/1">
                    
                    
                    
                        <h3>ULC Or 1080 J 167 (Nahray 97)Transcribed from Goitein's file of typed Nahray documentsLetter from Musa Abu al-Hayy, Alexandria, to Nahray b. NissimSH [8-19-88] (P)</h3>
                    
                        <p>על שמך</p>
<ol>
<li>כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא</li>
</ol>
<p>ענך ברחמתה</p>
<ol>
<li>מן אלאסכנדריה לנצף מן תמוז כתמה אללה עלינא ועליך באחסן כאתמה ען חאל</li>
</ol>
<p>סלאמה ונעמה ושוק אליך</p>
<ol>
<li>קרב אללה אלאגתמאע בך עלי אפצל אלאחואל ומא תחב עלמה אן תקדם כתאבי</li>
</ol>
<p>אליך מע אלפיג אלדי קבל</p>
<ol>
<li>הדא וכאן אלכתאב מכתוב קבל מסיר אלפיג ופי אלכתאב רקעה אלמכס(?)</li>
</ol>
<p>באלשכארה אלזביב ואעלמתך</p>
<ol>
<li>פיה אמר רגוע אלמראכב אלדי כאנת פי אלכנאיס והי סבעה מרכב אלאשפילי</li>
</ol>
<p>וקארב בן דיצור</p>
<ol>
<li>וקארב בן אלסנבור וקארב אלרגראג ואבן אלעודי וקארב בן אלגואני וקארב</li>
</ol>
<p>אלגלונה ואוגב מגיהם אן אל</p>
<ol>
<li>עדו צפא אלכליקה ואכד קארב בן מרדאס פוצל אליהם אנסאן מן אלבחרין אלדי</li>
</ol>
<p>לה עודא פקטעו</p>
<ol>
<li>אלקום פראציהם ואקלעו וכאן להם פי דלך תופיק ולו לם ישתגל אלעדו</li>
</ol>
<p>באלקארב אלדי אכדו</p>
<ol>
<li>לכאן יותי עליהם פללה אלחמד וקד רצם עליהם מולאי אלאמיר חתי יפרגו וקד</li>
</ol>
<p>פרגו אמס</p>
<ol>
<li>ואליום בעץ אוסאקהם ואלתרצים עליהם חתי יפרגו אלבקיה אעלמתך דלך וקד</li>
</ol>
<p>וצל פרדוך</p>
<ol>
<li>סלאם פי עאפיה והו יקרא עליך אלסלאם ויסאלך תשתרי לה ואלדנאניר אלדי לה</li>
</ol>
<p>ענדך פלמל(?)</p>
<ol>
<li>ותנפדה אליה והו יאכד עליך פי דלך ולם יבקא מן אלמראכב לם תרגע אלא</li>
</ol>
<p>אלכמס</p>
<ol>
<li>מראכב אלאולא מרכב בן אלבעבאע ומרכבין לאלאמיר וקארב אלוזיר וקארב</li>
</ol>
<p>אלכראזמה(?)</p>
<ol>
<li>ואכתר אלשגעה ענהא אנהא עדאת אללה &gt;אסאל&lt; יכון דלך ויכתב עליהם אלסלאמה</li>
</ol>
<p>ורגע קארב</p>
<ol>
<li>אלשתלוני וכרג פי מרכב אלאשפילי חכש כתיר ובקית אלמראכב מא כרגת אללה</li>
</ol>
<p>מא סלם מעה...</p>
                    
                        <h3>Margins:</h3>
                    
                        <p>אעלמתך דלך / וקד קבץ אלשיך אבו / אסחק אלדי כאן לך פי אל / דואמה וכרג /</p>
<p>מנהא אתנין / מהרושה אצלחתהא / ואמא בקית אלמראכב לם תסלם שי מן אעדאלהא /</p>
<p>וקארב בן אלרגראג / לם ינזל מנה שי לאן ללנחאס יזן פיה סהם מחמאה / מן</p>
<p>אלתפריג(?) וקד / קאלו לה תגארה / נזל לנא שינא / ואתרך לך נצף אלסלפה</p>
<p>מאכא(?) / ימעל</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00167/canvas/2">
                    
                    
                    
                        <h3>Verso:</h3>
                    
                        <p>וקאל מא אנזל לאחד / שי אלא אן יזן בקית אל / סלפה והי מעה / תחת וקמא(?)</p>
<p>לאן / ליס יקדרו עליה / וכתבת ען סרעה / וקד סאלתך פי / כתאבי אן תתפצל /</p>
<p>ותסרע עלי / כתאבך משרוה / באלחסאב עמא / סאלתך פיה ואן חסן ענדך כתבת /</p>
<p>כתב למן יראעיוני(?) / פי אלשהם אפעל / ותערפני בוצול / אלשכארה אל /</p>
<p>ונשרי אלמליס / קמא ואנא / מנתצר</p>
                    
                </div>
            
                <div data-canvas="https://geniza.princeton.edu/documents/2259/iiif/canvas/1/">
                    
                    
                    
                        <h3>Page two:</h3>
                    
                        <ol>
<li>לוצול כתאבך פארגו אנה מני באלקרב ואחב תוקף יוסף בן אלנפוסי אלקפוי(?)</li>
</ol>
<p>עלי מא כתבת לה פי כתאבך אלמתקדם</p>
<ol>
<li>ללא יתכל עלי אני אעמל לה שי ויבקא מתאעה יתלף ואנא מסאפר וקד אקלע</li>
</ol>
<p>חסון בן יחיי מן אליום</p>
<ol>
<li>תלת איאם צאחבה ריה טייב וענדי אנה וצל אן שא אללה קראה עליך אתם אלסלם</li>
</ol>
<p>וסאדאתה אצהארך</p>
<ol>
<li>אחיאהם אללה אלסלם ומולאי אלרב אלסלם ואל ליוי אלסלמ ושלום</li>
</ol>
                    
                </div>
            
                <div data-canvas="https://geniza.princeton.edu/documents/2259/iiif/canvas/2/">
                    
                    
                    
                        <h3>Verso:</h3>
                    
                        <p>לסידי ומולאי אבי יחיי נהראי בן נסים נע מן שאכר מאבחה</p>
<p>אטאל אללה בקאה ואדאם סלאמתה וסעאדתה מוסי בן אבו אלהי נע</p>
<p>כלילה</p>
                    
                </div>
            
        </section>
    </body>
</html>
