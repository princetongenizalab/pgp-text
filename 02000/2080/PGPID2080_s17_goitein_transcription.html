
<html>
    <head>
        <title>Transcription of Letter: T-S 8J23.6</title>
    </head>
    <body style="max-width: 860px; margin: auto">
        <h1>Transcription of Letter: T-S 8J23.6</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00023-00006/canvas/1">
                    
                    
                    
                        <p>תוכלת עלי אללה</p>
<ol>
<li>כתאבי יאסיידי ומולאי אטאל אללה בקאה ואדאם עזה ותאידה וסלאמתה</li>
<li>וסעאדתה מן אלאסכנדריה אלנצף מן כמלו ערפך אללה ברכתה תם</li>
<li>(אעל)מך אן כתבת לך עדה כתב ולם ארא לאחדהא גואב ארגו שגל</li>
<li>(כ)יר אן שאללה וקד וצל סיידי אבו אלפצל זכריא ולם תצל אלאעדאל</li>
<li>אנהא ברשיד באקיה אללה יכתב סלאמתהא וקד סאלתה ען כתאב (ל)ך</li>
<li>(פלם) נגד מעה כתאב וערפת אן וצל מעה כתאב ולסידי אבי סאק אברהם</li>
<li>ראה ונחב תעלמני חדית אלשיש אן כאן אנבאע ותעלמני אסעארה</li>
<li>אלמסבוג וליס אתכאלי אלא עלי אללה ועליך פי ביעה ואן וצל סידי</li>
<li>סלמאן בן אלדוידה תקריה סלאמי ואן כאן סיידי אבי אלחגאג חאצר</li>
<li>[ותקריה סלא]מי ואן כאן פי בוציר ואן כתבת אליה תגעלה ישתרי לי זוג</li>
<li>מכא]ד ללנוס לא יכון בד מן דלך וקד בקית יאכי מעתגב</li>
<li>ללגיר פי קצא חואיגך אש אלתפריט אלדי ראית מני</li>
<li>ושק עלי דלך עטים</li>
</ol>
                    
                        <h3>(margin)</h3>
                    
                        <ol>
<li>עלי נתכ</li>
<li>אגל מן אן מא</li>
<li>אנת עליך פי</li>
<li>דלך</li>
</ol>
<p>( ? )</p>
<ol>
<li>ותכץ מולאי</li>
<li>אלשיך אבי סעיד</li>
<li>אפצל אלסלם</li>
<li>וגמיע</li>
<li>אצחאבנא</li>
<li>אפ(צל)</li>
<li>אלסלם</li>
<li>וסידי אב[ו] אלפרג אתם יכץ בלסלם ואב[ו] יכצך באלסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00023-00006/canvas/2">
                    
                    
                    
                        <h3>verso</h3>
                    
                        <ol>
<li>שיך אתם אלסלם וקד כנת כתבת אליך פי כבר אל ו אתראב</li>
<li>והי צחבת סיידי אבי אלפצל בן כלף אלגדלסי פי וצט רזמא</li>
<li>תהא ועמלת עלי ביעהא ותמנהא גז דינ ואנא עלי</li>
<li>כדלך אן כאן לך חאגה תערפני בהא ותקרי מולאי אל</li>
<li>אלסלם ואברהם אלטראבלסי וכל מן סאל עני אלסלם</li>
</ol>
                    
                        <h3>(upside down)</h3>
                    
                        <p>לסידי ומולאי אבו יחיי נהראי בן נסים נע ואלה (מר)דוך בן מוסי נע</p>
<p>אטאל אללה בקאה ואדאם עזה ותאידה אלפסטאט אן שא אללה</p>
                    
                </div>
            
        </section>
    </body>
</html>
