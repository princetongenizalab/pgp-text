
<html>
    <head>
        <title>Transcription of Letter: ENA NS 2.16</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/f588429d-aafd-40fd-9b8b-b13848bf0b4e/manifest/canvas/c3d0084a-6f82-4588-8ddf-353928c6c28e">
                    
                    
                    
                        <ol>
<li>עבד עבדיו מעשה ידיו מודה חסדיו שלמה ברבי אליה הדיין נמשול</li>
<li>אהני מולאי וסיידי ותאג ראסי ועזי וסנדי וגאיה אמלי אלמולא</li>
<li>אלאגל אלסייד אלאציל אלפאצל אלמתיל אלנביל אלעאלם אלגליל אלחכים</li>
<li>אלפהים אלחלים הדרת מעלת תפארת אהובנו חשובנו יקירנו נכבדנו גבירנו</li>
<li>חכמנו נבוננו אשר אהבתו קשורה בלבנו בנימין השר האביר החכם</li>
<li>והנבון המלא כרמון הירא אלהיו מנעוריו החסיד בדרכיו המשכיל</li>
<li>בתהליכיו ישמרו צורו וינצרו יוצרו רעה לא תבוא אליו ונגע ומחלה</li>
<li>אל יקרבו באוהליו יגזיעו גזע לחי ולקיימה בזכות מי שלקח בידו תורה תמימה</li>
<li>. . . . . .]מימה אמן נצח סלה באלעיד אלקאבל והו עיד אלחנוכה אללה תעאלי</li>
<li>יזכו . . . . שנים רבות רבות נעימות וטובות ובמא מנחה אללה תבארך ותעאלי</li>
<li>מן אלמסראת ואפתקדה ברחמתה באלצורה אלגדידה אלמבארכה לאנהא</li>
<li>סי[. . . . .]ניס פאללה יגעלהא עליה וגה מוופק מבארך ויגעלהא אבתדא</li>
<li>אל[. . . .] ואלכיר ויעווצה ויעווץ מן ענדה בפצלה ורחמתה לאנה . . . לחכמה</li>
<li>תעאלי ואנמא הו תעאלי ממתחן אלצאלחין מתלכם חביבין יסורין ואלאן קד א[. . .</li>
<li>אללה בהדה אלצגיירה יכון אן שא אללה עקבאהא בן זכר לחי ולקיים [. . .]א יתכל .</li>
<li>פהו תעאלי יעלם קדר מא חצל לנא מן אלפרח ואלמסרה [. . . . . .] וראה</li>
<li>מן כלאץ אלכשרה וולאדהא וכאן ענדנא יום ערס וקלנא גמיע זה היום</li>
<li>עשה השם נגילה ונשמחה בו וליס כאן ענדי פי אלוקת אלחאצר לא ורקה ולא</li>
<li>דואה לאנני כנת מחפוט במא אנא משתגל פיה אלא אן אלאהבה אלתי</li>
<li>גהרתני עלי הדה אלורקה ואנת הו מן אחתמל ולדה או גלאמה</li>
<li>ואמא מא נחן עליה מן אלשוק אליך ואלי אלואלדה ואלי אהלנא גמיע</li>
<li>פאללה עאלם פהו תע כמא שתתנא פי סאיר אלבלאד כדאך יגמענא</li>
<li>פי ביתה אלשריף שנ והביאותים אל הר קדשי ושמחתים בבית תפלתי</li>
<li>עולותיהם וזבחיהם לרצון על מזבחי כי ביתי בית תפלה יקרא לכל העמ</li>
<li>ומולאי ואכי ואלגבירה ואנא נקבלו ידיך ושלומך יגדל</li>
</ol>
                    
                        <h3>right margin, straight line at 90 degrees to main text</h3>
                    
                        <p>תדינני לכף זכות בחסדך ושלום</p>
                    
                </div>
            
                <div data-canvas="https://figgy.princeton.edu/concern/scanned_resources/f588429d-aafd-40fd-9b8b-b13848bf0b4e/manifest/canvas/8cfd6881-ab52-4456-bb3e-84bfa2601dfe">
                    
                    
                    
                        <h3>verso
above</h3>
                    
                        <p>الى الثغر المحروس يسلم للشيخ الاجل الحكيم بنيمين الاسرايلي من مصر من عند ابو البركات</p>
<p>ابن الرئيس بارك الله من وصله لصاحبه امس امس</p>
                    
                        <h3>below, at 180 degrees to main text</h3>
                    
                        <p>יצל אלי אלתגר אלמחרוס יסלם לאלשיך אלחכים אלאגל ב. . . . אללה נעמתה</p>
<p>מן מצר מן ענד ממלוכה אבו אלברכאת בן אלרייס שמ צו ברוך מווצלה לצאחבה</p>
                    
                </div>
            
        </section>
    </body>
</html>
