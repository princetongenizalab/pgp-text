
<html>
    <head>
        <title>Transcription of Legal document: T-S 8J6.14</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J6.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00006-00014/canvas/1">
                    
                    
                    
                        <ol>
<li>נקול אנו חתומי מטה שהדותא דהות באינפאנא אן למא כאן יום</li>
<li>אלארבעה אלסאדס ואלעשרין מן חדש אייר שנת אלפא וחמש מאה</li>
<li>וחמשין ותרתין שנין למנין שטרות בפצטט מצרים דעל נילוס נהרה</li>
<li>חטרנא לוציה אבו אלפכר אלגבאן בר מר ור סעדיה הזקן נע קאל</li>
<li>לנא אשהדו עלי ואקנו מני באנני קד אוהבת בנתי כרם אלבוגרת</li>
<li>אלבכר תלתאי אלדאר אלדי לי //מסוד סת עשר סהם ודלך מן ארבעה&nbsp;ועשרון סהמא שאיע גיר מקסום//&nbsp;פי זקאק אלשמש גואר אלזריבה והי בכט</li>
<li>תגיב שרכה אבו אלפצל אלצבאג אבן אבו אלעז אלגבאן סט מתנה</li>
<li>גמורה מתנה דלית בה חזרה ואוהבתהא איצא מאיה ותלאתין דרהם</li>
<li>סואד נקד מצר מע תלתאי אלדאר אלמדכורה ואוהבת איצא בנת בנתי</li>
<li>רשידה אלבנת אלבכר אלבוגרת דינארין דהב עין מצריה נקד מצר מתנה</li>
<li>גמורה מתנה דלית בה חזרה ואוהבת זוגתי איצא חסב אלאמראה</li>
<li>אלכאמל אבנה אבו נצר אלכהן נע דינאר ואחד מע אלמאוחר אלדי</li>
<li>להא ענדי והו דינארין עין מצריה ואבריתהא מן אלשבועות לא</li>
<li>תחלף ולא תסתחלף ואלדי יתבקא מן מן אלמיראת גמיעה לולדי</li>
<li>אברהים לא מנאזע לה ולא מטאלב לה פי דלך ווקת אן נפד</li>
<li>אלקנין מן אבו אלפ[כר ] ויצרף באלזמאן ואלמכאן וכל</li>
<li>מא [. . . . . . . . . . . . . . . . . . . . . . . . . . . . . . אלמ]דכור</li>
</ol>
                    
                </div>
            
        </section>
    </body>
</html>
