
<html>
    <head>
        <title>Transcription of Letter: T-S 8J19.1</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.1</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00019-00001/canvas/1">
                    
                    
                    
                        <ol>
<li>כתאבי יאסידי ומולאי אטאל אללה בקאך ואדאם סלאמתך וסעאדתך ואתם</li>
</ol>
<p>נעמתה עליך מן בוציר</p>
<ol>
<li>יא בקין מן אדר ראשון ען סלאמה ונעמה ואלחמד ללה רב אלעאלמין אתפק לי</li>
</ol>
<p>אלכרוג מן מצר יא מ[ול]אי</p>
<ol>
<li>ולם נגתמע בך [ ] בקיה אלדנאניר וקד כתבתהא לסידי אבי [ ]י פי</li>
</ol>
<p>תדכרתי ותרכת ענדה אלכתאב אלדי</p>
<ol>
<li>מן עיאש ואנא אסלף יא מולאי דפעהא אלי אבו יחיי מתפצלא לאן ס ה</li>
</ol>
<p>יצרפהא עני פי אשיא סע ה</p>
<ol>
<li>שראהא וכדאלך כנת וזנת ען סלאמה בן בכאני אלחזאם אלגזיה במצר ובלגני</li>
</ol>
<p>אנה אוצאך</p>
<ol>
<li>תדפעהא אלי ענדי והי דינ' ותלת ודפע &lt; קיר' פאן אן דאלך צחיח אנא אסל</li>
</ol>
<p>מולאי יציפהא אלי אלבקיה</p>
<ol>
<li>וידפעהא אלי אבו יחיי מתפצלא [[וכדלך]] וכנת אגתמעת מע סידי אבי סעיד</li>
</ol>
<p>כלוף פי בוציר</p>
<ol>
<li>וערפתה חאל אלגלאביב אלדי קלת לי והו כאן קד דפעה עלי פי אלחסאב פקאל</li>
</ol>
<p>לי מא יחסב</p>
<ol>
<li>עליך אלגלאביב דפעתין אנא אסקטה ענך ונחסבה עלי רוחי ואנא אסאל מולאי</li>
</ol>
<p>אלשיך אן יתפצל</p>
<ol>
<li>ויסקטה עני ויחסבה עליה לאלא יציע עלי ואנת תעלם אן מא לי פי הדה אלקצה</li>
</ol>
<p>שי וארגו</p>
<ol>
<li>קד אנחלת קצתה עלי גמיל אסל אללה תעאלי יחסן גזאך ענא וען גמיע אצדקאך</li>
</ol>
<p>פמא לך אנא</p>
<ol>
<li>סוא אלצדאע ומא יכפא ענך חאל כלוף והו אנסאן צעלוך פנא עמלתה מעה מא</li>
</ol>
<p>יציע לך</p>
<ol>
<li>ענד אללה קראת עליך אפצל אלסלאם ופתיאנך יחרסהם אללה אלסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00001/canvas/2">
                    
                    
                    
                        <h3>page b</h3>
                    
                        <p>סי]די ומולאי אבי אלסרור יושע בן נתן ננ אטאל אללה</p>
<p>בקא]ה ואדאם סלאמתה וסעאדתה ונעמתה</p>
<p>שאכר תפצלה יוסף בן מוסי</p>
<p>בן ברהון ברהון ננ אלתאהרתי</p>
                    
                </div>
            
        </section>
    </body>
</html>
