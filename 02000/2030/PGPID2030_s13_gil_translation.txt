recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך וישלים את חסדו עליך, מבוציר,
בי"ט באדר ראשון. שלומי טוב ואני מאושר, תודה לאל, ריבון העולמים. הזדמן לי לצאת מפסטאט, אדוני, 
ולא נפגשתי עמך בעניין יתרת הדינרים, וכתבתי אותה לאדוני, אבו זכרי בתזכיר שלי, והשארתי אצלו את המכתב שהגיע
מעיאש. אבקש ממך, לאדוני, מסור אותו בטובך לאבו יחיא, כי ביקשתי ממנו שיוציא אותה (את היתרה) בשבילי על דברים שביקשתי ממנו
כי יקנה לי. כמו כן שילמתי בעד סלאמה בן בראכי האורז, את מס הגולגולת בפסטאט. נודע לי שהוא הורה לך
לשלם לי אותו מטעמו, והוא דינר ושליש ורבע וחצי קיראט; על כן אם אמת הדבר אבקש ממך, אדוני, שתוסיף זאת ליתרה
ותמסור אותה בטובך לאבו יחיא. נפגשתי עם אדוני אבו סעיד כלוף בבוציר,
והודעתי לו את עניין האדרות שאמרת לי, אבל הוא כבר חייב אותי לפני כן בחשבון, ואמר לי: לא יחייבו
אותך בעד האדרות פעמיים; אני אזכה אותך בהן וארשום לחובת עצמי. אבקש ממך, אדוני ורבי, הואילה
לזכות אותי בעדך ולחייב אותו, כדי שלא ייגרם לי נזק, ואתה הלוא יודע שאין לי שום חלק בפרשה זו, ואקווה 
שבעייתו כבר נפתרה על הצד הטוב, אלוהים יתעלה ייטיב את גמולך בעבורנו ובעבור כל ידידיך, כי הלוא אין לך מאתנו
אלא כאב ראש. ודאי לא נעלם ממך עניינו של כלוף, שהוא אדם גולן; ומה שתעשה, לא יגרום לך הפסד
חס ושלום. הריני שולח לך את מיטב דרישות השלום ולבניך, אלוהים שומרם, דרישות שלום. 

verso, address
לאדוני ורבי אבו אלסרור יושע בן נתן נ"נ, ייתן לו אלוהים אריכות ימים ויחמיר את שלומו ואת אושרו ואת חסדו לו; המודה חסדו, יוסף בן מוסא בן בַּרהון נ"נ התאהרתי. 