
<html>
    <head>
        <title>Transcription of Letter: T-S 8J19.1</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00001/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך ואתם נעמתה עליך מן בוצ[יר]</p>
</li>
<li>
<p>יא בקין מן אדר ראשון ען סלאמה ונעמה ואלחמד ללה רב אלעאלמין אתפק לי אלכרוג מן מצר יאמ[ול]אי</p>
</li>
<li>
<p>ולם נגתמע בך [פי ב]קיה אלדנאניר וקד כתבתהא לסידי אבי [זכ]רי פי תדכרתי ותרכת ענדה אלכתאב אלדי</p>
</li>
<li>
<p>מן עיאש ואנא אסלך יאמולאי דפעהא אלי אבי יחיי מתפצלא לאן סאלתה יצרפהא עני פי אשיא סאלתה</p>
</li>
<li>
<p>שראהא וכדלך כנת וזנת ען סלאמה בן בראכי אלחזאם אלגזיה במצר ובלגני אנה אוצאך</p>
</li>
<li>
<p>תדפעהא אלי ענה והי דינ ותלת ורבע &gt; קיר פאן כאן דלך צחיח אנא אסל מולאי יציפהא אלי אלבקיה</p>
</li>
<li>
<p>וידפעהא אלי אבו יחיי מתפצלא [וכדאלך] וכנת אגתמעת מע סידי אבי סעיד כלוף פי בוציר</p>
</li>
<li>
<p>וערפתה חאל אלגלאביב אלדי קלת לי והו כאן קד רפעה עלי פי אלחסאב פקאל לי מא יחסב</p>
</li>
<li>
<p>עליך אלגלאביב דפעתין אנא אסקטה ענך ונחסבה עלי רוחי ואנא אסל מולאי אלשיך אן יתפצל</p>
</li>
<li>
<p>ויסקטה עני ויחסבה עליה לאלא יציע עלי ואנת תעלם אן מא לי פי הדה אלקצה שי וארגו</p>
</li>
<li>
<p>קד אנחלת קצתה עלי גמיל אסל אללה תעאלי יחסן גזאך ענא וען גמיע אצדקאך פמא לך מנא</p>
</li>
<li>
<p>סוא אלצדאע ומא יכפא ענך חאל כלוף והו אנסאן צעלוך פמא עמלתה מא יציע לך</p>
</li>
<li>
<p>עיאד אללה קראת עליך אפצל אלסלם ופתיאנך חרסהם אללה אלסלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00001/canvas/2">
                    
                    
                    
                        <h3>verso - bottom margin - address</h3>
                    
                        <ol>
<li>
<p>[לסיד]י ומולאי אבי אלסרור יושע בן נתן ננ אטאל אללה שאכר תפצלה יוסף בן מוסי בן ברהון ננ &nbsp; &nbsp; &nbsp; &nbsp; &nbsp; אלתאהרתי</p>
</li>
<li>
<p>[בקא]ה ואדאם סלאמתה וסעאדתה ונעמתה</p>
</li>
</ol>
                    
                </div>
            
        </section>
    </body>
</html>
