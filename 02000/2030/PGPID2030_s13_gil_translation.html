
<html>
    <head>
        <title>Hebrew Translation of Letter: T-S 8J19.1</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J19.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00001/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך וישלים את חסדו עליך, מבוציר,</li>
<li>בי"ט באדר ראשון. שלומי טוב ואני מאושר, תודה לאל, ריבון העולמים. הזדמן לי לצאת מפסטאט, אדוני, </li>
<li>ולא נפגשתי עמך בעניין יתרת הדינרים, וכתבתי אותה לאדוני, אבו זכרי בתזכיר שלי, והשארתי אצלו את המכתב שהגיע</li>
<li>מעיאש. אבקש ממך, לאדוני, מסור אותו בטובך לאבו יחיא, כי ביקשתי ממנו שיוציא אותה (את היתרה) בשבילי על דברים שביקשתי ממנו</li>
<li>כי יקנה לי. כמו כן שילמתי בעד סלאמה בן בראכי האורז, את מס הגולגולת בפסטאט. נודע לי שהוא הורה לך</li>
<li>לשלם לי אותו מטעמו, והוא דינר ושליש ורבע וחצי קיראט; על כן אם אמת הדבר אבקש ממך, אדוני, שתוסיף זאת ליתרה</li>
<li>ותמסור אותה בטובך לאבו יחיא. נפגשתי עם אדוני אבו סעיד כלוף בבוציר,</li>
<li>והודעתי לו את עניין האדרות שאמרת לי, אבל הוא כבר חייב אותי לפני כן בחשבון, ואמר לי: לא יחייבו</li>
<li>אותך בעד האדרות פעמיים; אני אזכה אותך בהן וארשום לחובת עצמי. אבקש ממך, אדוני ורבי, הואילה</li>
<li>לזכות אותי בעדך ולחייב אותו, כדי שלא ייגרם לי נזק, ואתה הלוא יודע שאין לי שום חלק בפרשה זו, ואקווה </li>
<li>שבעייתו כבר נפתרה על הצד הטוב, אלוהים יתעלה ייטיב את גמולך בעבורנו ובעבור כל ידידיך, כי הלוא אין לך מאתנו</li>
<li>אלא כאב ראש. ודאי לא נעלם ממך עניינו של כלוף, שהוא אדם גולן; ומה שתעשה, לא יגרום לך הפסד</li>
<li>חס ושלום. הריני שולח לך את מיטב דרישות השלום ולבניך, אלוהים שומרם, דרישות שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00001/canvas/2">
                    
                    
                    
                        <h3>verso, address</h3>
                    
                        <p>לאדוני ורבי אבו אלסרור יושע בן נתן נ"נ, ייתן לו אלוהים אריכות ימים ויחמיר את שלומו ואת אושרו ואת חסדו לו; המודה חסדו, יוסף בן מוסא בן בַּרהון נ"נ התאהרתי. </p>
                    
                </div>
            
        </section>
    </body>
</html>
