
<html>
    <head>
        <title>Transcription of Letter: T-S 10J17.20</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.20</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00020/canvas/1">
                    
                    
                    
                        <ol>
<li>כתאבי אלי מולאי אלעזיז עלי אט[אל אללה בקאה</li>
<li>ואדאם עזה ונעמאה ומן חסן אלתופיק לא א[כלאה</li>
<li>וגמע אללה בינינא ובינה עלי אסר חאל ות[ . . . .</li>
<li>פי עאפיה לא תשגלו קלובכם עלינא ולא[ . . .</li>
<li>פי שדה אן נחן פיהא טלבנא מן אלדי קלת לנא</li>
<li>עליהם נגבו אלפצה אלדי ענד אלשיך מנחם ואם אבו</li>
<li>אלפרג ואבראהים בן הרון ואלשיך בו אלמנצור אלמ . . .</li>
<li>מא אכדנא מן אחד מנהם שי //ולא פעל א . . דפע ל . . // ולא תסאל שדה // אן נחן</li>
<li>פיהא מן צאחב אלדאר א . . . . א ב[ . . ]ר . והדא</li>
<li>אלתאלת מא אכד מנהם שי סוא ארבעה עשר דרה[ם</li>
<li>ולא תסאל עיד אן עידנא אן שגל קלובנא מן גהה</li>
<li>ואחדה מן גהת אלכתב ותאניא מן עיד אן גוזנאה</li>
<li>וקד וצלו אלכתב לילה הושענא מע אלשיך אל . י . .</li>
<li>ותבעת לי ותקול וקת וזן אלגואלי אסתכבא</li>
<li>כיף נקדר נסתכבא וכרי אלדכאן עלי ואנת תערף</li>
<li>וסגיר //קד// תופי עמי //אעלמה// חסן פי וצטאנאת אלעיד ונחן</li>
<li>חאירין ביה כיף נעמלו ואלשיך אבו אלכרים</li>
<li>סאפר . . . . ה אלצום אלכביר ומא אכדנא מנה</li>
<li>שי ואלשיך . לי . אל . . א . . למנא עליה מא</li>
<li>אכדנא מנה לי סוא סתה דראהם [ . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00017-00020/canvas/2">
                    
                    
                    
                        <h3>Verso.</h3>
                    
                        <ol>
<li>אלשיך אבו אלנגם פבחק הדה אלאחרף לא תכפיני</li>
<li>חאיר פי מעני אלגואלי כלץ רוחי ורוחה בכל</li>
<li>מא קדרת פאני מא נקדר ננחבס פי אלדאר</li>
<li>וקד סמענא אן אלצגיר ינחדר לא תחדרה אל</li>
<li>מע מן תערפה ואלסלאם עליך וואלדתי תקריך</li>
<li>אלסלאם ואכתי גמאל תקריך אלסלאם ושרף אכתי</li>
<li>ועמתי ואבו אלעלי אכי וכאלי מנצור וגארך</li>
<li>אלכהן יקריך אלסלאם ויאכי מכלוף אבראהים</li>
<li>בן כאלתך אלדי וציתה יעמל לך אלעמאמה</li>
<li>עמלהא ומא אכד מן חקהא תמן וקד אשתרי</li>
<li>ארבע אראק עוגהא לחמה מן ענדה</li>
<li>. . . . פי אלגאליה . . . א . . . . . . . . . . פי . . . .</li>
<li>ואלצלאה עי . . . . . . מא צבת שי . . מי עליה</li>
<li>ושלום</li>
<li>כתב הדא אלכתאב יום הושענא אלטהר</li>
</ol>
                    
                        <h3>Arabic:
Bottom margin, straight lines written in same direction. Address.</h3>
                    
                        <ol>
<li>יצל הדה אלכתאב אלי מצר דכאן אלדיאן</li>
<li>אל]שיך אבו אלחסן בן מכלוף אמאנה</li>
</ol>
                    
                        <h3>Arabic:
Bottom margin, straight lines written upside down. Address.</h3>
                    
                        <ol>
<li>יצל] הדא אלכתאב אלי מצר דכאן אלדיין יעלם</li>
<li>אלשיך אבו אלחסן בן מכלוף שמ צו אמאנה</li>
</ol>
                    
                </div>
            
        </section>
    </body>
</html>
