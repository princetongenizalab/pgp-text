
<html>
    <head>
        <title>Transcription of Letter: T-S 10J16.14</title>
    </head>
    <body style="max-width: 860px; margin: auto">
        <h1>Transcription of Letter: T-S 10J16.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00014/canvas/1">
                    
                    
                    
                        <ol>
<li>מן ענד מנצור רביבה</li>
<li>. . . ]תצטירהא אלי אלאך אלעזיז אטאל אללה בקאה</li>
<li>ואדאם עזה ומן חסן אלתופיק לא אכלאה</li>
<li>גמע אלשמל בה קריב גיר בעיד וינהי אלי אלאך אלכרים</li>
<li>ואלי אלעם אלכרים אלעזיז מר ור ישועה . . ב אן נחן</li>
<li>כתירין אלשוק אליכם ומא נחן בה מן //שדד// אלא . . לגיבתכם</li>
<li>הדה אלמדה אלטוילה ואני מח[ב] גמע אלשמל בכם</li>
<li>ומתאלם איצא לאנקטאע כתבכם וקד אתפקת מע</li>
<li>מעלמך אלשיך אלתלמיד ר יוסף //שד// מע זין אלדין אלקבאלי</li>
<li>בתקציטהא עלינא אני ומעאלמך איצא עבד אלעזיז</li>
<li>אלבזאז כמא אתפקנא מע זין אלדין והדא גמיעה מא</li>
<li>פעלנאה אלא חתי נגתמע בך ובאלואלדה פלא תסאלו</li>
<li>מא עלי קלבי מן גהת פראקכם ומא סבבה אלא</li>
<li>מא ענדי אחד נתסלא בה אלא אללה ואנתם ואלצגיר</li>
<li>קד תפצח ותכלם ומא לה כלאם אלא עמי עמי הוא</li>
<li>מוסי פרחם אללה מוסי ואלחיא למוסי ולא תסאלו מא</li>
<li>עלי קלבי מן גהת בנתכ[ם] מן אלכלקה מע גוזהא</li>
<li>פי אלשוא/ר/ע וסובחאן אללה לא ימעני סיירתוהא</li>
<li>פמא אבא אחד מן אליהוד יסכנהא ענדה פהי</li>
<li>סאכנה מע . . . . . גארתכם ומא להא לא מועד</li>
<li>ולא שבת ופצאיל מחאשר הלכת מן כתרה</li>
<li>קטע . . . . . מן גהתכם אללה אללה לא תטולו</li>
<li>אלגיבה</li>
</ol>
                    
                        <h3>Right margin, diagonal lines written upside down.</h3>
                    
                        <p>כאן | פלו אלטין עלי | ראסך לא תכס לה | אלא ענדנא פהו | אצלח לי ולך | פאנה מא גא | מן אלאלם ליקתה | בעצי לא תקעדו | ותסלמו עלי עמי | ושלום בכול | . . תאסע אדר | . ול . בדרה | . . . . מון | מן ענד אכוה | מנצור | בן מוסי | ננ | כתיי . . | ולחלה ל[ . . | . . . . | . . . ל</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00014/canvas/2">
                    
                    
                    
                        <h3>Verso.</h3>
                    
                        <ol>
<li>קאל לך זין אלדין מא תפתכר מא בינך ובינה</li>
<li>תעאלא ואללה מא יכלמך ולא יחצל לך אלם ואלדי קאלו לאכי</li>
<li>. ל . . ימלך מא יכרג להם מן כלאף ואללה אללה גיב לה מע</li>
<li>זוגי ומא מת . . וקד סיר לכם אבו אלעלא מע אלשי[ך</li>
<li>בג . .דה ותעאל אבו אלחסן אלמגרבי אלדראהם אלד .</li>
<li>ולא תלתפת ואלל לכם פאללה אללה לא יכון גואב אל</li>
<li>אללה מא לה . . . . ת . . אלא אנתם ושלום</li>
<li>. . . ה אלא הם וקד סיר אלשיך אבו אלעלא דראהמ[א</li>
<li>מע אבו אלחסן אלאשכר</li>
</ol>
                    
                        <h3>Top margin, straight lines written in same direction as main text. Address.</h3>
                    
                        <p>י]צל אלי אלמצאצה אל[י . . . יסלם אלי אבו אל]פרג אלכרש[אדי</p>
<p>אלאסכנדראני יסלמה [. . . . . . . . . . . . .] שלום [</p>
                    
                        <h3>Top margin, straight lines written upside down. Address.
Arabic:</h3>
                    
                        <p>يصل الى مصر المحروسة الى المصاصة يسلم الى ابو الفرج</p>
<p>الكرشادي الاسكندراني او لربيبه خلف</p>
<p>. . . . . رني امانة</p>
                    
                </div>
            
        </section>
    </body>
</html>
