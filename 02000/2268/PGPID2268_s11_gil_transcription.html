
<html>
    <head>
        <title>Transcription of Letter: CUL Or.1080 J248</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J248</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00248/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבנא יאשיכנא וסידנא אטאל אללה בקאך ואדאם סלאמתך</span></li>
<li><span lang="he">וסעאדתך וצרף אלאסוא ענך ברחמתה מסתהל אלול ען סלאמה</span></li>
<li><span lang="he">ועאפיה ללה אלחמד עלי מא והב וצלת כתבך אידך אללה ווקפנא</span></li>
<li><span lang="he">מנהא עלי סלאמתך ועאפיתך אדאמהא אללה לך וחמדנא אללה עלי</span></li>
<li><span lang="he">דלך וסאלנאה אן ידים לך דלך בפצלה ודכרת יא שיכנא פי כתאב[ך]</span></li>
<li><span lang="he">אן נערפך אכבאר אבי אלפצ׳ל חסדאי בן חלאבו סלמה אללה ולנא</span></li>
<li><span lang="he">יאשיכנא מודה טוילה לם נקף מן אלאנ[דלס] עלי כבר תטיב בה אל[נ]פס</span></li>
<li><span lang="he">אלא חרוב ול[ &nbsp; &nbsp; &nbsp; &nbsp; &nbsp; &nbsp; &nbsp; ]ת ונחן מן דלך פי מא נסל מן אללה אלפרג חסב עואידה</span></li>
<li><span lang="he">אלגמילה ומא יתזייד מן כ'ברה אנחן נכאתבך בה בעד הולאי וכתאבך&nbsp;</span></li>
<li><span lang="he">יאשיכנא אד וצל סורנא בה גאיה אלסרור פאחב אן לא תדענא מנה</span></li>
<li><span lang="he">&nbsp;פי כל וקת מצ'מן בדכר אכבארך וגמיע חואיגך ומהמאתך פעלת דלך</span></li>
<li><span lang="he">&nbsp;אן שא אללה תכתץ נפסך אלאתירה אפצ'ל &lt;אלסלאם&gt; ופתיאנך חרסהם אללה אפצ'ל</span></li>
<li><span lang="he">&nbsp;אלסלאם וכל מן תשמלה ענאיתך אפצ'ל אלסלאם וקד אנפדת יאשיכנא פי</span></li>
<li><span lang="he">&nbsp;עדל יצל אליך אידך אללה מן גהת אבי עמראן מוסי בן אלמגאני שקה אחב תתפצל&nbsp;</span></li>
<li><span lang="he">&nbsp;בדפעהא לסידנא אלרב ותערפני וצולהא פי רסאלתך אן שא אללה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00248/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לשיכנא וריסנא ואתירנא אבי אלפרג &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן מוסי וצלח ויצחק בני ברהון</span></li>
<li><span lang="he">יוסף בן יעקב והלל ובנימין אטאל אללה בקאהם&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בני יוסף &nbsp; &nbsp; &nbsp; &nbsp; &nbsp; אללה וליהם</span></li>
</ol>
                    
                </div>
            
        </section>
    </body>
</html>
