
<html>
    <head>
        <title>Transcription of Letter: CUL Or.1080 J248</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J248</h1>

        <p>S. D. Goitein, <a href="https://www.jstor.org/stable/23592946">"Jewish Trade in the Mediterranean at the Beginning of the Eleventh Century (III)‎"</a> (in Hebrew), <em>Tarbiz‎</em> 37, no. 2 (Jerusalem: Mandel Institute for Jewish Studies, 1968), 158-190.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00248/canvas/1">
                    
                    
                    
                        <ol>
<li>כתאבנא יאשיכנא וסידנא אטאל אללה בקאך ואדאם סלאמתך</li>
<li>וסעאדתך וצרף אלאסוא ענך ברחמתה מסתהל אלול ען סלאמה</li>
<li>ועאפיה ללה אלחמד עלי מא והב וצלת כתבך אידך אללה ווקפנא</li>
<li>מנהא עלי סלאמתך ועאפיתך אדאםהא אללה לך וחמדנא אללה עלי</li>
<li>דלך וסאלנאה אן ידים לך דלך בפצלה ודכרת יא שיכנא פי כתב[ך]</li>
<li>אן נערפך אכבאר אבי אלפצל חסדאי בן חלאבו סלמה אללה ולנא</li>
<li>יאשיכנא מורה טוילה לם נקף מן אלאנ[דלס] עלי כבר תטיב הב אל[נ]פס</li>
<li>אלא חרוב ול[ ]ת ונחן מן דלך פי מא נסל מן אללה אלפרג חסב עואידה</li>
<li>אלגמילה ומא יתזייד מן כברה אנחן נכאתבך בה בעד הולאי וכתאבך</li>
<li>יאשיכנא אד וצל סררנא בה גאיה אלסרור פאחב אן לא תדענא מנה</li>
<li>פי כל וקת מצמן בדכר אכבארך וגמיע חואיגך ומהמאתך פעלת דלך</li>
<li>אן שא אללה תכתץ נפסך אלאתירה אפצל &gt;אלסלאם&lt; ופתיאנך חרסהם אללה אפצל</li>
<li>אלסלאם וכל מן תשמלה ענאיתך אפצל אלסלאם וקד אנפדת יאשיכנא פי</li>
<li>עדל יצל אליך אדיך אללה מן גהת אבי עמראן מוסי בן אלמגאני שקה אחב תתפצל</li>
<li>בדפעהא לסידנא אלרב ותערפני וצולהא פי רסאלתך אן שא אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00248/canvas/2">
                    
                    
                    
                        <h3>Verso:</h3>
                    
                        <ol>
<li>לשיכנא וריסנא ואתירנא אבי אלפרג מן מוסי וצלח ויצחק בני ברהון</li>
<li>יוסף בן יעקב והלל ובנימין אטאל אללה בקאהם</li>
<li>בני יוסף אללה וליהם</li>
</ol>
                    
                </div>
            
        </section>
    </body>
</html>
