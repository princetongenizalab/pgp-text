ע׳׳א:


אנחנו כותבים, אדוננו ורבנו וראשנו, ייתן לך אלוהים אריכות ימים ויתמיד את שלומך
ואת אושרך ויסלק כל רע ממך ברחמיו, בראש חודש אלול; שלום לנו
ואנחנו בריאים, תודה לאל על מה שנתן. הגיעו מכתביך, יעזור לך אלוהים, וקראנו
בהם על שלומך ועל בריאותך, יתמידם לך אלוהים, והודינו לאלוהים על
זאת, וביקשנו ממנו, כי יתמיד לך זאת בחסדו. כתבת אדוני במכתבך
שנודיעך על ענייני אבו אלפצל חסדאי בן חלאבו, ייתן לו אלוהים שלום. אנחנו,
אדוננו, זה זמן רב לא קראנו ידיעות מספרד שתהיה בהן שמחה לנפש,
אלא (רק) מלחמות ו ….; והדבר גורם לנו שנבקש מאלוהים ישועה, על פי מנהגי
החסד שלו. ואם תהיינה ממנו ידיעות נוספות, נכתוב לך עליהן, אחרי (השורות) האלה. מכתב ממך,
אדוננו, ישמח אותנו עד מאוד בבואו, ורצוני שלא תמנעהו מאתנו
בכל עת, וכי יכיל ידיעות עליך ועל צורכי הקניות שלך ועל ענייניך; עשה זאת,
ברצון האל. קבל נא, אדון אציל, את מיטב דרישות השלום, ולבניך, ישמרם אלוהים, מיטב
דרישות השלום, ולכל מי שנתון לחסותך, מיטב דרישות השלום. לפני כל שלחתי, אדוננו,
במשאוי שיגיע אליך, יעזור לך אלוהים, דרך אבו עמראן מוסא בן אלמג׳אני, יריעת אריג, אבקש ממך כי תואיל
למסור אותה לאדוננו הרב ותודיעני במכתבך את דבר בואה, ברצון האל.

ע׳׳ב:
לאדוננו וראשנו האציל אבו אלפרג׳ יוסף בן יעקב, ולהלל ובנימין בני יוסף, ייתן להם אלוהים אריכות ימים; ישמרם אלוהים; מאת מוסא וצאלח ויצחק בני ברהון.