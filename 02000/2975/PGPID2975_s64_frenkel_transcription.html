
<html>
    <head>
        <title>Transcription of Letter: T-S 10J25.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J25.3</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00025-00003/canvas/1">
                    
                    
                    
                        <h3>Recto:</h3>
                    
                        <ol>
<li>בשמ' רחמ' אלדאעי ללה בכמאל עאפיתה יהודה המלמד</li>
<li>אלי אלמולא אלשיך בו אלמגד כגק' מר' ור' מאיר השר היקר החזן תפארת</li>
<li>החזנים חפטה אללה וגמלנא גמיע בבקאה וגמענא ואיאה ומן חסן</li>
<li>אלתופיק לא אכלאה אנה ולי דלך ואלקאדר עליה אן שא אללה תעאלי ואלדי</li>
<li>תריד עלמה אנני כתיר אלשוק אליך ליס קליל ואוחשתני אכבארך ואנקטע</li>
<li>כתבך ואשתגל סרנא לדלך כתיר באללה יגעלה שגל כיר איש אלמעני</li>
<li>תתגאפל מא הו מצלחה אלבתה ומא נחסן נצף לך יא מולאי הם</li>
<li>אנא פיה וקף עמי פי חק ולדה מפצל ואתרבץ וכתב לה תקנה</li>
<li>ואכד פיהא כטוט כתיר מתל כט בן נאנו אלשיך בו סעד ואלכהן אלשיך</li>
<li>בו אלרביע בן אלבסתנבאני נ'ע' ומעה מן האולי אלא אנה מא ערף אלדיאן</li>
<li>. . אנטולי ש'צ' בגמיע דלך ואנפדהא אלי אלרייס ואפתי פיהא יא מולאי</li>
<li>אלא לוגה יקאל לה מרחבא אנא מא פעל יפתי לי פי מתאעי לכן</li>
<li>אנא מתכל עלי רב אלעאלמין אלדי מא כאבני קט ויגיתני פי כל וקת</li>
<li>ו[מצ]מון אלתקנה אנה נכל ובלג אלאמר אלי אלדיאן אלהי ישראל יחפטה</li>
<li>יא מולאי חאלה הו הו אלא אנה יחכם וכל וקת אלמושבות ענדה פי</li>
<li>דארה ומא יקטע באלנאס וצעב עליה עטים כיף יעמל שי פי</li>
<li>אלבלד ומא שאורה אחד מא נחסן נצף לך מא גרי בינה ובין עמי</li>
<li>כאן ענדה מושב כביר וטלב אלדיאן מן עמי //גזה פי// אלוראקה ואתכאצמו</li>
<li>וקד שנעו ען שכץ אנה מעה תקנה //קדימה ופיהא כט אלדיאן ושיוך כתיר// באנה יטלע וראו</li>
<li>אכתר אלקהל אן שיך יטלע עלי רוסהם אכיר מן צבי ומא</li>
<li>פעל אלדיאן יקף פי וגההם</li>
</ol>
                    
                        <h3>Right margin, upside down relative to main text:</h3>
                    
                        <ol>
<li>ומא נעלם כיף</li>
<li>יכון אלתדביר</li>
<li>ואלצבי כפיף</li>
<li>אלקטעה(?) מא</li>
<li>יכון וחק אלשריעה</li>
<li>מא עמל [ ]</li>
<li>מא עמל עמ[י]</li>
<li>דכל עלי[ ]</li>
<li>ועלינא [ ]</li>
<li>[ ]</li>
<li>א.ל [ ]</li>
<li>עאדתה [ ]</li>
<li>[ ]</li>
<li>לגואב שהר</li>
<li>שהרין מא</li>
<li>כלמה אחד</li>
<li>חתי אקאם אבנה(?)</li>
<li>סבת עלי סבת</li>
<li>פוק ספר תורה</li>
<li>ושם(?) צראכה</li>
<li>עליא וטלב</li>
<li>יכרגני מן כל ש[י]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00025-00003/canvas/2">
                    
                    
                    
                        <h3>Verso:</h3>
                    
                        <ol>
<li>מתל אלשערה מן אלעגין ופתח כתאב יעאונה אביה ואמה</li>
<li>וצאר יפסד עליה אבהאת אלצביאן קדאם עיני אנסלית ענה ואני</li>
<li>אלי אלאן מא נעלם כיף יכון אלאמר אכרה אן גמיע מא עמלוה</li>
<li>אנקלב עליהם חופר גומץ בו יפול וישמן ישורון ויבעט מן כפר</li>
<li>בנעמה זאלהא אללה ענה אלאן תרי איש יטרא פיהא עלי אלגמלה</li>
<li>מא פי אלבלד אחד פי עאפיה לא מקדמיהא ולא שיוכהא ולא אלעאמה</li>
<li>אלדי פיהא וחק אלשריעה אן הדא אלעם מתאעי אלא מן כפויי טובה</li>
<li>וא... אלאנסאן יבקא סעיד(?) לעולם צאר מתי מא תכלם יקאל לה אנת</li>
<li>קד נכלת וקד ערף בדלך אלרייס חפטה אללה ושהדו עליך שיוך אלבלד</li>
<li>ו [ ] מא חלה אלי אלאן יכדם גמאעה לא טלעת לחיתה ולא תזוג' צאר עליה</li>
<li>[ ] ואכתר אלגמאעה מא ראיהם אן יטלע עלי רוחהם אלא רגל כביר</li>
<li>מוקר ענד אללה וענד אלנאס [וקד ..לו] אלנאס מן מפצל וטלועה</li>
<li>עלי רוסהם ואלשיך אבו אלמגד מא יתעגב אלא מן קול אלרייס</li>
<li>הדה אלק . . ל . . . . . ללדיאן איש אגאוב ענהא לרייס(?) צאן(?) בה אלמשאיך</li>
<li>ואהל אלבלד הו אלדי [ ]ל וכתב לעמי פי אלתקנה מתאעהא ומא יעלם</li>
<li>סיידנא אלרייס אנני אנא אלדי נואצב אלכניס ולא ילאזמהא פי כל שי ולולא</li>
<li>אנא לכאן אלמחלוקת כל יום קאים ממא ישרב וישתגל ען אלכניס</li>
<li>ואנפדת לי אלפתוה מתאעי מע כתבך אכבו ולולא נחרס על[יה] בספר תורה(?)</li>
<li>מא רגעו ומא כאן כופי אלא לאלא ירגע כל כתאב יגיני [. . . . . . . . . .]</li>
<li>מצחף אלתאג' מן כתבה ונקטה בן אשר ואלא בן נפתלי מן כל בד וקלבי ענד</li>
</ol>
                    
                        <h3>Right margin, upside down relative to main text:</h3>
                    
                        <ol>
<li>אהל אלבית ומרצ[הם]</li>
<li>אללה לא יוריהם באס</li>
<li>לא הם ולא אלצגא[ר]</li>
<li>ומא נפדתת שי מ[ן]</li>
<li>אלדראהם אלא ווצל</li>
<li>וא..ת אלג...</li>
<li>...פך...</li>
<li>...אל...מק...</li>
<li>...אלמ...</li>
<li>פה...</li>
<li>כל אלא בק...</li>
<li>...</li>
<li>נעמלה...</li>
<li>אלכלאם...</li>
<li>לנא אנך עלי...</li>
<li>תגי אל...</li>
<li>צ... ושלומך</li>
<li>יגדל ואל ידל לעד</li>
<li>אמן נצח סלה</li>
<li>יד' אייר קכז</li>
<li>לשט'</li>
<li>ושלום</li>
<li>ואלדפתר אל[די]</li>
<li>פיה אלא...</li>
</ol>
                    
                        <h3>Upper margin, perpendicular to preceding text:</h3>
                    
                        <ol>
<li>אלמצלחה ענד</li>
<li>ביעה ענדך</li>
<li>ולא תכרגה ענך</li>
<li>..</li>
</ol>
                    
                        <h3>Judaeo-Arabic address:</h3>
                    
                        <ol>
<li>הדרת כגק' מר'ור' מאיר החזן השר הנכבד [תפארת החז]נים ביר יכין הזקן הנכבד נ'ע'ִ</li>
<li>אמונה אומן ואפטארה נצף כי תשא אלאכרארני</li>
</ol>
                    
                        <h3>Arabic address:</h3>
                    
                        <ol>
<li>يصل هذا الكتاب الى محروسه مصر الى الشيخ ابو المجد ابن ثابت الخزان الاسكندراني</li>
<li>حفظه اللة تعالى بلغ الامانة ترزق(؟) السلامة</li>
</ol>
                    
                </div>
            
                <div data-canvas="https://geniza.princeton.edu/documents/2975/iiif/canvas/1/">
                    
                    
                    
                        <h3>Notes to recto:</h3>
                    
                        <ol>
<li>דודי: הכוונה לר' צדוק ביר' שמואל הרופא.</li>
</ol>
                    
                </div>
            
        </section>
    </body>
</html>
