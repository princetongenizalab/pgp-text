
<html>
    <head>
        <title>Transcription of Legal document: Yevr.-Arab. I 1701</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. I 1701</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2728/iiif/canvas/1/">
                    
                    
                    
                        <ol>
<li>חבשם יודע תעלומות</li>
<li>סלמא כתרת אלשנאעאת ען אבו נצר בן קיומא</li>
<li>מנד עדה סנין באבנה אבו אלמעאלי בן תאמאר אלתי הי</li>
<li>זוגה אבו סעד בן צדקה אללבאן ואעתמד אלמגון מעה[א ו</li>
<li>מדה דאעבה ואכתר מן ממאזחתהא במזאח לא יד[י אלי כיר</li>
<li>אסתמראר עליה אלי כיר ואנה מסתמר עלי דלך אל[חאל</li>
<li>וקת מע כרה אלמראה אלמדכורה להדא אלאמר [וכתבת</li>
<li>בדלך רקעה אלי כאתב הדה אלאסטר ורמית פי מ[כאנה מקאמה</li>
<li>גיר אן יעלם מן הו כאתבהא אקתצת אלחאל אשעאר כגק[מ</li>
<li>ראש עם סגולה נשיא כל בני הגולה ירום הודו ויגדל כבודו</li>
<li>בהדה אלנובה ואיקאפה עלי אלרקעה פענד דלך גלס אלנשיא</li>
<li>ור נזרנו וכתרנו ועטרת ראשינו אדוננו הנשיא הגדול ש[למה</li>
<li>אלמדכור באלקאהרה אלמעזייה פי דאר כרימתה וחצר</li>
<li>כאתב הדה אלאסטר וגמאעתה מן טאיפה אלקראיין מן</li>
<li>מן כתרה כטה אכר הדא אלמסטור ואחצרת אלאמראה</li>
<li>אלמדכורה ווליהא ותקצי מנהא ען הדה אלנובה פדכרת</li>
<li>אנהא כאנת מנד עדה סנין קד ראת מן אבו נצר אלמדכור</li>
<li>שמאיל רציה וכצל קביתה ואכתר מן אלתרדד אלי ביתהא</li>
<li>חתי אנה כאן פי בעץ אלאוקאת יגי תלתה ארבע(!) טרק פי אל</li>
<li>נהאר פכאפת מנה וקאלת לעמה וליהא אבא ראיתי אבי נצר</li>
</ol>
                    
                        <h3>Firkovitch II NS 1701 1b</h3>
                    
                        <ol>
<li>ידכל] ביתי ומא ענדי אחד אנזלי אלי ענדי פאני כאיפה</li>
<li>מנ]ה וקד כרהת דכולה אלי ואנהא בעתת פי בעץ אלאוקאת</li>
<li>אלי] בית דין תשתכי חאלהא ואנהא כארהא לדכול הדא</li>
<li>אלש]כץ אלי ביתהא ולם תעלם מא אפעל פי דלך פתקצי</li>
<li>מנ]הא ען אלרקעה אן כאנת תעלם מן כתבהא אם לא פדכרת</li>
<li>אנהא] לא תעלם מן כתבהא ואנהא תסבבת פי כתאבהא</li>
<li>ו] אלדי כתבהא לם יכתב מא סמעה מנהא כהיתה בל זאד</li>
<li>ו] אנקץ פתקצי מן וליהא הל יעלם שי מן הדה אלקצה</li>
<li>אם] לא פדכר אנה לם יעלם יומא קט מן דלך שי אכתר</li>
<li>מן] קבחתהא אעני זוגתה לדכול אבו נצר אלי ביתהא לא גיר</li>
<li>ואנה לם יעלם אלסבב פי דלך תם אחצר בעד דלך</li>
<li>אבו נצר אלמדכור פי הדא אלמושב אלמעין ותקצי מנה</li>
<li>ען הדה אלקצה פאנכרהא ולם יעתרף מנהא בשי אכתר</li>
<li>מן אחצארה פי בעץ אלאוקאת אלי בית דין ואשעארה</li>
<li>כרה הדה אלאמראה לדכולה אליהא ואנה אקני מנה אנה</li>
<li>לא ידכל אלי ביתהא מדה סנה פכרר אלכלאם</li>
<li>מעה פי דלך פלם יפצח בשיא אכר פאסתנטקת</li>
<li>אלאמראה אלמדכורה בחצורה עמא דכרת פי גיבתה</li>
<li>פתגיר כלאמהא ולם תפצח קדאמה במא פצחת בה</li>
<li>פי גיבתה בל גאורת ען בעצה וקאלת אנני כרהת ד[כולה</li>
</ol>
                    
                </div>
            
        </section>
    </body>
</html>
