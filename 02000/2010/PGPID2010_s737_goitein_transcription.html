
<html>
    <head>
        <title>Transcription of Letter: T-S 8J18.18</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00018/canvas/1">
                    
                    
                    
                        <ol>
<li>כתאבי יעזיזי (!) וסידי אטאל אללה בקאך ואדאם סלאמתך וסעאדתך</li>
<li>ואתם נעמה עליך לד בקי מן שבט וקד תקדם מני אליך עדה</li>
<li>כתב ארגו וצולהא אליך וקד טמן אללה קלבך מן גהת בן נאדר</li>
<li>ואלקאפלה יסידי אערף בצחה דלך ממן יגי מן ברקה פנחב אן</li>
<li>תערפני איש תזיד ענדך וקלבי מתשוף לכתאב יצל מן ענדך</li>
<li>לעל וצל לי פרג מע סידי אבי אלסרור סלמה אללה או מע גירה</li>
<li>ולעל תפצל אללה בוצול מוסי אלכינגגי סלמה אללה ומע מא</li>
<li>ותקת באללה גל ועז אן לא יכליני מן פרג וצל לי חוגת אלי דנאניר</li>
<li>הונא לקום לא נסתטיע נרתפעהם פתראעית עלי סידי אבי</li>
<li>עמראן אבטליון בן מוסי סלמה אללה פאקתרצת מנה תמאנין</li>
<li>דינר באלסנגה אחסן אללה גזאה פתתפצל ותצמן אלדרך לכל</li>
<li>מן גאב לי שי ואלואצל לידך יסידי הו ואצל לידי ותסלמה</li>
<li>אנת לסידי אבי עמראן וכתאבי הדא חגה פי ידך פתסתקצי לי</li>
<li>יסידי ע פי גמלה סידי אלשיך אבי אסחק בן עלאן או סידי אל</li>
<li>אבי אלפרג בן עוכל סלמהמא אללה ולא יזל קלבי משתגל</li>
</ol>
                    
                        <h3>margin</h3>
                    
                        <p>או נרא כתאב לכן עאמלני הדא אלרגל אחסן אללה</p>
<p>גזאה בכל גמיל פי אלדניא פקלבי משגול</p>
                    
                        <h3>top of page</h3>
                    
                        <p>אלי אן יצל אליה רחלה פתטייר לי כתאבך וקד ערפתך אן בקי אלשמע</p>
<p>כמא דכרת אלזית ואלצאבון יצל מע סלימן לם יכון אלכל כאן</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00018/canvas/2">
                    
                    
                    
                        <h3>page b</h3>
                    
                        <ol>
<li>ואלבעץ פאללה יסידי רוג עלי בכתאבך מתפצלא עלי כאצה</li>
<li>נפסך ע עלי אלסלאם וסידי אבי אלפצל וסידי אבי אלסרור</li>
<li>סלמהם אללה אלסלאם</li>
</ol>
<p>לשיכי וסידי אבי אברהם עיאש בן מן ישעיה בן אסחק ו</p>
<p>נסים אללה וליה ונאטרה וחאפטה</p>
                    
                </div>
            
        </section>
    </body>
</html>
