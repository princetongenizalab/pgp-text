ע׳׳א:


אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, 
ויהיה חסדו שלם עליך, בכ׳׳ז בשבט. שלחתי לך לפני כן מכתבי אחדים,
אקווה שהגיעו אליך. אלוהים השקיט את לבך בעניין בן נאדר
והשיירה; אתה אדוני, מיטיב לדעת שזו אמת, מפי הבאים מברקה. רצוני
שתודיעני, אם יש לך ידיעות נוספות, ולבי משתוקק למכתב ממך,
אולי תבוא לי הישועה עם אדוני, אבו אלסרוד, ייתן לו אלוהים שלום, או עם מישהו אחר,
ושמא יעשה אלוהים חסד ויבוא מוסא אלבינאג׳י, ייתן לו אלוהים שלום, ועמו הדבר
ש(ביחס אליו) אני בוטח באלוהים שלא ימנע ממני את בוא הישועה. אני חייב כספים
לאנשים כאן, ולא אוכל לסרב להם; הפלתי אפוא את תחינתי לפני אדוני, אבו
עמראן אבטליון בן מוסא, ייתן לו אלוהים שלום, ולוויתי ממנו שמונים
דינרים במזומנים, ייתן לו אלוהים גמול טוב. הואילה להבטיח גמול לכל
המביא דבר בשבילי, כי הלוא מה שמגיע לידך, אדוני, כאילו הגיע לידי, מסור אותו אפוא
אתה, לאדוני אבו עמראן, ומכתבי זה יהיה ראיה בידך. ותברר בשבילי, 
אדוני, (אם אפשר) לפעול בכלל (הסחורות) של אדוני, אבו אסחק בן עלאן, או אדוני 
האלוף אבו אלפרג׳ בן עוכל, ייתן אלוהים שלום לשניהם. ואני מודאג  כל העת, עד 

שוליים, ימין:
שאראה מכתב. אכן נהג עמי (יפה) האיש הזה –– ייטיב אלוהים את גמולו הטוב בעולם הזה, על כן אני דואג בגללו
שוליים, למעלה:


שתגיע אליו סחורתו; שלח לי אפוא את מכתבך בדחיפות. וכבר הודעתיך שנשארה השעווה
כפי שכתבת, והשמן והסבון יגיעו עם סלמאן, אם לא הכול,
