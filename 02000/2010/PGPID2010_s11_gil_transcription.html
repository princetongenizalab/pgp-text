
<html>
    <head>
        <title>Transcription of Letter: T-S 8J18.18</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00018/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי ישיכי וסידי אטאל אללה בקאך ואדאם סלאמתך וסעאדתך</span></li>
<li><span lang="he">ואתם נעמה עליך לד' בקי מן שבט וקד תקדם עני אליך עדה</span></li>
<li><span lang="he">כתב ארג'ו וצולהא אליך וקד טמן אללה קלבך מן גהת בן נאדר</span></li>
<li><span lang="he">ואלקאפלה יסידי אערף בצחה דלך ממן יג'י מן ברקה פנחב אן</span></li>
<li><span lang="he">תערפני איש תזיד ענדך וקלבי מתשוק לכתאב יצל מן ענדך</span></li>
<li><span lang="he">לעל יצל לי פרג' מע סידי אבי אלסרור סלמה אללה או מע גירה</span></li>
<li><span lang="he">ולעל תפצ'ל אללה בוצול מוסי אלבינאג'י סלמה אללה ומע מא</span></li>
<li><span lang="he">ותקת באללה ג'ל ועז אן לא יכליני מן פרג' יצל לי חוג'ת אלי דגאניר</span></li>
<li><span lang="he">הונא לקום לא נסתטיע נדאפעהם פתראמית עלי סידי אבי</span></li>
<li><span lang="he">&nbsp;עמראן אבטליון בן מוסי סלמה אללה פאקתרצ'ת מנה תמאנין</span></li>
<li><span lang="he">&nbsp;דינר באלסנגה אחסן אללה גזאה פתתפצ'ל ותצ'מן אלדרך לכל</span></li>
<li><span lang="he">&nbsp;מן ג'אב לי שי ואלואצל לידך יסידי הו ואצל לידי ותסלמה</span></li>
<li><span lang="he">&nbsp;אנת לסידי אבי עמראן וכתאבי הד'א חגה פי ידך פתסתקצי לי</span></li>
<li><span lang="he">&nbsp;יסידי פעל פי ג'מלה סידי אלשיך אבי אסחק בן עלאן או סידי אל</span></li>
<li><span lang="he">&nbsp;אלוף אבו אלפרג' בן עוכל סלמהמא אללה ולא יזל קלבי משגול [אלי]</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אן נרא כתאב לכן עאמלני הדא אלרגל אחסן אללה</span></li>
<li><span lang="he">ג'זאה בכל גמיל פי אלדניא פקלבי משגול בה</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">אלי אן יצל אליה רחלה פתטייר לי כתאבך וקד ערפתך אן בקי אלשמע</span></li>
<li><span lang="he">כמא דכרת ואלזית ואלצאבון יצל מע סלמאן אן לם יכון אלכל כאן</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00018/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לשיכי וסידי אבי אברהם עיאש בן &nbsp; &nbsp;מן ישעיה בן אסחק [</span></li>
<li><span lang="he">נסים אללה וליה וסאעדה וחאפצה</span></li>
</ol>
                    
                        <h3>Verso, upside down</h3>
                    
                        <ol>
<li><span lang="he">אלבעץ' פאללה אללה יסידי רוג' עלי בכתאבך מתפצ'לא עלי כאצה</span></li>
<li><span lang="he">נפסך אלעזיזה עלי אלסלאם וסידי אבי אלפצ'ל וסידי אבי אלסרור</span></li>
<li><span lang="he">סלמהם אללה אלסלאם</span></li>
</ol>
                    
                </div>
            
        </section>
    </body>
</html>
