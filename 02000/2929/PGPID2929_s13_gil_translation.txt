recto

אני כותב לך, אחי היקר לי, ייתן לך אלוהים אריכות ימים ויתמיד את
גדולתך ואת עזרתו לך ואת שלומך ואת חסדיו לך, מאביאר. שלומי טוב
בגופי, אבל אני מודאג עד מאוד בגלל אבו עמראן,
אלוהים ישימו במחוז השלום. אודיעך שהפלגתי
ביום ו', והיה מדובר שנפנה מערבה לסיציליה ....
מרוח …. על פי מנהגיו ....
לאביאר ....
ונודע לי שהגיעו אוניות אחדות....
הגיע אדוני ורבי אבו יעקוב, יעזור לו אלוהים ....
איחר אותו ; כתוב בשמי .... (ייטיב אלוהים את)
גמולו ; אם יהיה לה אורך רוח, אולי יעשה אלוהים חסד ואבוא ....
כל הדרוש לה תשלמו לה, ואל תתרשל בנוגע
לילד; אכן, אילו היה אצלי כל (הכסף), לא הייתי יודע מה לקנות
בו, המחיר שני קסטים בדינר. מסור דרישת שלום לעואץ, ואמור
לו שלא קניתי לו דבר, כי הרעב
בריף; החיטים 1 ¾ ויבה (בדינר) והפול פי שלושה(?).
נודע לי שהחיטים אצלכם בשני דינרים בעד ארדב; אמור לעואץ
כי אם השכירות שלכם תצא לפועל, ייקח לי את הדירה אשר תחתיו ....
אברהם וסלאמה מכרו את התבלינים. שעף יצאה אל
הריף, לקח אותה גיסו של הכוהן, אבו אלפרג', והיא משרתת אותו. 

recto, right margin
הודיעו לי .... ; הריני דורש בשלומך ובשלום בני הבית, ולאבו אלפרג' דרישות שלום ; ודרוש בשלום החזן, ובשלום אבו יעקוב אסחק, ומסור לו שאני מתגעגע אליו. ודרישות שלום גם לאדוני אחי אבו אברהם אסמעיל בן חיון, ולכל אנשינו. 
verso
לאדוני ורבי אבו אלחסין צדקה בן נחום נ''ע, ייתן לו אלוהים אריכות ימים ויתמיד את גדולתו; מבניה בן מוסא. אל (סוק) אלעטארין.
 