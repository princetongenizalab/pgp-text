
<html>
    <head>
        <title>Transcription of Legal document: ENA NS 18.25</title>
    </head>
    <body style="max-width: 860px; margin: auto">
        <h1>Transcription of Legal document: ENA NS 18.25</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c4fc6cb9-11fe-497a-b185-371f9ec3586e/manifest/canvas/66d6534c-be84-476a-af01-1249b935b50f">
                    
                    
                    
                        <ol>
<li>מעשה שהיה לפנינו אנו בית דין הקבוע המ[מנה . . . . . . . . . ס]אלנא אלדכול עלי אלשיך</li>
<li>אבו אלטאהר מבורך בר שלה נע אלמורד פד[כלנא עליה פאלפינאה] אלמריץ אלמ. . . .אה</li>
<li>וקאל לנא אעלמו אן זוגתי פלונית [ בת פלוני אלדי הי ] פי עצמתי אריד אגעלהא</li>
<li>נאמנת עלי בחיי ועל כל יורשי אחרי פי [. . . . . . . . . .]. פיה מן וקת אתצאלי אליהא ואלי אלאן</li>
<li>ומן אלאן אלי בעד ופאתי //ואן לא יכון// [[וליס]] לאחד מן ורא[תי . . .]הא בוגה ולא בסבב פי גמיע מא תתתצרף</li>
<li>פיה פי סאיר מא אכלפה אלא אלאצול פק[לנ]א אנו בית דין [[וגמיע]] ואלחאצרין מענא אשרח</li>
<li>לנא הדה אלאצול מא הי פקאל קד אתבתתהא ענד רבנו אלחבר אלמעולה והי ענדה מכתובה</li>
<li>פי ורקה ושרחה גמל אלמלך גמיעה [[ואלפלפל]] ואלבצאעה והי אלפלפל ואלרצאץ ואלרהאן ועליקאת</li>
<li>פצה ולולו וגמיע דלך משרוח שכץ שכץ ענד אלמעולה אלמקדם דכרה פפי הדה אלאצול</li>
<li>אלמתבותה מתי מא אנכרתהא ואדעת עדמהא לוראתי והם אולאדי אלדי רזקתהם מנהא</li>
<li>אסתחלאפהא עלי דלך //דון סואהם מן אולאדי// בחסב מא יגבה בית דין פי דלך בל מתי אחתאגה אלי אכד שי מן</li>
<li>הדה אלאצול [[לתצרפה]] לתביעה ותצרפה פי נפקה עליהא ועליהם או פי מהם צרוף יען להא</li>
<li>ולהם כאן להא תסלם מא אחתאגת אליה מן דלך וביעה במשארפה צהרי אלשיך אבו אלפרג</li>
<li>אלכהן או שני עדים מן קבל בית דין ותקבץ אלתמן אליהא ותצרפה פי מא תחת[אג</li>
<li>אליה מן מאונה ונפקה וגיר דלך וליס לאחד משארפתהא בה פי חאל תצרפהא ונפק[תהא</li>
<li>[[אד קד עלמת חוטתהא ושפקתהא]] ולא אלאעתראץ עליהא ולא אלחגג עליהא פי [[מא]] שי מנה תנפקה</li>
<li>[[אד קד עלמת חוטתהא ושפקתהא]] פלמא אסתופא כלאמה קלנא לה אנו</li>
<li>בית דין תקני לנא מן נפסך עלי גמיע מא דכרתה באכתיארך ורצאך פקאל נעם</li>
<li>אקנו מני בשהותי ואכתיארי ואיתארי</li>
<li>אמראץ תתפק ותעלים וכסוה וצרוראת תטרי לא אבד מנהא</li>
<li>וידכר אולאדהא ואכותהם ובו אלופא וכרימתה</li>
<li>לא תם תחלף אלא אן אדעת עדם שי מן אלאצול</li>
<li>אלמכתתבה ענד רבנו המעולה</li>
<li>לא יתבת פי בית דין דעואהא פיה</li>
<li>ודכר בין ידינא אן אפתך מן אלאצול אלמתובתה</li>
<li>וברית דמתהא מנהמא ומהמא אפתך איצא</li>
</ol>
                    
                        <h3>right margin, straight line at 90 degrees to main text</h3>
                    
                        <p>בעד דלך כאנת בריה</p>
<p>מנהא</p>
                    
                </div>
            
                <div data-canvas="https://figgy.princeton.edu/concern/scanned_resources/c4fc6cb9-11fe-497a-b185-371f9ec3586e/manifest/canvas/1b09253a-9b3e-4f66-9022-99c7df874f32">
                    
                    
                    
                        <h3>verso</h3>
                    
                        <p>מבורך בר שלה</p>
<p>סת אלדאר</p>
<p>בת יוסף</p>
                    
                </div>
            
        </section>
    </body>
</html>
