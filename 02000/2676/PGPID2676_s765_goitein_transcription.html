
<html>
    <head>
        <title>Transcription of Letter: ENA NS 2.5</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/0b8f51df-4b40-451d-bb01-9d2638be39fd/manifest/canvas/50c542a4-7449-4f35-8b3d-ec6f2963607a">
                    
                    
                    
                        <ol>
<li>עבדה ולדה</li>
<li>בו זכרי לא עדמה</li>
<li>יו נסי</li>
<li>לא אוחש אללה מן נטר מולאי אלמאלך</li>
<li>וכלצה מן אלמהאלך ונגחה פי גמיע</li>
<li>אלמסאלך וכרק אלעאדה בפסח מדתה</li>
<li>לנתמתע ברייתה ונחשא במלאחטתה</li>
<li>. . . . . . . . . . . . . . . ומכן סיאדתה</li>
<li>[ו]סיאסתה וריאסתה ודאר אלגמאל ב׳</li>
<li>בחיאתה ווקאה מן נוב אלזמאן ואפאתה</li>
<li>ואייד צחתה ואסמא המתה ואעלי</li>
<li>פי אלדניא ואלאכרה דרגתה אמן צגיר</li>
<li>ממאליכה יהני מולאי אלסייד אלואלד כלצה</li>
<li>אללה מן אלשדאיד וגעלה פי אלנעים</li>
<li>אבדא מכלד בהדה אלאיאם אלשריפה</li>
<li>אל[מכצ]וצה אלמעהודה באלנסים</li>
<li>מי שעשה נסים לאבותינו בימים</li>
<li>ההם ובזמן הזה יעשה עם הדרתך</li>
<li>הקדושה ועם שאר הצאן הנבזה</li>
<li>. . .לת כל נביא וחוזה וישים</li>
<li>אלהינו שלום ויוציאנו משלום</li>
<li>. . . .ם וכדלך גמיע אלאהל</li>
<li>מן צגירהם וכבירהם אללה יהניהם</li>
<li>בחיאת גמאלהם ויבלגהם גאיה</li>
<li>אמאלהם ויפסח פי אגאלכם ושל[. .</li>
<li>. . . . וחאלהם אמן</li>
</ol>
                    
                        <h3>right margin, straight lines at 90 degrees to main text</h3>
                    
                        <p>לא שך אן מן יום וצלת . . . מא חצלת אלא אני כנת מריץ ובחמד אללה אפ[קת] אלא אן בקאיא אלמרץ . . .</p>
                    
                </div>
            
                <div data-canvas="https://figgy.princeton.edu/concern/scanned_resources/0b8f51df-4b40-451d-bb01-9d2638be39fd/manifest/canvas/d5144fee-7eca-42f5-8f66-28486a28dd2f">
                    
                    
                    
                        <h3>verso</h3>
                    
                        <ol>
<li>. . . . . . . וח. . . . .כ.[.]. . . . .</li>
<li>לאן . . . . חנף(?) ואלקלה . . . .[. . .</li>
<li>מתי נקול עסי וחתי עד ישקיף</li>
<li>ברחמיו הרבים וחסדיו העצומים</li>
<li>ויפנה לעניינו ויחון שאיריתינו אמן</li>
<li>תבלג סלאמי ותנאי ללרייס אלאגל ואלאעז</li>
<li>ולרבי יחיאל ור חננאל ואלמולי אלסייד אלאגל</li>
<li>אל. . . . . אלמשפק אלצדיק אל. . . .צב</li>
<li>אלתנא אלגמיל אלפאצל אלאציל אלרייס</li>
<li>אלנביל ופקה אללה ואסעדה דניא ואכרה</li>
<li>. . . . . . . . . כדלך ללולד גמל אלכל</li>
<li>אבו אלברכאת אוקף לה צאלח אל . . את</li>
<li>אלמאלך רב אלסמאואת וללמולי אלרשיד</li>
<li>געלה //אללה// פי קומה רייס וצנדיד אלשיך</li>
<li>אלמכין וואלדה וכל אחבאבנא ואצחאבנא</li>
<li>ברוכים יהיו ולעד יחיו אמן סלה</li>
<li>ואנת תעלם יא מולאי אן סבב מרצי חסרתי</li>
<li>עלי אלשיך אלמרחום רבנו אברהם מנוחתו</li>
<li>כבוד ומנעי ללחצור חתי לא . . . .</li>
<li>מוצעה כאלי מנה ואן כאן הדא הו אלמאאל</li>
<li>פאללה יכפינא פיך מא נחאדרה אמן</li>
</ol>
                    
                </div>
            
        </section>
    </body>
</html>
