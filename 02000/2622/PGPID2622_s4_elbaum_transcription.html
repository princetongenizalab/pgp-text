
<html>
    <head>
        <title>Transcription of Letter: ENA 1822a.3</title>
    </head>
    <body style="max-width: 860px; margin: auto">
        <h1>Transcription of Letter: ENA 1822a.3</h1>

        <p>Alan Elbaum, [digital geniza document edition] (n.p., 2020).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/dc3fa36d-2c49-410c-a6ae-1dd995391e20/manifest/canvas/b97570ad-d51d-4170-be2b-ffaf4a45175c">
                    
                    
                    
                        <h3>Recto:</h3>
                    
                        <ol>
<li>בשמ רחמ</li>
<li>צבח אללה מולאי אלפרנס אלנאמן באנעם צבאח ו . . . .</li>
<li>וכפאני פיה כל מחדור ואחיא ולדה קד עלם אלכאלק</li>
<li>תעאלי דכרה מא אנא פיה מן ציקה דאת אליד ו . .</li>
<li>אלחאל ואלשכוא אלי אללה תעאלי ומא יכפא מא .</li>
<li>דכרתה מן . . אלחאל חתי קד אצנאף (=אנצאף) אליה מרץ</li>
<li>אלאהל במרץ כטר צעב אללה ינטר אליהם ברחמתה</li>
<li>קד עלם אללה תעאלי אנני פי הדא סבועי מא . . .</li>
<li>לי שי יפכר (?) בה ועלי מן דאך אלסבוע אלמאצי</li>
<li>בקאיא אנצאפת אלי הדא אלסבוע אלכארג ולולא</li>
<li>חאל אלמרה אלדי דכרתה למא צייקת צדרה [ב]שי</li>
<li>מן הדא אלחדית וכאן קד כתבת פי דאך אלסבוע</li>
<li>כתב תכתץ באהל אלשיך אבו אלבשר אזהר</li>
<li>נע וצאק ביום אלגמעה ואלתמסת אלאגרה מן</li>
<li>אבו יעקוב או בעצהא פלם יפעל וכדלך פי תלך</li>
<li>אלדפעה אלאולה מא אנצפני פי אלאגרה ואלאכר[ה]</li>
<li>אלואחדה אקף עליהא פהי וחדהא תסוא דינ׳ עלי</li>
<li>אלמקלול ומעהא נסכתין אכר וכאני באלשיך אבו י[עקוב?]</li>
<li>יטלבנא במא אדנבה ואכטאה ואריד מן תפצ[לכם]</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/dc3fa36d-2c49-410c-a6ae-1dd995391e20/manifest/canvas/e7d60213-d7c3-404f-b38d-7cbd13ab6f6d">
                    
                    
                    
                        <h3>Recto, right margin:</h3>
                    
                        <ol>
<li>אן תנפד (?) לי מע אלמרה פי חאל אלאג[רה] ותבלג פי דלך לא עדמתך ולא כלות</li>
<li>מנה ואן כאן קד תחצל אליום שי יכ[. . . .] פתופרה (?) ות . . . . . . וענד</li>
</ol>
                    
                </div>
            
                <div data-canvas="https://geniza.princeton.edu/documents/2622/iiif/canvas/1/">
                    
                    
                    
                        <h3>Recto, upper margin:</h3>
                    
                        <ol>
<li>אגתמאענא</li>
<li>אשרח לך</li>
<li>מא אנא</li>
<li>פיה שר[ח]</li>
<li>שאפי</li>
<li>ושלומך</li>
<li>יגדל לעד</li>
</ol>
                    
                </div>
            
        </section>
    </body>
</html>
