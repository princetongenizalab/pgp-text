
<html>
    <head>
        <title>Transcription of Legal document: ENA 4020.52</title>
    </head>
    <body style="max-width: 860px; margin: auto">
        <h1>Transcription of Legal document: ENA 4020.52</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/a58b4f2a-6f7b-4770-8be6-b24cc3fde0bf/manifest/canvas/242974df-7b51-4a6e-8a2b-678a323c6d8c">
                    
                    
                    
                        <ol>
<li>חצר אלי מושב בית דין מ אלעזר הנקרא אבו נצר ביר אפרים הזקן דידיע</li>
<li>כתיר אלגזי נע ואדעא עלי אכיה שקיקה מ אברהם הנקרא אבו אסחק</li>
<li>בכזאנה דולאביה והאון אספארדראי וזיר חגרי וגטא נחאס ומאידה</li>
<li>כלפתהם ואלדתה והו מסתחק חצתה מן דלך ואדעא איצא עליה בחדידה</li>
<li>ודיעה וסתה עשר דרהם בקיה אלדינאר אלדי עמלו בה אלופאה ועדב</li>
<li>אלורתה פלמא סאל אבו אסחק ען דלך פאנכר גמיע מא אדעא</li>
<li>בה עליה מן דלך תם עאד הו ואדעא עלי אכוה אבו נצר בדינארין</li>
<li>דכר אנה אכדהא מנה דפעהא לצביאן אלעשארי ומכדה דיבאג</li>
<li>פלמא סאל אבו נצר דנן ען דלך אנכר אלגמיע וקאל מא יסתחק עלי</li>
<li>חק וטאלבה אבו אסחק דנן איצא באדא אלאמאנה פי מא אקאם</li>
<li>בה חסאבה פי מא כרג מן נואיב עלי ואלדתה ומה דהוה קדמנא</li>
<li>כתבנא וחתמנא דליהוי לזכו ולראי'ה וכאן דלך יום אלכמיס אל</li>
<li>תאני ואלעשרין מן תמוז אתמג לשטרות שריר וקיים</li>
<li>נתן הכהן בר שלמה הכהן ננ חלפון הלוי ביר מנשה ננ</li>
<li>בעד אתבאת מא הו פי אעלא הדא אלשימוש למא וצלא אל[. . . .</li>
<li>עאד אבו נצר אעתרף בסתה ותלתין דרהמא מן גמלה מא</li>
<li>אדעא אכוה עליה בה ובאלמכדה אלדיבאג וחכמה אכוה</li>
<li>אבו אסחק אן יחלף פי גמלה אלימין אלתי לזמתה עלי אלאעלא.</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/a58b4f2a-6f7b-4770-8be6-b24cc3fde0bf/manifest/canvas/7ce5a908-a437-4c90-b8ac-5646945ea30b">
                    
                    
                    
                        <h3>verso</h3>
                    
                        <ol>
<li>בנת אלוחשה</li>
<li>אלדי אדעא הו עליה בהא ואנהא מן ארת ואלדתה ויכרג מעה</li>
<li>חצרת אלי בית דין בנת פהד אלדי הי זוגה</li>
<li>בו אלפרג בן אלמליגי אקנת מן רוחהא</li>
<li>אנהא קד אבאעת נצף מן דארהא אלדי להא</li>
<li>בקצר אלשמע פי זקאק אלחראני לסת גזאל</li>
<li>בנת סבאע בן יהודא אלדמשקי זוגה אברהם</li>
<li>אלכהן בן אלתואן בקוזי דינאר מסלמה מן</li>
<li>גמיע אלמון ואקנית איצא מן הדה אל</li>
<li>משתריה בהדא אלמבלג ואקנית מן בו אלפרג</li>
<li>בן אלמליגי אנה קד אמצא לזותה(!) הדא אל[ביע</li>
<li>ואקנית מן אברהם הכהן דנן אנה קד</li>
<li>אמצא לזוגתה הדא אלשרא אקנית מן</li>
<li>אלגמיע קנין גמור בכלי כשר לקנות בו</li>
<li>מעכשו עלי גמיע מא תקדם דכרה ואנהם (!)</li>
<li>תסלמת(!) אלתמן ולם יבק מנה //גיר// ט דנ ונצ[ף] וכאן דא</li>
<li>פי אלחנוכה אתמד</li>
</ol>
                    
                </div>
            
        </section>
    </body>
</html>
