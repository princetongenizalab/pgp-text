recto

אני כותב לך, אבי, והיקר לי ואצלי מכל הבריות, ייתן לך אלוהים אריכות ימים ויתמיד את שלומך
ואת אושרך ויכה את אויביך, מהבית. שלום לי, אל ימנע אלוהים שלום ממך;
ואני בריא, יעשה אלוהים את הבריאות לבוש לך; אבל אני מתגעגע מאוד אליך, יפגיש אותנו אלוהים בטרם
אפרד מהעולם הזה, ברחמיו, כי קרוב הוא להיענות, ברחמיו, תודה לאל.
אודיעך אדוני, יתמיד אלוהים את גדולתך, כי אילו התכוונתי לתאר לך כמה יוצאות נפשותינו אליך 
ואת געגועינו אליך בגלל צאתך מאתנו, לא היה המכתב מכיל זאת וחייב הייתי להאריך.
אלוהים יתעלה יקרב את פגישתנו בנסיבות המשמחות ביותר ועל פי מיטב התקוות,
ברחמיו ובטובו. אילו ידענו שיתקפונו אף מקצת מן הגעגועים
וכליון הנפש אליך, בשום אופן לא היינו נותנים לך לצאת. מאלוהים יתעלה אבקש שייתן אחרית
לטובה ולשלום וכי יראה לנו את פניך בטובה ובבריאות בקרוב, אמן.
ודע לך כי מאז שהפלגת מאלכסנדריה ועד היום ממש
לא קראנו מכתב ממך ולא שמענו שום ידיעה עליך והדאיג הדבר את לבנו, דאגה
עצומה. אלוהים יתעלה ישימך במחוז השלום. אודיעך שאחותי
אלתרפה חלתה בחולי קשה מאוד באי במרחשון, ונמשכה המחלה אצלה חודשיים, ויצא לה 
בהמשך מחלתה גידול מעל ללבה. לא השארנו בפסטאט רופא
שלא הסענוהו אליה, אף לא השארנו תרופה ולא שיקוי שלא השקינו אותה.
ואחר כך תקפה אותה חולשה נוראה. אז שאלנו אותה, כאשר כבר התייאשנו ממנה,
ואמרנו לה, מה תרצי ומה תשוקתך? ואמרה בבכי, חי אלוהים, אין
תשוקה בלבי ולא חסר לי אלא… 

recto, right margin
קבל נא, ייתן לך אלוהים גדולה, את מיטב דרישות השלום. כל המשפחה דורשת בשלומך. חי אלוהים, איני יודע… ואל תקלקל, ומסור דרישת שלום לבן דודי…
verso, Judaeo-Arabic address
לאדוני ואבי אבו אִסְחַק אִבְּרַהים ביר שבתאי, ייתן לו אלוהים אריכות ימים ויתמיד את שלומו ואת אושרו; מבנו שמואל בן אִבְּרַהים, יישמר.
מכל רע; לְפָלֶרְמוֹ, ברצון האל יתגדל וישתבח. (מסור ב)נאמנות, תזכה לשלום; ישע ייפע.
verso, Arabic address
לאדוני ואבי אבו אסחק אִבְּרַהים בן סנבאט, הידוע (בשם) שבתאי נ"נ; ייתן לו אלוהים אריכות ימים ויתמיד את שלומו ואת אושרו; מבנו סמואל, יישמר (הנמען) מכל רע; מסור ותזכה לגמול (מאלוהים); לפַלֶרְמוֹ, ברצון האל.