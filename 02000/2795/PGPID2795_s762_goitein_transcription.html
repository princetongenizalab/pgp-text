
<html>
    <head>
        <title>Transcription of Letter: T-S 10J11.22</title>
    </head>
    <body style="max-width: 860px; margin: auto">
        <h1>Transcription of Letter: T-S 10J11.22</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00022/canvas/1">
                    
                    
                    
                        <ol>
<li>כתאב[י אלי]ך יא ואלדי ואעז אלכלק עלי וענדי אטאל אללה בקאך ואדאם סלאמתך</li>
<li>ונעמאך וכבת אעדאך מן אלמסתקר ען סלאמה לא אכלאך אללה מנהא</li>
<li>ועאפיה געלהא אללה לכאסד [ . . . . ] אליך שדיד גמע אללה ביננא קבל</li>
<li>פראק אלדניא ברחמתה אנה ולי אלאגאבה ברחמתה ואלחמד ללה</li>
<li>ואעלמך יא סידי אדאם אללה עזך אן לו הממת אן אצף לך מא ענדנא</li>
<li>מן אלוחשה ואלשוק למפארקתך למא וסעה כתאב וטאל בה אלשרח</li>
<li>אללה תעאלי יקרב אלאגתמאע עלי אסר אלאחואל ואפצל אלאמאל</li>
<li>ברחמתה וגודה ולו עלמנא אן ילחקנא בעץ מא ענדנא מן אלשוק</li>
<li>ואלוחשה לך למא כלינאך תכרג אסל אללה תעאלי אן יגעל אלעאקבה</li>
<li>לכיר וסלאמה ואן יורינא וגהך פי כיר ועאפיה קריב אמן</li>
<li>אלדי תחב עלמה אן מן וקת אן אקלעת מן אסכנדריה ואלי יומנא הדא</li>
<li>מא קראנא לך כתאב ולא סמענא לך כבר וקד שגל דלך קלבנ[א] שגל</li>
<li>עטים אללה תעאלי יגעלך פי חיז אלסלאמה ואעלמך אן אכתי</li>
<li>אלתרפה לחקהא וגע עטים אול מרחשון ואקאמת בה שהרין ולחקהא</li>
<li>פי אכר אלוגע דבילה עלי ראס פואדהא ומא בקינא במצר טביב</li>
<li>חתי רכבנאה להא ומא בקינא דוא ולא שראב [[ . . ]] חת[י] אסקינאה</li>
<li>להא ולחקהא בעד הדא גשו עטים פסאלנאהא ענד אלאיאס מנהא</li>
<li>וקלנא להא איש תרידי איש תשתהי פקאלת והי תבכי ואללה מא</li>
<li>פי קלבי שהוה ולא חסרה אלא [ . . . . . . . . . . . . . . . . . . .</li>
</ol>
                    
                        <h3>Right margin, perpendicular lines.</h3>
                    
                        <p>כץ נפסך אעזהא אללה באפצל אלסלאם וגמיג (!) אלחאל יכציך באלסלאם ובללה מא ברית [ | פלא תעבה ואקרי עלי בן עמי אב[</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00022/canvas/2">
                    
                    
                    
                        <h3>Verso. Address.</h3>
                    
                        <p>לסידי וואלדי אבי אסחק אברהים ביר שבאטמן ולדה שמואל בן אברהים וקי פיה גמיע אלאס[וא</p>
<p>סקליה אן שא אללה עז וגל</p>
<p>אטאל אללה בקאה ואדאם סלאמתה ונעמתה [ . . . . . . ] אלאמאנה תרבח אלסלאמה ישע יופע</p>
                    
                        <h3>Top margin, straight lines written upside down.</h3>
                    
                        <p>לסידי וואלדי אבו אסחק אברהים בן שבאט ויערף שאי ננ מן ולדה שמואל וקי פיה גמיע אלאסוא | בלג בוג . | א]טאל אללה בקאה ואדאם סלאמתה ונעמתה סקליה אן שא אללה</p>
                    
                </div>
            
        </section>
    </body>
</html>
