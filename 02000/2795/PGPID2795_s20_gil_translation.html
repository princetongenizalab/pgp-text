
<html>
    <head>
        <title>Hebrew Translation of Letter: T-S 10J11.22</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J11.22</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00022/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אבי, והיקר לי ואצלי מכל הבריות, ייתן לך אלוהים אריכות ימים ויתמיד את שלומך</span></li>
<li><span lang="he">ואת אושרך ויכה את אויביך, מהבית. שלום לי, אל ימנע אלוהים שלום ממך;</span></li>
<li><span lang="he">ואני בריא, יעשה אלוהים את הבריאות לבוש לך; אבל אני מתגעגע מאוד אליך, יפגיש אותנו אלוהים בטרם</span></li>
<li><span lang="he">אפרד מהעולם הזה, ברחמיו, כי קרוב הוא להיענות, ברחמיו, תודה לאל.</span></li>
<li><span lang="he">אודיעך אדוני, יתמיד אלוהים את גדולתך, כי אילו התכוונתי לתאר לך כמה יוצאות נפשותינו אליך&nbsp;</span></li>
<li><span lang="he">ואת געגועינו אליך בגלל צאתך מאתנו, לא היה המכתב מכיל זאת וחייב הייתי להאריך.</span></li>
<li><span lang="he">אלוהים יתעלה יקרב את פגישתנו בנסיבות המשמחות ביותר ועל פי מיטב התקוות,</span></li>
<li><span lang="he">ברחמיו ובטובו. אילו ידענו שיתקפונו אף מקצת מן הגעגועים</span></li>
<li><span lang="he">וכליון הנפש אליך, בשום אופן לא היינו נותנים לך לצאת. מאלוהים יתעלה אבקש שייתן אחרית</span></li>
<li><span lang="he">לטובה ולשלום וכי יראה לנו את פניך בטובה ובבריאות בקרוב, אמן.</span></li>
<li><span lang="he">ודע לך כי מאז שהפלגת מאלכסנדריה ועד היום ממש</span></li>
<li><span lang="he">לא קראנו מכתב ממך ולא שמענו שום ידיעה עליך והדאיג הדבר את לבנו, דאגה</span></li>
<li><span lang="he">עצומה. אלוהים יתעלה ישימך במחוז השלום. אודיעך שאחותי</span></li>
<li><span lang="he">אלתרפה חלתה בחולי קשה מאוד באי במרחשון, ונמשכה המחלה אצלה חודשיים, ויצא לה&nbsp;</span></li>
<li><span lang="he">בהמשך מחלתה גידול מעל ללבה. לא השארנו בפסטאט רופא</span></li>
<li><span lang="he">שלא הסענוהו אליה, אף לא השארנו תרופה ולא שיקוי שלא השקינו אותה.</span></li>
<li><span lang="he">ואחר כך תקפה אותה חולשה נוראה. אז שאלנו אותה, כאשר כבר התייאשנו ממנה,</span></li>
<li><span lang="he">ואמרנו לה, מה תרצי ומה תשוקתך? ואמרה בבכי, חי אלוהים, אין</span></li>
<li><span lang="he">תשוקה בלבי ולא חסר לי אלא&hellip; </span></li>
</ol>
                    
                        <h3>recto, right margin</h3>
                    
                        <p><span lang="he">קבל נא, ייתן לך אלוהים גדולה, את מיטב דרישות השלום. כל המשפחה דורשת בשלומך. חי אלוהים, איני יודע&hellip; ואל תקלקל, ומסור דרישת שלום לבן דודי&hellip;</span></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00022/canvas/2">
                    
                    
                    
                        <h3>verso, Judaeo-Arabic address</h3>
                    
                        <p><span lang="he">לאדוני ואבי אבו אִסְחַק אִבְּרַהים ביר שבתאי, ייתן לו אלוהים אריכות ימים ויתמיד את שלומו ואת אושרו; מבנו שמואל בן אִבְּרַהים, יישמר.</span></p>
<p><span lang="he">מכל רע; לְפָלֶרְמוֹ, ברצון האל יתגדל וישתבח. (מסור ב)נאמנות, תזכה לשלום; ישע ייפע.</span></p>
                    
                        <h3>verso, Arabic address</h3>
                    
                        <p><span lang="he">לאדוני ואבי אבו אסחק אִבְּרַהים בן סנבאט, הידוע (בשם) שבתאי נ"נ; ייתן לו אלוהים אריכות ימים ויתמיד את שלומו ואת אושרו; מבנו סמואל, יישמר (הנמען) מכל רע; מסור ותזכה לגמול (מאלוהים); לפַלֶרְמוֹ, ברצון האל.</span></p>
                    
                </div>
            
        </section>
    </body>
</html>
