
<html>
    <head>
        <title>Transcription of Letter: T-S 10J11.22</title>
    </head>
    <body style="max-width: 860px; margin: auto">
        <h1>Transcription of Letter: T-S 10J11.22</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00022/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאב[י אלי]ך יאואלדי ואעז אלכלק עלי וענדי אטאל אללה בקאך ואדאם סלאמתך&nbsp;</span></li>
<li><span lang="he">ונעמאך וכבת אעדאך מן אלמסתקר ען סלאמה לא אכלאך אללה מנהא&nbsp;</span></li>
<li><span lang="he">ועאפיה געלהא אללה לבאסך [וען שוק]אן אליך שדיד גמע אללה ביננא קבל&nbsp;</span></li>
<li><span lang="he">פראק אלדניא ברחמתה אנה ולי אלאגאבה ברחמתה ואלחמד ללה&nbsp;</span></li>
<li><span lang="he">ואעלמך יאסידי אדאם אללה עזך אן לו הממת אן אצף לך מא ענדנא&nbsp;</span></li>
<li><span lang="he">מן אלוחשה ואלשוק למפארקתך למא וסעה כתאב וטאל בה אלשרח&nbsp;</span></li>
<li><span lang="he">אללה תעאלי יקרב אלאגתמאע עלי אסר אלאחואל ואפצ'ל אלאמאל&nbsp;</span></li>
<li><span lang="he">ברחמתה וגודה ולו עלמנא, אן ילחקנא בעץ' מא ענדנא מן אלשוק&nbsp;</span></li>
<li><span lang="he">ואלוחשה לך למא כלינאך תכרג אסל אללה תעאלי אן יגעל אלעאקבה</span></li>
<li><span lang="he">לכיר וסלאמה ואן יורינא וגהך פי כיר ועאפיה קריב אמן</span></li>
<li><span lang="he">אלדי תחב עלמה אן מן וקת אן אקלעת מן אסכנדריה ואלי יומנא הדא</span></li>
<li><span lang="he">מא קראנא לך כתאב ולא סמענא לך כבר וקד שגל דלך ק[ל]ב[נא] שגל</span></li>
<li><span lang="he">עטים אללה תעאלי יגעלך פי חיז אלסלאמה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ואעלמך אן אכתי&nbsp;</span></li>
<li><span lang="he">אלתרפה לחקהא וגע עטים אול מרחשון ואקאמת בה שהרין ולחקהא</span></li>
<li><span lang="he">פי אכר אלוגע בילה עלי ראס פואדהא ומא בקינא במצר טביב</span></li>
<li><span lang="he">חתי רכבנאה להא ומא בקינא דוא ולא שראב ⟦&nbsp; &nbsp; &nbsp; &nbsp; ⟧ חתי אסקינאה</span></li>
<li><span lang="he">להא ולחקהא בעד הדא גשו עטים פסאלנאהא ענד אלאיאס מנהא</span></li>
<li><span lang="he">וקלנא להא איש תרידי איש תשתהי וקאלת והי תככי ואללה מא&nbsp;</span></li>
<li><span lang="he">פי קלבי שהוה ולא חסרה אל[א</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">כץ נפסך אעזהא אללה באפצל אלסלאם וגמיג(!) אלאהל יכצוך באלסלאם ואללה מא דרית [&nbsp;</span></li>
<li><span lang="he">פלא תעיבה ואקרי על(!) בן עמי אב[</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00022/canvas/2">
                    
                    
                    
                        <h3>verso, Judaeo-Arabic address, right column</h3>
                    
                        <ol>
<li><span lang="he">לסידי וואלדי אבי אסחק אברהים ביר שב[תאי]&nbsp;</span></li>
<li><span lang="he">אטאל אללה בקאה ואדאם סלאמתה ונעמתה</span></li>
</ol>
                    
                        <h3>verso, Judaeo-Arabic address, left column</h3>
                    
                        <ol>
<li><span lang="he">מן ולדה שמואל בן אברהים וקי פיה גמיע אלאס[וא</span></li>
<li><span lang="he">סקליה אן שא אללה עז וגל</span></li>
<li><span lang="he">בלג ב]אלאמאנה תרבח אלסלאמה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ישע אפע</span></li>
</ol>
                    
                        <h3>verso, Arabic address, right column</h3>
                    
                        <ol>
<li><span lang="ar">ل] سيدي ومولاي ابو اسحق ابرهيم بن سنباط ويعرف شبثاي נ''נ</span></li>
<li><span lang="ar">اطال الله بقاه وادام سلامته ونعمته</span></li>
</ol>
                    
                        <h3>verso, Arabic address, left column</h3>
                    
                        <ol>
<li><span lang="he">من ولده سموال وقي فيه جميع الاسوا</span></li>
<li><span lang="he">بلغ تؤجر</span></li>
<li><span lang="he">سقليه ان شاء الله</span></li>
</ol>
                    
                </div>
            
        </section>
    </body>
</html>
