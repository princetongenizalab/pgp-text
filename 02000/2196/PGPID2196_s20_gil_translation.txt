recto

אני כותב לך, אדוני ורבי היקר לי, ייתן לך אלוהים אריכות ימים ויתמיד את גדולתך ואת אושרך,
ויסלק ממך כל רע ברחמיו, מאלכסנדריה, בכ"ג ב.... , יודיעך אלוהים
את ברכתו. שלומי טוב ואני מאושר, תודה לאל ריבון העולמים .... (איני יכול)
לתאר לך את הגעגועים אליכם שתקפו אותנו ; אבקש מאלוהים שיקרב את פגישתנו ....
אצלו. אשר למה שרצית לדעת: צרור הפנינים שנותרו מן המחרוזת .... 
שליחתו עם אבו ראהם .... שומרו אלוהים; מכרתי לו ....
אבקש ממך שתטפל במכירתו בהכרזה, או בבית האדון אבו נצר; אולי, אם תסכים, אשאל
את האדון אבו אצחק אם חזרו סחורותיך, אולי יאמר: קבל את המגיע לכם ממנו, ושלחו לי 
את השאר במהרה, הכול רשום, עם המחאה, לאלכסנדריה, או שלחו זאת אלי
עם מי שתמצאו לנכון מאנשינו. אודיעך כי עומדים לסיים את השנייה, המלמד
עובד אצלי, ועומדים לסיים את הפנינים הקטנות; בדקתי אצל הספרדים, שמא אמצא
אצלם משהו, אבל לא מצאתי אצלם אלא מעט; והטילו עלי מכסים נוראים.
בשם אלוהים, תטפל בשבילי בקניית .... אעסיק בו את ידי, יבוא לכם
שכר(?). וכתוב לי מה נשאר לכם אחרי שסילקו לכם ו' דינרים וקיראט.
בשם אלוהים, אל תפסיקו לכתוב לי על הנעשה אצלכם, כי בראותי את
מכתביכם כאילו ראיתי את פניכם. אמי מתפללת (למענכם) יומם וליל. אקווה
…. (אלוהים ייתן לכם) מקצת מן הגמול הראוי לכס ויקיים את תקוותיכם. ושלום רב. 

verso
לאדוני היקר לי נהוראי בן נסים נ״ע, ייתן לך אלוהים אריכות ימים ויתמיד את שלומך ואת אושרך. המודה לו יוסף בן יהודה בן שמחה נ"ע; לאלכסנדריה, ברצון האל. 
 