
<html>
    <head>
        <title>Transcription of Letter: T-S 8J7.5</title>
    </head>
    <body style="max-width: 860px; margin: auto">
        <h1>Transcription of Letter: T-S 8J7.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00007-00005/canvas/1">
                    
                    
                    
                        <ol>
<li>כתאבי י[א שיכ]י וסידי אלעז[יז] עלי [אטאל] אללה בקאך ואדא[ם עזך וסעאדתך</li>
<li>וצרף אלאסוא ענך ברחמתה מן אלאסכנדריה לגכ כלון [מן . . . . ערפך אללה</li>
<li>ברכתה ואלחאל סלאמה ו[נע]מה ואלחמד ללה רב אלעאלמין . [. . . ומא אחסן</li>
<li>אצף לך מא לחקנה מן ו[חשת]כום אסל אללה קרב אלאגתמאע [</li>
<li>ענדה ואלדי תחב עלמה אן אלביעה אללולו בקי מן נצמה יו [</li>
<li>תוגיה{ה}א מע אבו ראהם . . . צל חרסה אללה וקד בעת מנה [</li>
<li>נחב מנך תעמל עלי ביעה פי חלקה או פי דאר אלשיך אבו נצר לעל בניתך . . .</li>
<li>אלשיך אבו צחאק רגע שיך לו חאל תסתופי מא לכום ענדי ותוגהו לי אל</li>
<li>בקיה מוסרעא ותכתבו לי ספתגה אלי אלאסכנדריה או [[.]] תבעתוהא לי</li>
<li>מע מן תראו מן אצחאבנה ונעלמך אן אלתאניה עלי פראג ואלמועלם</li>
<li>יעמל ענדי ואלמרגאן עלי פראג ואתרצדת אלאנדולסין עלי אני נציב</li>
<li>ענדהם שי מא צבת שי ענדהום אלא יסיר וסאומוני פ [מכ]וס אן עצים</li>
<li>אללה אללה תעמל לי עלי שרא כצאר(?) אן נשגל אידי ביה [יד]כל עליכום</li>
<li>תואב(?) ותכתב אלי אש אלדי בקי לכום בע{ד} אן אסתופיתום ו דנאניר וקיראט</li>
<li>אללה אללה לא תקטעו כתבכום ענה באחואלכום אנה אדא ראינה</li>
<li>כותבכום כאנה ראינה וגוהכום וואלדתי דאעיה ליל ונאהר ארגו אן</li>
<li>]נה בעץ [מכא]פאתכום ויתם אמאלכום ושלום רב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00007-00005/canvas/2">
                    
                    
                    
                        <h3>verso</h3>
                    
                        <ol>
<li>לשיכי] ואלעזיז עלי נהראי בן נסים נע אלי אלאסכנדריה אן שא אללה</li>
<li>מ]ן יהודה אבן שמחה נע אטאל בקאך ואדאם סלאמתך וסעאדתך</li>
</ol>
                    
                </div>
            
        </section>
    </body>
</html>
