
<html>
    <head>
        <title>Transcription of Letter: ENA NS 2.21</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c6365622-0dd1-45d4-ab98-27551ba96105/manifest/canvas/1ad769df-7f3b-4bd1-ab36-a7a8de607b23">
                    
                    
                    
                        <ol>
<li>בר</li>
<li>אשרי משכיל אל דל ביום רעה ימלטהו ייי</li>
<li>ייי אלהי אבתיכם יוסף עליכם ככם אלף פעמים</li>
<li>כנת קד כתבת עדה רקאע ללגמאעה ברוכים</li>
<li>[יהיו] לשמים ערפתהם //פיהא// אחואלי ומא אנא עליה מן</li>
<li>אלקלה [[ומא]] ראית לואחדה מנהם גואב ואנא ג</li>
<li>תאלף מן כל וגה מן גהה ו[. . . .] אלפקר ואלב[ט] אל[ה</li>
<li>וקד אנכשפת כתיר ואנא אקצד אלגמאעה</li>
<li>יברכם אלהינו ויעודדם אן יתפצלו עלי ב/ו/ על[י</li>
<li>בעשרה דראהם או מא דון דלך אן יהמני בהא</li>
<li>פקד צאקת בי אלאמור וקד גלבת ומא לי מלגא</li>
<li>אלא רחמה אללה תע ורחמתהם ותגעלונם(!)</li>
<li>ותגעלוני מא בעץ חסנאת .[. .] פמא לי קצד</li>
<li>אלא לפצלכם ו[מ]א לי וגה אן אקף עלי דכאן ולא</li>
<li>באב אחד ולא וראי שי אעוד [א]ליה [. . .]ר עולמים</li>
<li>יכפיל שכרכם ויעטר אתכם בחיי מואלי</li>
<li>אלנשיאים ובחיי מולאי אלמשכיל לוי הלוי יעזרם</li>
<li>אלהינו ויסתגיב מנ[י] פיכם צאלח אלאדעיה פאן</li>
</ol>
                    
                        <h3>right margin, straight line at 90 degrees to main text
]</h3>
                    
                        <p>אתרתם אן יכון דלך אמ[א] פי אלסבת או פי אלכתאן ושלומכם יגדל לעד</p>
                    
                </div>
            
        </section>
    </body>
</html>
