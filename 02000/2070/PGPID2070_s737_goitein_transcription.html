
<html>
    <head>
        <title>Transcription of Letter: T-S 8J20.7</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00007/canvas/1">
                    
                    
                    
                        <h3>Recto:</h3>
                    
                        <ol>
<li>כתאבי [יא סי]די ומולאי אטאל אללה בקאך וא[דאם] סלאמתך וסעאדתך וציאנתך וזאד</li>
<li>אחסאנה אליך וגמיל צנעה לדיך יום אלב לו כלון מן גמאדי אלאכיר וקד [וצלת</li>
<li>אלצרה מע עתיק אלגוהרי והי באקיה עלי חאלהא אלי חין וצול כתאבך פאני</li>
<li>לם נרא ל[כ]תבי גואב וערפתך פיהא . . . . . ר ב . . דינר בתלתין אלק</li>
<li>וזאיד והדה סער מא נשתריה חתי תתכב לי בה ואן כלוף לם יצל</li>
<li>אלי וקת הדה אללה יצחבה אלי סלאמה ותבלג מולאי אלשיך אבי אסחק ברהון</li>
<li>בן מוסי אלסלאם ותערפה אן טלב מני אברהם גנון אלכט אלדי עלי אבו אלטיב</li>
<li>חנין בתמן אלענבר פאחב יערפני אן כאן ידפעה אליה או לא ואבן כפאגה</li>
<li>וגע מא קדרת עליה יעטיני שי ומא לי מא נכתב בה אליך אכתר מן אלשוק</li>
<li>קרב אללה אלגמע בך עלי אפצל עואידה אלגמילה אנה עלי דלך קדיר</li>
<li>תכתץ רוחה אלשריפה אגל אלסלאם ור נהראי אן כאן חאצר אלסלאם</li>
<li>ותבלג מולאי אבי יעקב יוסף בן סגמאר אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00007/canvas/2">
                    
                    
                    
                        <h3>Recto margin:</h3>
                    
                        <p>ומולאי אבי / זכרי בן מוסי / בן סגמאר / אלסלאם / וגמיע / אכואננא ומן / סאל ענא</p>
<p>/ אלסלאם / ושלומך / . . . ./ . . . . . / . . . . /</p>
<p>דכאן</p>
                    
                </div>
            
                <div data-canvas="https://geniza.princeton.edu/documents/2070/iiif/canvas/1/">
                    
                    
                    
                        <h3>Verso:</h3>
                    
                        <ol>
<li>סידי מולאי אבי יעקב יוסף [בן עלי כה]ן [ננ אל]פא[סי]</li>
<li>אדאם אללה סלאמתה וסעאדתה וציאנתה</li>
</ol>
<ol>
<li>מחבה יהודה בן סלא[מה . . .] ננ דין</li>
</ol>
                    
                </div>
            
        </section>
    </body>
</html>
