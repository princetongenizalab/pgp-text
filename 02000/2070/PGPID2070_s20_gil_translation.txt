recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת שמירתך וירבה
לך את טובותיו ואת מיטב כוונותיו כלפיך, ביום ב', ו' בג'מאדא ב. הגיע
הכיס בידי עתיק אלג'והרי והוא יישאר כפי שהוא עד בוא מכתבך. והלוא אני
לא ראיתי תשובה על מכתבי. הודעתיך במכתבי .... בדינר, בשני שלישים של קנטאר
ומעלה; והלוא במחיר שכזה לא אקנה זאת אלא אם תכתוב לי. בן כליף לא הגיע,
ממש עד הזמן הזה, אלוהים ילווה אותו בשלום. מסור לאדוני ורבי אבו אסחק ברהון
בן מוסא דרישת שלום והודע לו שאברהם ג'נון תבע ממני את המסמך שלפיו חייב אבו אלטיב 
חנין את התמורה בעד הענבר. רצוני כי יודיעני אם למסור אותו לו או לא. אבן כפאג'ה
חולה, לא יכולתי להשיג שייתן לי דבר, ואין לי עוד מה לכתוב, חוץ מהגעגועים,
אלוהים יקרב את פגישתי עמך כמיטב מנהגיו הנאים, כי הוא גיבור לעשות זאת.
קבל נא, מכובדי, את מיטב דרישות השלום, ואם נמצא שם ר' נהוראי, דרישות שלום לו, 
ומסור לאדוני אבו יעקב יוסף בן סגמאר דרישות שלום. 

recto, right margin
ודרישות שלום לאדוני אבו זכרי בן מוסא בן סגמאר, ולכל אנשינו ולכל השואל עלי דרישות שלום, ושלום .... 
verso
לאדוני ורבי אבו יעקב יוסף בן עלי כהן פאסי, יתמיד אלוהים את שלומו ואת אושרו ואת הגנתו, אוהבו יהודה בן סלאמה .... נ''נ, דיין(?). 
 