
<html>
    <head>
        <title>Transcription of Letter: ENA 2739.8 + ENA NS 19.10</title>
    </head>
    <body style="max-width: 860px; margin: auto">
        <h1>Transcription of Letter: ENA 2739.8 + ENA NS 19.10</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/149e5e86-06b6-4978-8adf-dc02458c9f07/manifest/canvas/b4764563-8cfe-495f-9e1f-ca10b5f8da51">
                    
                    
                    
                        <h3>Recto</h3>
                    
                        <ol>
<li>[ ]ת [ אללה]</li>
<li>תע' ודעה להא מא נסאלה [ ]</li>
<li>פתתפצ'ל אלחצ'רה אלמנעמ[ה ]</li>
<li>לממלוכהא עשרה אראדב [קמח] ויערף אל[ ]</li>
<li>אלממאליך [ ]ן יסלמה פאן אלממלוך</li>
<li>[מ]לחף כל סנה בי[ת]ה פארג מא פיה קמח</li>
<li>מע כתרהֵ עאילתה ואתבאעה ואללה</li>
<li>תע הקדים רפואה למכה ומןo עלי אל</li>
<li>כאדם באצטנאעהא ואפתקאדהא יודו</li>
<li>חסדו ואלתגר פי שדהֵ עט'ימה סער</li>
<li>אלקמח אלצעידי מן אלביות במאיתין כמסה</li>
<li>ועשרין דינ' אלק' בלויבה ביד' דרהם ורק</li>
<li>ואמא אלמקארב אלריפי פסערה במאיתין</li>
<li>אלק' ואלכבז רטל ונצף בדרהם וקד אכלת</li>
<li>אלכלק בעצהם בעץ וג'את הדה אלשדה עלי</li>
<li>אלנאס בגתה פאללה יפרג'הא ברחמתה</li>
<li>ומא קדר אלממלוך עלי שרי שי אלא ג'</li>
<li>אראדב וקד אכל בעצ'הא פאלמאתֵור</li>
<li>מן אנעאמהא תחציל אלקמח מן כל בד</li>
<li>פאלכאדם מן עאילתהא לא עדמהא אבדא</li>
<li>ואמא אמר אלפנדק בעד כמאל אלגרפתין</li>
<li>בסקופהם ואבואבהם לם יתג'דד פיה שי</li>
<li>אלא אלקבו אלדי עווoלו עלי עמלה ללג'נאיז</li>
<li>כלף אלכניסה עמל ואשגאל עליה חא[יט]</li>
<li>מן נפקהֵ אלפנדק וענד אבו עלי אלעריף</li>
<li>ללפנדק קריב מאיה דרהם ואשתרא גיר</li>
<li>ורמאד והו מעוול יצרפה פיה ופי הדה</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/149e5e86-06b6-4978-8adf-dc02458c9f07/manifest/canvas/7307b793-b41a-43d8-b67c-158d3cbcf6a0">
                    
                    
                    
                        <h3>Verso</h3>
                    
                        <ol>
<li>אלשדה אשתגל כל אחד בנפסה חתי אלמא</li>
<li>לם יחצל ללכלק ישרבוה אלאבאר</li>
<li>יג'יהם מא ולא חליו אלא אליסיר ונאחיתין</li>
<li>לם יגיהא מא אללה ילטף ויעשה למען שמ[ו]</li>
<li>ולעל תוצי הדא אלגוי אלדי יג'יב אלקמח</li>
<li>צחבתה אן ידכל בה אלי אלבלד בג'אהה</li>
<li>פאן אלאמה אלעין להם מן אלגוים וכל</li>
<li>יום יהדוהם באלנהב ותביין לי פי כתאב</li>
<li>תמן אלקמח ונפקתה אלדי תנובה ולמן נסלם</li>
<li>דלך מoנעמה מתפצ'לה ושלום הדרתו</li>
<li>יגדל לעד ושלום כלל נלויו ואהוביו [ ] ב</li>
<li>ותתפצ'ל תבלג סלאמי ודעאי למג'לס</li>
<li>רבנו יחי לעד וכדלך איצאל ר' אנטולי ש'צ'ִ</li>
<li>ואלמולא אלכליל יתבלג מן אלסלאם אטיבה</li>
<li>ואלשיך אבי אסחק אפצ'ל סלאם כתב</li>
<li>בחולו של מועד חג הסוכות ק'ס' א'</li>
<li>ושלום כפול</li>
</ol>
                    
                </div>
            
        </section>
    </body>
</html>
