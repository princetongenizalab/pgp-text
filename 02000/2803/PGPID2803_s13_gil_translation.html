
<html>
    <head>
        <title>Hebrew Translation of Letter: T-S 10J11.9</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J11.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00009/canvas/1">
                    
                    
                    
                        <h3>recto</h3>
                    
                        <ol>
<li>נשאר לחובתי .... ובשם אלוהים הנורא, עשיתי</li>
<li>זאת .... הרבה, איך אשאיר .... הבריות; יש לי מכתבים שמצאתי</li>
<li>יותר ממה שהזכרת במכתבך .... עכשיו, שציינת</li>
<li>שהמספר הוא י' חבילות ומצאתי שהן יותר מן המספר .... בזהב ....</li>
<li>מה שהודעתי לאדוני אבו יחיא ומה שהגיע בשבילו.... על כן אם</li>
<li>חסר משהו, הלוא אני יודע זאת, כי אבדוק אם מצאתי שהמספר הוא יותר</li>
<li>מיי חבילות, בחבילה אחת או שתיים, ואילו אתה אם ארזת לו ….</li>
<li>אלא שאני, חי אלוהים, נוכח בעת האריזה ואם אבד משהו מהם (הלוא זה) אם בבית</li>
<li>הפקיד ואם ב'כיטי'; וכבר הוצאתי את הבגדים, ולהלן מספריהם: כ"ג בגדים ו'תליס'</li>
<li>של ח' עורות, נשאר אחד שבו (מקומות) דקים, שהיה בכריכה. את היתר ארזתי</li>
<li>בכריכה ושלחתי אותה בידי אבו אלקאסם בן כלף, שכרה רבע דינר, ועמו ....</li>
<li>וסל הגופרית וסל זפת ים לבן שעיה; הואילה לקנות</li>
<li>(סחורות) בתמורתם. קניתי לך בדינר חיטים, ו' ויבות חיטים טובות, ואני אתבע</li>
<li>מבן מסיס את הדינר, כפי שכתבת, אך אני יודע שהוא לא ישלם. כתבת על</li>
<li>עניין המשואים. הם נשארו בבוציר, ואני מקווה שהגיעו, וכי הם</li>
<li>קרובים, כי הזמן קצר. באלוהים, הזדרז, אל תאחר, ועם צאת</li>
<li>המשואים אשלח את אשר לך, ואם השתהה אקדים את המשלוח, ברצון האל. על כן אל</li>
<li>תדאג כלל בגלל זאת. ממה שהיה בתוך הכריכה לא יכולתי למכור</li>
<li>דבר, כי אין לו שוק כלל. ולא פתחתי את הכריכה שבחשבון הפרטי (של) כלף, המשרת של </li>
</ol>
                    
                        <h3>recto, right margin</h3>
                    
                        <p>אלברקי, ושמתי אותה במחסן של אבו גאלב. זאת, לידיעתך. הריני שולח לך את מיטב דרישות השלום ולאדוני אבו יחיא מיטב דרישות השלום .... </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00009/canvas/2">
                    
                    
                    
                        <h3>verso</h3>
                    
                        <ol>
<li>יתמיד אלוהים את גדולתו, מיטב דרישות השלום, ומסור לו תודה בשמי והודע לו את דבר בוא הברקלוּ שמסר,</li>
<li>וכי אקבל את הפלפל השייך לו כאשר יגיע ואעשה בו מה שהודעתיו, אל נא</li>
<li>ידאג אפוא כלל; אף לו הייתי משרתו כל החיים, לא הייתי גומל לו כראוי; עיכבה אותי</li>
<li>מלכתוב לו מכתב רק בהילותו של נושא המכתבים, כי איש לא ידע שהוא עומד לצאת,</li>
<li>עד זמן יציאתו. כמו כן מסור בשמי את מיטב דרישות השלום לאדון אבו אלבשר סלימאן בן שאול ;</li>
<li>והגיע אלי מכתבו שבו כתב מה ששלח, וכאשר יבואו המשואים אעשה בהם מה</li>
<li>שכתב, אל ידאג אפוא, ושלום. ומסתפק אני באלוהים לבדו.</li>
<li>רצוני כי תזרז את אדוני אבו יעקוב יוסף בן פרח, יתמיד אלוהים את גדולתו, בעניין מכירת </li>
<li>הסבון כפי שיעניק אלוהים, ואל ישהה אותו, כי כבר התרשל בזה אדוני אבו יחיא. </li>
</ol>
                    
                </div>
            
        </section>
    </body>
</html>
