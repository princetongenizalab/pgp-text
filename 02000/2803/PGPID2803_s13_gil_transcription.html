
<html>
    <head>
        <title>Transcription of Letter: T-S 10J11.9</title>
    </head>
    <body style="max-width: 860px; margin: auto">
        <h1>Transcription of Letter: T-S 10J11.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00011-00009/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ן כאן בקי ענדי מן [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואללה אלע'ט'י' לקד פעלת</span></li>
<li><span lang="he">דלך [&nbsp; &nbsp; &nbsp; &nbsp; &nbsp; &nbsp; ] כתיר כיף אתרך [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] נאס ענדי כתב אן כנת וגדת</span></li>
<li><span lang="he">זאיד מן מא דכר פי כתאבה ק[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אסעה אנה דכר</span></li>
<li><span lang="he">מן אלעדד י' קטע פוגדתה זאיד מן אלעדד [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עין [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">מא כנת ערפת בה סידי אבי יחיי ואלדי וצל לה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פאן</span></li>
<li><span lang="he">נקץ שי פקד אנני עאלם פיה לאן אנא אצחח אן וגדת עדדה אכתר</span></li>
<li><span lang="he">ען י' קטע אמא קטעה או קטעתין ולו אנת אן שדת לה כמ[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">גיר אן אנא ואללה ואקף פי שדה פאן צ'אע מנה שי אמא פי דאר אל</span></li>
<li><span lang="he">וכיל ואמא פי אלכיטי וקד אכרגת אלאכסיא ועדדהא כ'ג' כסא ותליס</span></li>
<li><span lang="he">&nbsp;ח' אנטאע בקי ואחד פיה רקאיק אלדי כאן פי אלרזמה ושדת אלבקייה</span></li>
<li><span lang="he">&nbsp;רזמה וחמלתהא מע אבי אלקאסם בן כלף אגרתהא רבע ד'י' ומעה אל[&nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ואלקפה אלכברית וקפה קפאר לבן שעיה אחיב יתפצ'ל ישתרי</span></li>
<li><span lang="he">&nbsp;בהא וקד אשתרית לה בדי'נ' קמח ו' ויבאת קמח טייב ואנא אטלב</span></li>
<li><span lang="he">&nbsp;בן מסיס פי אלד'י'נ' כמא דכר ואנא אעלם אנה מא ידפע וכאן דכר</span></li>
<li><span lang="he">&nbsp;אמר אלאעדאל ואנהא באקיה פי אבו ציר וארגו אנהא וצלת והי</span></li>
<li><span lang="he">&nbsp;באלקרב לאן אלוקת צ'אק פאללה אללה לא יתאכר וענד כרוג אל</span></li>
<li><span lang="he">&nbsp;אעדאל אכרגת אלדי לה ואן אבטא קדמת אלחמל אן שא אללה פלא</span></li>
<li><span lang="he">&nbsp;ישגל קלבה בשי מן האדא אלדי כאן פי אלרזמה לם אצתטיע אביע</span></li>
<li><span lang="he">&nbsp;מנה שי לאנה כתיר כאסד ולם אפתח אלרזמה אלכ'אציה כלף גלאם</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אלברקי</span></li>
<li><span lang="he">וגעלתהא</span></li>
<li><span lang="he">פי מכזן</span></li>
<li><span lang="he">אבי גאלב</span></li>
<li><span lang="he">אעלמתך</span></li>
<li><span lang="he">דלך</span></li>
<li><span lang="he">כצצתך</span></li>
<li><span lang="he">באתם אלסלם</span></li>
<li><span lang="he">ומולאי</span></li>
<li><span lang="he">&nbsp;אבי יחיא</span></li>
<li><span lang="he">&nbsp;אתם אלסלם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00011-00009/canvas/2">
                    
                    
                    
                        <h3>Verso, upside down (right side up in original orientation, per Gil)</h3>
                    
                        <ol>
<li><span lang="he">אדאם אללה עזה אתם אלסלם ותתשכרה עני ויעלמה וצול אלברקלו אלתי סלמה</span></li>
<li><span lang="he">וענד וצול אלפלפל אלדי לה קבצ'תה ופעלת פיה מא ערפתה פלא ישגל</span></li>
<li><span lang="he">קלבה בשי פלו כדמתה עמרא למא בקית לה מכאפה ומא אכרני אן</span></li>
<li><span lang="he">לם אכתב לה כתאב אלי סרעה אלפיג לאן מא עלם אחד בה אנה ימצ'י</span></li>
<li><span lang="he">אלי סאעה כרוגה וכדלך יכץ עני אלשיך אבו אלבשר סלימאן בן שאול באתם אלסלאם</span></li>
<li><span lang="he">ווצל אלי כתאבה דכר מא חמלה וענד וצול אלאעדאל פעלת פיה מא</span></li>
<li><span lang="he">דכרה פלא ישגל קלבה ואלסלם&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; וחסבי אללה וחדה</span></li>
<li><span lang="he">אחיב יאכד עלי סידי אבי יעקוב יוסף בן פרח אדאם אללה עזה פי ביע אל</span></li>
<li><span lang="he">צאבון במא קסם אללה ולא יאכרה פקד פרט פיה סידי אבו יחיא</span></li>
</ol>
                    
                </div>
            
        </section>
    </body>
</html>
