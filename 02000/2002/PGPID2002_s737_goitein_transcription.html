
<html>
    <head>
        <title>Transcription of Letter: T-S 8J17.7</title>
    </head>
    <body style="max-width: 860px; margin: auto">
        <h1>Transcription of Letter: T-S 8J17.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00017-00007/canvas/1">
                    
                    
                    
                        <ol>
<li>בשמ רחמ</li>
<li>אלדי אעלם בה חצרתה אן וצל אלי ענדי אלחזאן אבו סחק ודכר לי אנך</li>
<li>פי חאל אן צעב מן אלוגע וקלי (=וקאל לי) פי גמלה חדיתה אנך קלת לה</li>
<li>א]נני מא . ק . . . . הא לה אכראם לאכיה יא עמי מא וצלת</li>
<li>אלמסלה לדא לה אנא (או: מא) טלבת מנך פרצה חית מא ארדתהא</li>
<li>לא אנת ולא מן ענדך כנת תטרדני בלא דא אלכלאקה גמיע</li>
<li>איש יכון אכי מסכון או איש עמל בך ואין הוא ולעל יגוך</li>
<li>יא עמי כברהם אן שאללה אן קד קתלוהם אלגז אסתריח אנא</li>
<li>ואנת מא כאן אגנאני ען דא אלכלאקה אצרמא (או: אצל מא) כלמתך פרד</li>
<li>כלמה מא כלית למן תקול אכוה אכוה אמה הוא לכן מא</li>
<li>מא דא מנך לכן אלסעה נבצר בעדך כיף יכונו והיה ייי</li>
<li>ל[דין?] . . . . . מע אנת ואלמנקאד לראיהם כיף יעמל</li>
<li>. . . . מעי חסב עואידה אלגמילה פכם קד קרעתני ואוגעת</li>
<li>קלבי חתי אן אלגרבא מא כאנו יוג{ע}ו קלבי כדא ולכאני אנא</li>
<li>אכטית ואסתאהל קדמך לו אבעתתהא תכון תא . . .</li>
<li>. . כאני אנא כנת מסתור מא יעלם אחד מא אנא [פיה?]</li>
<li>וקד . . . . . פל אלארץ מא עלמת אן א . . איש</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00017-00007/canvas/2">
                    
                    
                    
                        <h3>page b</h3>
                    
                        <ol>
<li>פנעל (=פלען) אללה אלסאעה אלדי נבשת עליה פיהא הדא אלחאלה</li>
<li>לית חאל אללה ביני ובין הדה אלחאלה פמא כאן עלי מן</li>
<li>דא אלא ובאל ולכן מן בעד(?) אן דא מן שהותך ומן</li>
<li>מרצאה (=מרצאת) מן ענדך מא אבאלי ובלה (=ובללה) אקסם אן רגעת</li>
<li>כאתבתך ולא קרית בך ולא שלתך (=סאלתך?) לא אנת ולא מן ענדך</li>
<li>לא בשפה ולא בלסאן וינקרי פי הדה אלדניא בלא עם</li>
<li>ולא אב ולא אך ולא אחד היה אברהם בין העמים וייי</li>
</ol>
                    
                        <h3>margin</h3>
                    
                        <p>ישלם לאיש כמעשיו וכפי</p>
<p>מעלליו</p>
                    
                        <h3>the address</h3>
                    
                        <p>יצל למצר אלי אלחזאן (?) אבו אלבר[כא]ת</p>
<p>אלמערוף באבן שהידה</p>
<p>מן מודה[</p>
                    
                </div>
            
        </section>
    </body>
</html>
