recto

…גדול והשכירות 
…על פי דעתו…והיה…ו' דינרים והסכום שלה…בתמורת מחצית דמי ההובלה, ב־90 דינר 
…מנכים מהם פ' דינר ח' קיראטים, בעד עשרה, יהיה (הסכום) 24 דינרים, יסתכם סכום התמורה בעד י"ח זק שמן, לאחר ששילמתי את מחצית דמי ההובלה, 
¾ 84 דינר שקולים בדוקים, ושלחתי לך ב'קנבאר' של כיארה, בשותפות ביני ובין אבו יצחק בן סמחון 
…(בידי?) כלוף בן זכרי בן אלאשקר כ"א קנטאר שעווה חסר ט"ו רטל, סכום התמורה, אחרי ששילמתי חצי דמי ההובלה בעד שכירות של ט"ו
…דינר ורבע שקולים; המשקל: קקנ"א, בניכוי ה' רטלים. הניעה אותי לשותפות עמו רק העובדה שהשעווה היתה בשישה ורבע ושמינית, וקנינו
…בחמישה פחות ה' קיראטים; לא מצאנו מקום להכניס אותה, עד שזימן אלוהים את יהודה, והוא ביקש מהסלטאן שיוביל (אותה) והוביל. אמר
…לארוז הכול (?) לפי ברקלו; ארזנו אנחנו י"ב בַּרְקָלו וארז יהודה י"ב ברקלו, ודמי ההובלה הם שישה עשר דינרים
(על כל) …קנטארים, (ורשום) הסימן של בן אלצבאג, השותף של אבו יצחק בן סמחון, והוא בחור הגון; אם טוב הדבר בעיניך שתטיל עליו
…קניית שני משואים…פשתים, או משאוי (אחד), עשה זאת, כי אני כבר ביקשתי זאת ממנו. כמו כן (אשר לבן יונה (שלו) השמן; אם טוב
בעיניך שתטיל עליו שיקנה משהו, עשה זאת. ואם טוב בעיניך לקנות תבלינים או ניל, עשה זאת, כי הלוא לדעתך עדיפות. ואשר למה שביקשת
לדעת אדוני ומכובדי: לבי מוטרד עד מאוד, כי נודע לנו שהאוניות שנצפו חזרו לאלכסנדריה, דבר
שאבקש מאלוהים, שלא יתאמת. ועתה, אדוני, אם, חס ושלום, אמנם אמת שחזרו, שלח את נצר לאלכסנדריה. מה שיש
לנו באוניית אלזג'אני: ח' משואים וחצי, מהם בשותפות ד' משואים וחצי, ולחשבונך הפרטי ג' משואים ולחשבוני הפרטי מחצית המשאוי
גראויה' ולאַזְהַר ולסלאמה בני בְּשר חצי משאוי מגראויה', ביחד ח' משואים וחצי. הוא גבה דמי ההובלה
ח' דינרים; ולי יש אצלו ברקלו, לי יוסף, פקידו של בן וליד. ובאוניית אבו אלד'כר י"ט משואים, מהם לחשבונך הפרטי ד' משואים וחצי,
מהם שני משואים .... לחשבון הפרטי של אדוני אבו עמראן, ולפרח, שני משואים וחצי ולחשבון הפרטי של אדוני ורבי אבו אלפרג' ½9
משואים, ולאדוני אבו אלפרג' ישעיה, משאוי וחצי, ביחד י"ט משאוים; ובשביל אברהים בן שאול, ד' משואים ו'עלאוה' נשדור וברקלו פשתים ליוסף, וזה
לא מהמשאוי של עץ האודם, אני הבאתי לו אותו, לידיעתך, כדי שתשים לב. אילו ידעתי, אדוני ורבי, שדבר זה
אמת הוא, לא הייתי נותן שתעבור השנה, בלי שאתייצב לפניך. אני אסדר שייכנסו אצלך 250 דינרים,
ברצון האל: שמן, שעווה, וזהב, יכתוב אלוהים לשלום את הכול. כלוף בן אלאשר יגיע השבוע
ויעלה על האונייה הראשונה שיטעינוה, ואשלח עמו את יתרת הדינרים של אזהר, וגם כספים לאדוני אבו יצחק ברהון. כתבתי
אליו מכתב והודעתיו כי הקינמון הסיני שהוא שלח אינו קינמון סיני, שרטל ממנו שווה דרהם. אדוני אבו עמראן דואג
מאוד בגלל ....; אקווה שאלוהים יפגיש את השניים בקרוב, ברצון האל; הוא לא קרא מכתב ממך מן האוניות האלה,
ובי הוא נזף על התעלמות זו. הודעתיך, כי מצאו את המשאוי שאבד לך באוניית בן אבי רנדה, וקיבל אותו אדוני, אבו
עמראן; כמו כן המשאוי שהיה אצל ישעיה, והודעתיך שהתחמם, מפני שאני לא קיבלתי דבר. הודעתיך שכתבתי
אל אדוני, אבו עמראן, והודעתיו את הדרוש לך בעניין בן חכים, והוא כבר שלח לי את המכתבים ושלחתים לסיציליה,
אבל לא הגיעה תשובה, כי מפלרמו (מגיעות) אוניות מעטות. לבי יוצא לבוא מכתבך בשיירת החג' או
באוניות הנצפות, ברצון האל, (ולידיעות) בעניין מימון ואבו אלפרג' ואיך הסתדרת עמם, בזאת תשמחני. כמו כן
ידיעות על בני עאדי, ואם גבית מהם משהו. אל תזניח עניין זה. כמו כן, אדוני, עניין שמריה בן גודי,
מגיע לי ממנו ג' רבעי דינרים מטעם אבו יוסף בן אלמרה; באלוהים השבעתיך, אדוני, אל תזניח לי את גבייתם ממנו.
אם טוב בעיניך לשלוח את נצר לפישה, יקנה לו מימון פשתים סנבוטיות, שזרעו אנשי הכפר; כמו כן
פשתים מסוג 'פישיה', יקנה מהן את המשובחות מאנשים שהם ידועים, ויארוז וישלח, כפי שעשיתי אני. הודעתי לבן
אלזבעה, ואמר: אצא עמו ויקנה לעצמו. ולדעתך עדיפות, כי הנוכח רואה מה שלא יראה הרחוק. והוראתי החשובה ביותר:
אל תתרשל בזמן הראשון של הטעינה, כי אני מרותק, בגלל השנה הזאת ואיחור חלק מסחורתי, אקווה שיהיה הדבר
לטובה, ברצון האל. אבקש ממך, אדוני: אתה מכיר את יוסף, הפקיד של בן וליד, כי יש לו ברקלו ב(אוניית)
אלרג'אני וברקלו באוניית אבן אלד'כר. המחירים
בעיר: הפלפל צ"ה. 

recto, right margin

…אלמעוג' …ייתן להם אלוהים אחרית טובה. המשי מועט, אין לו שוק; אשר ל'כז', אריגים אינם בנמצא
…(אילו לא) העמסנו אותו, היינו מוכרים כאן מה שנותר, כי שילמנו דמי הובלה י"א (דינר)

verso

ודינר שוחד, בגלל מחסור בספינות. המשאוי ששלחו לך ב'קנבאר' של כיארה והמשאוי שלך יגיעו השבוע,
ברצון האל, הם יהיו בין הסחורות של כלוף בן זכרי. מן הפשתים שלך נמכרו רק כמות קטנה. מחיר (הפשתים) 'מלאל' - נמכרות
בק"ד וה'בוציר' נמכרות בק"ה וחצי. האיש מודאג מאוד בעניינך, מפני שפל השווקים ומיעוט הרווחים.
מאלוהים אבקש שתהיה האחרית לטובה. אני אסדר שאבוא באונייה הראשונה, מוקדם ככל האפשר. ענייני
בקשר לאירוסין מתעכבים עד החג, יעזור לי אלוהים, ברצון האל. הריני מבקש ממך, אדוני ומכובדי, כתוב נא
אל בן חסותך עם שיירת החג' מה הן הוראותיך, כדי שאשמע להן, ומה (הסחורות) שאתה שולח אלי, כדי שתהיה לי ידיעה על זאת,
ואם אתה יושב בחנות, ברצון האל, ואם יש מרגוע לגופך, כי אשמח בזאת. חי אלוהים, קיבלתי על עצמי, לשם זאת,
צום וצדקה ביום שאיוודע שאתה יושב רגוע במקום אחד. כמו כן הודיעני מה מצב אדוני אבו אלפַרג', ומה
שלומו, ומה מצבך אתה ומה שלומך, וכל צורך (בקנייה) שיופיע אצלך; אמלא לך אותו, בשמחה ובאהבה. מיטב דרישות השלום לך, אדוני המכובד
עלי, (שלום) מעולה ושופע וטוב וזך ביותר מאת אלוהים. מיטב דרישות השלום לאדוני אבו אלפרג' אברהם,
ולכל הנתונים לחסותך, מיטב דרישות השלום, ולאדוני אבו יצחק ברהון החזן, דרישת שלום, ולנצר ולעטיה דרישת שלום.
מתוך כלל השמן יש ג' כדים, שעל צווארם חיתוך במספריים, ובהם שמן ירוק, שיש לו יותר ביקוש. אבקש ממך, אדוני,
כי תואיל לקנות לי .... נ' רצועות אוכפים. אני מקווה שמצאת את סל האורז שלי, כי חי אלוהים - לא התקבל
בשום מקום. ויחיא בן אלמג'אני שאל אותי עליו, למה אבד הסל, מן הדברים שהגיעו עמו. 
