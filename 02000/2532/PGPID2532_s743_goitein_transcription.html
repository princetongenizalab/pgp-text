
<html>
    <head>
        <title>Transcription of Letter: Bodl. MS heb. d 65/17</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 65/17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-17/1.json">
                    
                    
                    
                        <ol>
<li>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .] כתיר ואלכרא</li>
<li>. . . . . . . . . . . . . . . . . . . . . . . . . . . . . . . . . . . . . .] ו דנא וקימתהא ע בתמן נצ אלסלפה בתסעין דינ</li>
<li>ונץ ינקץ מנהא פ דינ ח קרא אלעשרה תכון ג דנא אלא רב יכון מבלג תמן יח זק זית בעד אן וזנת נצ אלסלפה</li>
<li>ארבעה ותמאנין דינ ונצ ורב ואזנה מחקקה ואנפדת אליך פי קנבאר כיארה שרכה ביני ובין אבי יצחק בן סמחון</li>
<li>ו]כלוף בן זכרי בן אלאשקר כא קנטאר //שמע// גיר טו רטלא מבלג תמנהא בעד אן וזנת נצ אלסלפה מן כרא טו</li>
<li>ל דינ ורב ואזנה ואלוזן ז קנאט //תנקץ ה ארטאל// ומא געלני אשתרכה אלא כאן אלשמע בסתה ורב ותמ ואשתרינא</li>
<li>נ]חן בכמסה אלא ה קרא ולם נציבו מוצע אן ידכל חתי ופק אללה יהודה סאל אלסלטאן פי חמל חמל קאל</li>
<li>. .].אל וכל שדה [ברק]לואת פשדנא נחן יב ברקלו ושד יהודא(!) יב ברקלו ואלכרא בסתה עשר דינ אל</li>
<li>כא] קנטאר ואל[מוצל סלא]מה בן אלצבאג שריך אבי יצחק בן שמחון והו צבי עפיף ואן חסן ענדך תכלפה</li>
<li>שרא חמלין [. . . .]. . או חמל פאפעל לאני קד סאלתה פי דלך וכדלך בן יונה פי גמלתה אלזית אן חסן</li>
<li>ענדך תכלפה שרא שי פאפעל ואן חסן ענדך שרא סקט או ניל פאפעל ולראיך פצלה ומא תחב</li>
<li>עלמה יא שיכי [ואכי] אני פי שגל קלב עטים אן בלגנא אן אלמראכב אלמבצרה רגעת אלי אסכנדריה מא</li>
<li>אסל אללה לא יכון דלך ואלסעה יאסידי אן כאן ואעוד באללה ורגעת צחיח פתנפד נצר אלי אסכנדריה ואלדי</li>
<li>לנא פי מרכב אלזרגאני ח אחמאל ונצ מנהא שרכה ד אחמאל ונצ ולכאצתך ג אחמאל ולכאצתי שכארה</li>
<li>מגראויה ואלי אזהר וסלאמה אבניי בשר שכארה מגראויה אלגמיע . . אחמאל ונצ ול.י קבץ סלפה</li>
<li>ח דנא ולי פיה [ברק]לו אלי יוסף צבי בן וליד ופי מרכב אבו אלדכר יט חמלא מנהא לכאצתך ד אחמאל ונצ</li>
<li>ומנהא חמלין .[. . . .] כאצה סידי אבי עמראן ופרח חמלין ונצ ואלי כאצה סידי אל שיך אבי אלפרג י</li>
<li>. . . . . . ואלי [. . . .] אבי אלפרג ישעיה חמל ונצ אלגמיע יט חמלא ואלי אברהים בן שאול אח. . . . . .</li>
<li>. . . מן אלחמל אלבקם אני וצלתה אליה ערפתך דלך ליכון ענדך עלם ולו עלמת יאסידי ושיכי אן הדא</li>
<li>צחיח למא כלפת אלסנה ען אלקדום למא קבלך ואנא נעמל עלי חצול מאיתין וכמסין דינ ענדך</li>
<li>אן שא אללה זית ושמע ועין כתב אללה עלי אלגמיע אלסלאמה וכלוף בן אלאשקר יצל פי הדה אלגמעה</li>
<li>וידכל פי מרכב אן קדם ללוסק וננפד מעה בקיה דנא אזהר מע דרא לסידי אבי יצחק ברהון וכתבת</li>
<li>אליה כתאב וערפתה אן אלסליכה אלדי וגה ליס הי סליכה ואלדי סוית בצל. דרהם וסידי אבי עמראן משגול</li>
<li>אלקלב מן גה[. . . .]ה ארגו אללה יגמע פי מא כצה מא קרב אן שא אללה ולם יקרא לך כתאב פי הדה אלמראכב</li>
<li>ולזמני פי דלך תפריט וערפתך אן אציב אלחמל אלדי צאע לך פי מרכב בן אבי רנדה ותסלמה סידי אבי</li>
<li>עמראן וכדלך אלחמל אלדי כאן ענד ישעיה וערפתך אן אם בן לאוי מא קבצת שי וערפתך אני כתבת</li>
<li>לסידי אבי עמראן וערפתה מא תחתאג אליה מן אמר בן חכים וקד וגה אלי אלכתב ואנפדתהא אלי צקליה</li>
<li>ולם יצל אלגואב לאן מראכב אלמדינה קלילה ואנא מתעלק אלקלב אלי וצול כתאבך פי אלמוסם או פי אל</li>
<li>מראכב אלמבצרה אן שא אללה ובאמר מימון ואבי אלפרג וכיף גראת אמורך מעהם לתסרני בדלך וכדלך</li>
<li>אכבאר בני עאדי ואן כאן קבצת מנהם שי ולא תתואנא פיהא וכדלך יאשיכי אמר שמריא(!) בן גודי</li>
<li>לי ענדה ג רבאעיה מן קבל אבו יוסף בן אלמרה פאללה אללה יאסידי לא תתואנא לי פי קבצהא מנה</li>
<li>ואן חסן ענדך תוגיה נצר אלי פישה ישתרי לה מימון כתאן צנבוטי אלדי זרעו אהל אלצנעה וכדלך</li>
<li>כתאן פישיה ישתרי מא כאן מנה רפקה מן אקואם מערופין וישד ויחמל כמא עמלת אנא וקד ערפת בן</li>
<li>אלזובעה וקאל נכרג מעה וישתרי לנפסה ולראיך פצלה אלחאצר ירא מא לא ירא אל גאיב ואכתר וציה</li>
<li>לא תתואנא אול אלזמאן פי אלוסק לאני משעוף מן הדה אלסנה ותאכיר קבץ רחלי עני ארגו יכון דלך</li>
<li>. . . . . . . .] לכיר אן שא אללה ואנא אסאלך יאשיכי אן תערף יוסף צבי בן וליד אן לה ברקלו פי אל</li>
<li>. . . . . . . . . . . . . . . . . . . . . . . . . . . . . . . . . . . .] ורגאני וברקלו פי מרכב אבו אלדכר ואסעאר</li>
<li>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .] אלבלד אלפלפל הצ</li>
</ol>
                    
                        <h3>right margin, straight lines at 90 degrees to main text</h3>
                    
                        <ol>
<li>]. . . . . . . . אלמעונה [אללה] יחסן עואקבהם ואלחריר קליל כאסד ואלכז אלתיאב מא תצאב ואל</li>
<li>]. . . . . . . . . .ל לם נוסקו לכאן נביע אלזאוק הנא ואן אכרינא עלי אלחמל יח</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-17/2.json">
                    
                    
                    
                        <h3>verso</h3>
                    
                        <ol>
<li>ודינ ברטיל לעדם אלמראכב ואלדי וגה אליך חמל פי קנבאר כיארה וחמלך תצל פי הדה אלגמעה</li>
<li>אן שא אללה תכון פי גמלה כלוף בן זכרי ומא באע לך מן אלכתאן אלא שי יסיר סער אלמלאל ביע</li>
<li>קד ואלבוציר ביע קה כ ואלרגל משגול אלקלב כן כגד לדנאה אלאסעאר וקלה אלפואיד</li>
<li>פאסל אללה יגעל אלעאקבה אלי כיר ואנא נעמל עלי אלקדום פי אול מרכב אול אלזמאן ואמרי</li>
<li>ואקף אלי אלעיד פי אמר אלערס אללה יסאהל עלי אן שא אללה ואנא אסלך יאשיכי ואצל כתאבך</li>
<li>אלי צניעתך פי אלמוסם במא תאמרני בה לאמתתלה ובמא תוגה אלי ליכון ענדי מן דלך עלם</li>
<li>ובגלוסך אן שא אללה פי דרך וראחה גסמך פאני נסר לדלך וקד ואללה עמלת עלי נפסי פי דלך</li>
<li>צום וצדקה יום יבלגני גלוסך וקרארך פי מרץ וכדלך תערפני אחואל סידי אבי אלפרג וכיף</li>
<li>חאלה ובחאלך וסלאמתך ועארץ חאגאתך אתי פיהא סארך ומחבובך ועלי כאצת נפסך אלשריפה</li>
<li>ענדי אפצל סלם ללה ואעלאה ואנמאה ואכירה ואדכאה ועלי סידי אבי אלפרג אברהם(!) אפצל אלסלם</li>
<li>וגמיע מן תשמלה ענאיתך אפצל אלסלם וסידי אבי יצחק ברהון אלחסן אלסלם ונצר ועטיה אלסלם ופי</li>
<li>גמלה אלז[ית] ג אזוק פי רקאבהא תשריח באלמקץ ופיהא זית אכצר אנפאקו[הו] יאסידי</li>
<li>תשתרי לי [. . .] אם נ שסע מתפצל וארגו אנך אצבת לי אלקפה אלכז לאן ואללה מא וצל אל</li>
<li>מכאן ואחד ואלדי וצל מע יחיי בן אלמגאני סאלני פיה למא צאעת אלקפה</li>
</ol>
                    
                </div>
            
        </section>
    </body>
</html>
