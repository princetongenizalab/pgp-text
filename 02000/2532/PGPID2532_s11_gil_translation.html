
<html>
    <head>
        <title>Hebrew Translation of Letter: Bodl. MS heb. d 65/17</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 65/17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-17/1.json">
                    
                    
                    
                        <h3>recto</h3>
                    
                        <ol>
<li><span lang="he">&hellip;גדול והשכירות&nbsp;</span></li>
<li><span lang="he">&hellip;על פי דעתו&hellip;והיה&hellip;ו' דינרים והסכום שלה&hellip;בתמורת מחצית דמי ההובלה, ב־90 דינר&nbsp;</span></li>
<li><span lang="he">&hellip;מנכים מהם פ' דינר ח' קיראטים, בעד עשרה, יהיה (הסכום) 24 דינרים, יסתכם סכום התמורה בעד י"ח זק שמן, לאחר ששילמתי את מחצית דמי ההובלה,&nbsp;</span></li>
<li><span lang="he">&frac34; 84 דינר שקולים בדוקים, ושלחתי לך ב'קנבאר' של כיארה, בשותפות ביני ובין אבו יצחק בן סמחון&nbsp;</span></li>
<li><span lang="he">&hellip;(בידי?) כלוף בן זכרי בן אלאשקר כ"א קנטאר שעווה חסר ט"ו רטל, סכום התמורה, אחרי ששילמתי חצי דמי ההובלה בעד שכירות של ט"ו</span></li>
<li><span lang="he">&hellip;דינר ורבע שקולים; המשקל: קקנ"א, בניכוי ה' רטלים. הניעה אותי לשותפות עמו רק העובדה שהשעווה היתה בשישה ורבע ושמינית, וקנינו</span></li>
<li><span lang="he">&hellip;בחמישה פחות ה' קיראטים; לא מצאנו מקום להכניס אותה, עד שזימן אלוהים את יהודה, והוא ביקש מהסלטאן שיוביל (אותה) והוביל. אמר</span></li>
<li><span lang="he">&hellip;לארוז הכול (?) לפי ברקלו; ארזנו אנחנו י"ב בַּרְקָלו וארז יהודה י"ב ברקלו, ודמי ההובלה הם שישה עשר דינרים</span></li>
<li><span lang="he">(על כל) &hellip;קנטארים, (ורשום) הסימן של בן אלצבאג, השותף של אבו יצחק בן סמחון, והוא בחור הגון; אם טוב הדבר בעיניך שתטיל עליו</span></li>
<li><span lang="he">&hellip;קניית שני משואים&hellip;פשתים, או משאוי (אחד), עשה זאת, כי אני כבר ביקשתי זאת ממנו. כמו כן (אשר לבן יונה (שלו) השמן; אם טוב</span></li>
<li><span lang="he">בעיניך שתטיל עליו שיקנה משהו, עשה זאת. ואם טוב בעיניך לקנות תבלינים או ניל, עשה זאת, כי הלוא לדעתך עדיפות. ואשר למה שביקשת</span></li>
<li><span lang="he">לדעת אדוני ומכובדי: לבי מוטרד עד מאוד, כי נודע לנו שהאוניות שנצפו חזרו לאלכסנדריה, דבר</span></li>
<li><span lang="he">שאבקש מאלוהים, שלא יתאמת. ועתה, אדוני, אם, חס ושלום, אמנם אמת שחזרו, שלח את נצר לאלכסנדריה. מה שיש</span></li>
<li><span lang="he">לנו באוניית אלזג'אני: ח' משואים וחצי, מהם בשותפות ד' משואים וחצי, ולחשבונך הפרטי ג' משואים ולחשבוני הפרטי מחצית המשאוי</span></li>
<li><span lang="he">גראויה' ולאַזְהַר ולסלאמה בני בְּשר חצי משאוי מגראויה', ביחד ח' משואים וחצי. הוא גבה דמי ההובלה</span></li>
<li><span lang="he">ח' דינרים; ולי יש אצלו ברקלו, לי יוסף, פקידו של בן וליד. ובאוניית אבו אלד'כר י"ט משואים, מהם לחשבונך הפרטי ד' משואים וחצי,</span></li>
<li><span lang="he">מהם שני משואים .... לחשבון הפרטי של אדוני אבו עמראן, ולפרח, שני משואים וחצי ולחשבון הפרטי של אדוני ורבי אבו אלפרג' &frac12;9</span></li>
<li><span lang="he">משואים, ולאדוני אבו אלפרג' ישעיה, משאוי וחצי, ביחד י"ט משאוים; ובשביל אברהים בן שאול, ד' משואים ו'עלאוה' נשדור וברקלו פשתים ליוסף, וזה</span></li>
<li><span lang="he">לא מהמשאוי של עץ האודם, אני הבאתי לו אותו, לידיעתך, כדי שתשים לב. אילו ידעתי, אדוני ורבי, שדבר זה</span></li>
<li><span lang="he">אמת הוא, לא הייתי נותן שתעבור השנה, בלי שאתייצב לפניך. אני אסדר שייכנסו אצלך 250 דינרים,</span></li>
<li><span lang="he">ברצון האל: שמן, שעווה, וזהב, יכתוב אלוהים לשלום את הכול. כלוף בן אלאשר יגיע השבוע</span></li>
<li><span lang="he">ויעלה על האונייה הראשונה שיטעינוה, ואשלח עמו את יתרת הדינרים של אזהר, וגם כספים לאדוני אבו יצחק ברהון. כתבתי</span></li>
<li><span lang="he">אליו מכתב והודעתיו כי הקינמון הסיני שהוא שלח אינו קינמון סיני, שרטל ממנו שווה דרהם. אדוני אבו עמראן דואג</span></li>
<li><span lang="he">מאוד בגלל ....; אקווה שאלוהים יפגיש את השניים בקרוב, ברצון האל; הוא לא קרא מכתב ממך מן האוניות האלה,</span></li>
<li><span lang="he">ובי הוא נזף על התעלמות זו. הודעתיך, כי מצאו את המשאוי שאבד לך באוניית בן אבי רנדה, וקיבל אותו אדוני, אבו</span></li>
<li><span lang="he">עמראן; כמו כן המשאוי שהיה אצל ישעיה, והודעתיך שהתחמם, מפני שאני לא קיבלתי דבר. הודעתיך שכתבתי</span></li>
<li><span lang="he">אל אדוני, אבו עמראן, והודעתיו את הדרוש לך בעניין בן חכים, והוא כבר שלח לי את המכתבים ושלחתים לסיציליה,</span></li>
<li><span lang="he">אבל לא הגיעה תשובה, כי מפלרמו (מגיעות) אוניות מעטות. לבי יוצא לבוא מכתבך בשיירת החג' או</span></li>
<li><span lang="he">באוניות הנצפות, ברצון האל, (ולידיעות) בעניין מימון ואבו אלפרג' ואיך הסתדרת עמם, בזאת תשמחני. כמו כן</span></li>
<li><span lang="he">ידיעות על בני עאדי, ואם גבית מהם משהו. אל תזניח עניין זה. כמו כן, אדוני, עניין שמריה בן גודי,</span></li>
<li><span lang="he">מגיע לי ממנו ג' רבעי דינרים מטעם אבו יוסף בן אלמרה; באלוהים השבעתיך, אדוני, אל תזניח לי את גבייתם ממנו.</span></li>
<li><span lang="he">אם טוב בעיניך לשלוח את נצר לפישה, יקנה לו מימון פשתים סנבוטיות, שזרעו אנשי הכפר; כמו כן</span></li>
<li><span lang="he">פשתים מסוג 'פישיה', יקנה מהן את המשובחות מאנשים שהם ידועים, ויארוז וישלח, כפי שעשיתי אני. הודעתי לבן</span></li>
<li><span lang="he">אלזבעה, ואמר: אצא עמו ויקנה לעצמו. ולדעתך עדיפות, כי הנוכח רואה מה שלא יראה הרחוק. והוראתי החשובה ביותר:</span></li>
<li><span lang="he">אל תתרשל בזמן הראשון של הטעינה, כי אני מרותק, בגלל השנה הזאת ואיחור חלק מסחורתי, אקווה שיהיה הדבר</span></li>
<li><span lang="he">לטובה, ברצון האל. אבקש ממך, אדוני: אתה מכיר את יוסף, הפקיד של בן וליד, כי יש לו ברקלו ב(אוניית)</span></li>
<li><span lang="he">אלרג'אני וברקלו באוניית אבן אלד'כר. המחירים</span></li>
<li><span lang="he">בעיר: הפלפל צ"ה. </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">&hellip;אלמעוג' &hellip;ייתן להם אלוהים אחרית טובה. המשי מועט, אין לו שוק; אשר ל'כז', אריגים אינם בנמצא</span></li>
<li><span lang="he">&hellip;(אילו לא) העמסנו אותו, היינו מוכרים כאן מה שנותר, כי שילמנו דמי הובלה י"א (דינר)</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-17/2.json">
                    
                    
                    
                        <h3>verso</h3>
                    
                        <ol>
<li><span lang="he">ודינר שוחד, בגלל מחסור בספינות. המשאוי ששלחו לך ב'קנבאר' של כיארה והמשאוי שלך יגיעו השבוע,</span></li>
<li><span lang="he">ברצון האל, הם יהיו בין הסחורות של כלוף בן זכרי. מן הפשתים שלך נמכרו רק כמות קטנה. מחיר (הפשתים) 'מלאל' - נמכרות</span></li>
<li><span lang="he">בק"ד וה'בוציר' נמכרות בק"ה וחצי. האיש מודאג מאוד בעניינך, מפני שפל השווקים ומיעוט הרווחים.</span></li>
<li><span lang="he">מאלוהים אבקש שתהיה האחרית לטובה. אני אסדר שאבוא באונייה הראשונה, מוקדם ככל האפשר. ענייני</span></li>
<li><span lang="he">בקשר לאירוסין מתעכבים עד החג, יעזור לי אלוהים, ברצון האל. הריני מבקש ממך, אדוני ומכובדי, כתוב נא</span></li>
<li><span lang="he">אל בן חסותך עם שיירת החג' מה הן הוראותיך, כדי שאשמע להן, ומה (הסחורות) שאתה שולח אלי, כדי שתהיה לי ידיעה על זאת,</span></li>
<li><span lang="he">ואם אתה יושב בחנות, ברצון האל, ואם יש מרגוע לגופך, כי אשמח בזאת. חי אלוהים, קיבלתי על עצמי, לשם זאת,</span></li>
<li><span lang="he">צום וצדקה ביום שאיוודע שאתה יושב רגוע במקום אחד. כמו כן הודיעני מה מצב אדוני אבו אלפַרג', ומה</span></li>
<li><span lang="he">שלומו, ומה מצבך אתה ומה שלומך, וכל צורך (בקנייה) שיופיע אצלך; אמלא לך אותו, בשמחה ובאהבה. מיטב דרישות השלום לך, אדוני המכובד</span></li>
<li><span lang="he">עלי, (שלום) מעולה ושופע וטוב וזך ביותר מאת אלוהים. מיטב דרישות השלום לאדוני אבו אלפרג' אברהם,</span></li>
<li><span lang="he">ולכל הנתונים לחסותך, מיטב דרישות השלום, ולאדוני אבו יצחק ברהון החזן, דרישת שלום, ולנצר ולעטיה דרישת שלום.</span></li>
<li><span lang="he">מתוך כלל השמן יש ג' כדים, שעל צווארם חיתוך במספריים, ובהם שמן ירוק, שיש לו יותר ביקוש. אבקש ממך, אדוני,</span></li>
<li><span lang="he">כי תואיל לקנות לי .... נ' רצועות אוכפים. אני מקווה שמצאת את סל האורז שלי, כי חי אלוהים - לא התקבל</span></li>
<li><span lang="he">בשום מקום. ויחיא בן אלמג'אני שאל אותי עליו, למה אבד הסל, מן הדברים שהגיעו עמו. </span></li>
</ol>
                    
                </div>
            
        </section>
    </body>
</html>
