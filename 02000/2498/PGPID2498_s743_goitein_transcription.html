
<html>
    <head>
        <title>Transcription of Letter: Bodl. MS heb. f 56/126</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. f 56/126</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-126/1.json">
                    
                    
                    
                        <h3>Recto</h3>
                    
                        <ol>
<li>אלממלוך מנחם</li>
<li>ממלוך חצרה סידנא אלרייס ירום הודו</li>
<li>וינהי אלי כרים עלמה אנה כאן נהאר</li>
<li>אמס קד כרג יעוד מריץ פי טנאן פוגד</li>
<li>פי אלטריק אלחזן תמים פאכברה אן שכץ</li>
<li>פי קליוב תופא ואחטאט אבן אלעאדלי עלי</li>
<li>קמאשה והו ארתי ומצא אלממלוך אלי תם</li>
<li>וגרא בינה ובין אלעאדלי מפאוצאת כתירה</li>
<li>וטלב יעטם אלמסאלה ויסייר ללקאצי אלמכלץ</li>
<li>מן גהתהא סוף דבר אן אלממלוך //תעב// פי אלמסאלה</li>
<li>תעב כתיר אלי אן תקרר אנה יקנע באלכטוט</li>
<li>בעד אן יגיה רקעה מן ואלדה באן הדה</li>
<li>אלעאדה גאריה במצר ואלקאהרה וקד</li>
<li>כתבו האולי אלשהוד קדאמי ואלממלוך</li>
<li>יעלמהם ויעלם אנהם יעלמו צחה אלנסב</li>
<li>ואלמולי ידבר הדה אלקצה ויסייר ר אליה אלי</li>
<li>אבן אלעאדלי יסאלה פי ורקה אלולדה ויוריה עדד</li>
<li>אלתואקיע אלדי כאנו ענדי והם ענד אלמולי ינעם</li>
<li>אלמולי . . . . ורקה ללרייס אבו אלביאן יסאלה</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-126/2.json">
                    
                    
                    
                        <h3>verso</h3>
                    
                        <ol>
<li>אן יכתב ורקה להדא אלשכץ ויערפה אן</li>
<li>אלעאדה גאריה בהדא אלמעני ואן בידנא</li>
<li>תואקיע בהדא אלמעני פהו נאיבה ומא</li>
<li>יכאלפה אנהא אלממלוך דלך ושלום</li>
</ol>
                    
                </div>
            
        </section>
    </body>
</html>
