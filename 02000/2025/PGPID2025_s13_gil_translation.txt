recto

אני כותב לך, אדוני ודבי, ייתן לך אלוהים אריכות ימים ויתמיד את גדולתך ואת עזרתו לך ואת חסדיך,
מתניס. שלומי טוב, ואני מאושר. הודעתי לך שמזמן לא קראתי מכתב ממך, אקווה
שאתה עסוק בדברים טובים. לפני כן הטלת עלי לקנות צעיפים; והלוא אתה, אדוני, יודע מה זה כאב ראש,
ובייחוד בקניית דברי לבוש בתניס, או בבוקר עם שחר, או בערב,
אבל לא חליתי בגלל הלחץ שאני מטיל על עצמי, אלא פעמיים, ואני היום בהחלט, תודה
לאל, במצב מצוין; כבר קניתי בשבילך צעיף שחור .... לבן, כפי
שביקשת, בשני דינרים פחות שמינית; צעיף של שש אמות מוזהב בצבעי תכלת, שני דינרים וט' קיראטים ו....
צעיף ירוק בשני דינרים פחות שליש; צעיף לבן, דינר וי"ג קיראטים; צעיף אדום,
דינר וט' קיראטים. ונשאר ... נתתי בעדו דמי קדימה, ואיני יודע כמה תהיה תמורתו, עד
שיגמרו אותו ויקבעו את מחירו ; הוצאתי את כוחותי; אלוהים הוא היודע איך אני מתייחס לקניותיך. אשר
לאדרת הקטנה שציינת בתזכיר, לא יכולתי להשיגה; לולא סבלנותי
לא הייתי משיג את הסחורות האלה. כתבת על עניין שני הצעיפים האחרים, האחד מבריק(?) 
האחר 'מני'; אשר למבריק הוא בצמצום ובאיכות נמוכה; זה חודשיים אני מחכה
שיהיה לו גם אחד, אצל עלי בן אלמראבט. לא השגתי משהו טוב אלא השבוע; והנה
הגיע ממנו מכתב, והוא דורש שיהיה בצבע טורקיז, דבר שהוא בלתי אפשרי; על כן אם הוא מוותר, קח אותו, הוא צעיף
יפה ; ואילו 'מני' אדוני, באורך עשר אמות, מוזהב, ג' דינרים וחצי, אין הוא דבר
ראוי ואינו שווה כלום. זאת, לידיעתך. אבל אם אתה זקוק להם בתכלית 

recto, right margin
(הדחיפות) .... רבים הדורשים אותו, מגרבים ושאמיים ועראקיים, כתבתי מכתב לעלי בן אלמראבט, והוא כרוך במכתבי, והוא בעברית, הואילה למסור לו אותו בטובך ותקרא 
recto, top margin
לו אותו בטובך; והודע לו שאני יוצא לדמסיס ביום זה שאני כותב לך. ושלח לי מכתב לדמסיס. לפני כן הטלתי, אדוני, על אדוני אבו זכרי אלחנן 
verso

את (עניין) ט' חבילות העופרת, במחסן עבד הפקיד, הן של עטה(!) בן יחיא, כתוב עליהן עטה וחסון אבן
יחיא ויוסף. וגם לי כ"ה חבילות שעליהן (כתוב) יעקוב ונסים; ויש לי אצל בן ג'הא ד' שקים 
סבון, שעליהם (כתוב) חסון בן אצחק. והוא אמר לי בדמסיס: הסתכל מה הסחורות שהן שלך 
ותרשום לי אותן בתזכיר; כתבתי לו אפוא בתוכיר, אבל עברו עלי מאז ג' חודשים ולא ראיתי ממנו
מכתב, ואף לא מילה ולא הוראה. חי אלוהים, לא העליתי על הדעת אלא שהוא חולה, והנה נודע לי שהוא בריא ;
תסדר לי את עניין הסחורה של עטה ושל חסון, כי עבר הזמן, ולא קניתי להם בתמורתה כלום, ואיני יודע
איך זה שאינו כותב לי, או מה הפרשה הנוראה הזאת. אבקש ממך שתואיל לשאול אותו על 
זאת, ואם מכר אותה ; או הואילה אתה ותמכור בשבילי ט' חבילות של עטה ואת ד'
שקי הסבון של חסון, בדינרים, ושלח לי את תמורתם לדמסיס, ולא יהיה צורך,
ברצון האל, שאבוא לפסטאט; עשה זאת בטובך, אל תילקח ממני. אם יהיה לך צורך בקנייה כתוב לי 
(11–12) לדמסיס. הריני שולח לך, מכובדי, דרישות שלום ולאדוני אבו יחיא דרישות שלום ולכל אנשינו דרישות שלום. 
 

verso, address
לאדוני ורבי אבו אסחק ברהון בן מוסא המערבי, ייתן לו אלוהים אריכות ימים ויתמיד את גדולתו ואת עזרתו לו ואת חסדו לו ; מנסים בן ח'לפון בן בנאיא; לפסטאט, ברצון האל; לאדוני אבו אסחק ברהון בן מוסא נ"נ התאהרתי. מנסים בן בנאיה. 
 