
<html>
    <head>
        <title>Hebrew Translation of Letter: T-S 8J18.33</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J18.33</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00033/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ודבי, ייתן לך אלוהים אריכות ימים ויתמיד את גדולתך ואת עזרתו לך ואת חסדיך,</li>
<li>מתניס. שלומי טוב, ואני מאושר. הודעתי לך שמזמן לא קראתי מכתב ממך, אקווה</li>
<li>שאתה עסוק בדברים טובים. לפני כן הטלת עלי לקנות צעיפים; והלוא אתה, אדוני, יודע מה זה כאב ראש,</li>
<li>ובייחוד בקניית דברי לבוש בתניס, או בבוקר עם שחר, או בערב,</li>
<li>אבל לא חליתי בגלל הלחץ שאני מטיל על עצמי, אלא פעמיים, ואני היום בהחלט, תודה</li>
<li>לאל, במצב מצוין; כבר קניתי בשבילך צעיף שחור .... לבן, כפי</li>
<li>שביקשת, בשני דינרים פחות שמינית; צעיף של שש אמות מוזהב בצבעי תכלת, שני דינרים וט' קיראטים ו....</li>
<li>צעיף ירוק בשני דינרים פחות שליש; צעיף לבן, דינר וי"ג קיראטים; צעיף אדום,</li>
<li>דינר וט' קיראטים. ונשאר ... נתתי בעדו דמי קדימה, ואיני יודע כמה תהיה תמורתו, עד</li>
<li>שיגמרו אותו ויקבעו את מחירו ; הוצאתי את כוחותי; אלוהים הוא היודע איך אני מתייחס לקניותיך. אשר</li>
<li>לאדרת הקטנה שציינת בתזכיר, לא יכולתי להשיגה; לולא סבלנותי</li>
<li>לא הייתי משיג את הסחורות האלה. כתבת על עניין שני הצעיפים האחרים, האחד מבריק(?) </li>
<li>האחר 'מני'; אשר למבריק הוא בצמצום ובאיכות נמוכה; זה חודשיים אני מחכה</li>
<li>שיהיה לו גם אחד, אצל עלי בן אלמראבט. לא השגתי משהו טוב אלא השבוע; והנה</li>
<li>הגיע ממנו מכתב, והוא דורש שיהיה בצבע טורקיז, דבר שהוא בלתי אפשרי; על כן אם הוא מוותר, קח אותו, הוא צעיף</li>
<li>יפה ; ואילו 'מני' אדוני, באורך עשר אמות, מוזהב, ג' דינרים וחצי, אין הוא דבר</li>
<li>ראוי ואינו שווה כלום. זאת, לידיעתך. אבל אם אתה זקוק להם בתכלית </li>
</ol>
                    
                        <h3>recto, right margin</h3>
                    
                        <p>(הדחיפות) .... רבים הדורשים אותו, מגרבים ושאמיים ועראקיים, כתבתי מכתב לעלי בן אלמראבט, והוא כרוך במכתבי, והוא בעברית, הואילה למסור לו אותו בטובך ותקרא </p>
                    
                        <h3>recto, top margin</h3>
                    
                        <p>לו אותו בטובך; והודע לו שאני יוצא לדמסיס ביום זה שאני כותב לך. ושלח לי מכתב לדמסיס. לפני כן הטלתי, אדוני, על אדוני אבו זכרי אלחנן </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00033/canvas/2">
                    
                    
                    
                        <h3>verso</h3>
                    
                        <ol>
<li>את (עניין) ט' חבילות העופרת, במחסן עבד הפקיד, הן של עטה(!) בן יחיא, כתוב עליהן עטה וחסון אבן</li>
<li>יחיא ויוסף. וגם לי כ"ה חבילות שעליהן (כתוב) יעקוב ונסים; ויש לי אצל בן ג'הא ד' שקים </li>
<li>סבון, שעליהם (כתוב) חסון בן אצחק. והוא אמר לי בדמסיס: הסתכל מה הסחורות שהן שלך </li>
<li>ותרשום לי אותן בתזכיר; כתבתי לו אפוא בתוכיר, אבל עברו עלי מאז ג' חודשים ולא ראיתי ממנו</li>
<li>מכתב, ואף לא מילה ולא הוראה. חי אלוהים, לא העליתי על הדעת אלא שהוא חולה, והנה נודע לי שהוא בריא ;</li>
<li>תסדר לי את עניין הסחורה של עטה ושל חסון, כי עבר הזמן, ולא קניתי להם בתמורתה כלום, ואיני יודע</li>
<li>איך זה שאינו כותב לי, או מה הפרשה הנוראה הזאת. אבקש ממך שתואיל לשאול אותו על </li>
<li>זאת, ואם מכר אותה ; או הואילה אתה ותמכור בשבילי ט' חבילות של עטה ואת ד'</li>
<li>שקי הסבון של חסון, בדינרים, ושלח לי את תמורתם לדמסיס, ולא יהיה צורך,</li>
<li>ברצון האל, שאבוא לפסטאט; עשה זאת בטובך, אל תילקח ממני. אם יהיה לך צורך בקנייה כתוב לי </li>
<li>(11–12) לדמסיס. הריני שולח לך, מכובדי, דרישות שלום ולאדוני אבו יחיא דרישות שלום ולכל אנשינו דרישות שלום. </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי אבו אסחק ברהון בן מוסא המערבי, ייתן לו אלוהים אריכות ימים ויתמיד את גדולתו ואת עזרתו לו ואת חסדו לו ; מנסים בן ח'לפון בן בנאיא; לפסטאט, ברצון האל; לאדוני אבו אסחק ברהון בן מוסא נ"נ התאהרתי. מנסים בן בנאיה. </p>
<p> </p>
                    
                </div>
            
        </section>
    </body>
</html>
