
<html>
    <head>
        <title>Transcription of Letter: CUL Or.1080 J114</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J114</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2255/iiif/canvas/1/">
                    
                    
                    
                        <h3>ULC Or 1080 J 114, ed. Gil, Palestine, pp.489-491 (Doc. #591), C.B. 10-8-87 (p) Rental agreement of the pious foundation (heqdesh) and confirmations of recipt of rent, Ascalon, between September 1132 and October 1146.</h3>
                    
                        <ol>
<li>עבדך ותגהלו ואסתכרת אללה סבחאנה ועקדת זיגתהא עליה ואללה אלמופק</li>
</ol>
<p>ברחמתה</p>
<ol>
<li>עלי אנני קד כלפת נפסי מא לא אוצא בה לאנני אתק ברחמה אללה סבחא[נה]</li>
<li>מעונתה וראית אן לא אסתר דלך ען חצרתה לאנה אלמולא ואלאך ואלצדיק</li>
</ol>
<p>אלצאדק אלסמדה</p>
<ol>
<li>ישמרו אלהינו לעד ואנמא גיר דלך פאנני אעלמה אן צדיקה</li>
</ol>
<p>אלזגאג</p>
<ol>
<li>זוג בנת סעד בן מנצור דידיע בן מפוך תזאגר לה אלכבר וצעף אלסבר וכאן</li>
</ol>
<p>יחתשם</p>
<ol>
<li>יטהר נקץ חאלה ויקול לעל יתוגה לה מעישה וצאר הו יתדין בצהרה וצהרתה</li>
<li>אכת אבו אלפרג תקתרץ באמרה ווקפת מן תצחה ואבאע גמיע מא [ימ]לכה ובקי</li>
</ol>
<p>עליה</p>
<ol>
<li>ועלי זוגתה תמאמה תקדיר עשרה דנאניר והרב אלי דיאר מצר אבו [ ]</li>
<li>אלטריק ואעתזל והי פי סתה אנפס עראה גואע וקד צגרת ממא</li>
<li>א[נפקת] אלגמאעה בסבבה וסבב אטפאלה ופי הדא אלאסבוע [תא]כדת זוגתה אן</li>
</ol>
<p>תחבס</p>
<ol>
<li>עלי אלדין חתי צמנתהא ומא בקי בעסקלאן יהוד אלא פקרא שחאדין ואנא</li>
<li>אסל תפצל מולאי אן ינעם במכאטבה קריבהא מולאי אלשיך אבו אלחסן אלכהן</li>
<li>יגן אלהינו בעדו ויעלמה אן האולי אלקום קרוביו ושאר בשרו והם חקא עניי</li>
</ol>
<p>ביתו</p>
<ol>
<li>ולא יגוז אן יטרחו תנתין מבנות ישראל הכשירות פי אלחבס ולהם מן יתעלקו</li>
</ol>
<p>בה</p>
<ol>
<li>ואן צעב דלך עליה פינעם מולאי במכאטבה מן צלח מן אהל אלחסדים ואלזכיות</li>
<li>לעל [יתברעו] מא יכלצו בה [ ]פת צברת בכתאב</li>
<li>אלדין ואגלתהם אלי אן יצל גואב הדה אלאחרף פאן ופק אללה סבחאנה הדה</li>
</ol>
<p>אלזכות</p>
<ol>
<li>עלי יד חצרה מולאי אלשיך ישמרו אלהינו ויעזרו ויכפיל שכרו ואן לם ימכנה</li>
<li>דלך פינעם בכתב אלגואב אלי לאבא[דר] באלמכאתבה אלי הדרת הנגידות</li>
<li>יכון כסאה לעולם אסל אנעאמהא אן תנעם פי דלך כמא אנעם ואלדהא</li>
<li>זכר קדוש וצדיק לברכה ואנפד מא כלץ בו אלטיב ואכרג מן אלחבס ואן תם</li>
<li>נסאל[ה] בעדר דלך //אכון קד// כרגת אנא ממא יגב עלי פתנעם חצרתה</li>
</ol>
<p>באגתנאם אלזכות</p>
<ol>
<li>פי דלך ואעלם חצרתה אן ענד וצול קאסם בן אברהים אלצבאג סלם</li>
</ol>
<p>אלי ....</p>
                    
                </div>
            
        </section>
    </body>
</html>
