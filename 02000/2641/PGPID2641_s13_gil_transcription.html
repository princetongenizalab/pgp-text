
<html>
    <head>
        <title>Transcription of Letter: ENA 2727.6b</title>
    </head>
    <body style="max-width: 860px; margin: auto">
        <h1>Transcription of Letter: ENA 2727.6b</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/417a2a8e-17b2-438a-89d0-14335da92898/manifest/canvas/5de9db23-c563-4919-988b-16fa32a9977b">
                    
                    
                    
                        <h3>Recto</h3>
                    
                        <ol>
<li><span lang="he">ואעלמה חרסה אללה אן תאכר כתאבי לי' איאם מצ'ת מן סיון אסל אללה יערפה ברכתהויתם</span></li>
<li><span lang="he">עליה נעמתה ויבלגה אמתאל הדא אלמועד אלמבארך שנים רבות שש ושמח ולא</span></li>
<li><span lang="he">יוקפנא ואיאה עלי מכרוה ברחמתה למא כאן בעד כתאבי וצל אלשיך אבו יוסף</span></li>
<li><span lang="he">וולדה ויעקב בן עמנואל ואוכדת אעדאלהם אלדי כאנת צחבתהם פי והם לא ישתהו</span></li>
<li><span lang="he">פטלע בעצ'הא פי מרכב אלרש'ע אלמעז ואלבקיה פי קארב אלפארקי וגירה פרכב אבו</span></li>
<li><span lang="he">יוסף מע סרור בן דינה ואלקאבסי אלדי מעה מע אלפארקי ורכב //אבו// אברהם בן יעקב מע אבו אלפרג</span></li>
<li><span lang="he">בן נחום מע אלסלטאן וכאן אקלאעהם יום אלב' קבל אלמועד פאכדהם בעד דלך מן אלד' ריח</span></li>
<li><span lang="he">בארד קאים לא ימר בהם ולא ירדהם פלמא כאן יום אלסבת תאני אלמועד גאני כבר</span></li>
<li><span lang="he">מרכב אלרשע אלמען אנה אנכסר ויום אלא' וצל אבו אלפרג בן נחום מע אלמשא ותופי עז</span></li>
<li><span lang="he">&nbsp;עלי אבו אברהם בן יעקב פסאלנאה ענה קאל אנני דפנתה פנחן פי המנא ומא חכם אללה תעאלי</span></li>
<li><span lang="he">&nbsp;אלתופיק בלגנא פי דלך אליום אלמושום אנכסאר אלפארקי פנסאנא המומא כנא פיה אקול</span></li>
<li><span lang="he">&nbsp;הצ'ור ת[מי]ם פע'ל'ו וג' פלם נזל נמשי ונסאל אלי אן גא ראיסה ובעץ' בחריין מעה פסאלנאהם</span></li>
</ol>
                    
                        <h3>Recto, right margin in original orientation</h3>
                    
                        <ol>
<li><span lang="he">ען אבו יוסף</span></li>
<li><span lang="he">קאלו אנהם [&nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">ואן מאת [מן אל]</span></li>
<li><span lang="he">יהוד א' פקאל מ[&nbsp; &nbsp; &nbsp; ]</span></li>
<li><span lang="he">אנה אלקא[בסי]</span></li>
<li><span lang="he">&hellip;</span></li>
<li><span lang="he">ירחמהם [אללה]</span></li>
<li><span lang="he">ויכלף על[י מן]</span></li>
<li><span lang="he">כאן לה פי[ה שי]</span></li>
<li><span lang="he">&nbsp;בכיר [מנה ולא]</span></li>
<li><span lang="he">&nbsp;יוקפנא [&nbsp; &nbsp; &nbsp; &nbsp; ]</span></li>
<li><span lang="he">&nbsp;עלי מ[כרוה]</span></li>
</ol>
                    
                        <h3>Recto, upper margin in original orientation</h3>
                    
                        <ol>
<li><span lang="he">ואלספר ואל</span></li>
<li><span lang="he">עאקל יתכ'רל</span></li>
<li><span lang="he">ויהדי כמ'ק'</span></li>
<li><span lang="he">חבי כמעט</span></li>
<li><span lang="he">רגע וג'</span></li>
<li><span lang="he">ליס הדא</span></li>
<li><span lang="he">[ז]מאן פאידה</span></li>
<li><span lang="he">אסל אללה [&nbsp; &nbsp; &nbsp; &nbsp; ]</span></li>
<li><span lang="he">יסתירהו</span></li>
<li><span lang="he">&nbsp;בסתר כנפיך</span></li>
<li><span lang="he">&nbsp;ויצילנו מיום</span></li>
<li><span lang="he">&nbsp;צרה ואיאה</span></li>
<li><span lang="he">&nbsp;&hellip;</span></li>
<li><span lang="he">&nbsp;ועקב שלום</span></li>
<li><span lang="he">&nbsp;ואמא יעקב</span></li>
<li><span lang="he">&nbsp;בן עמנואל</span></li>
<li><span lang="he">&nbsp;עוצ'ה אללה כיר</span></li>
<li><span lang="he">&nbsp;קד צ'אע</span></li>
<li><span lang="he">&nbsp;אכתר מא</span></li>
<li><span lang="he">&nbsp;כאן מעה</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/417a2a8e-17b2-438a-89d0-14335da92898/manifest/canvas/099fc4a1-27b1-4d11-9080-405b280e7e26">
                    
                    
                    
                        <h3>Verso</h3>
                    
                        <ol>
<li><span lang="he">ובקיה אל[מר]אכב אן שא אללה פי חיז אלסלאמה וקד וצל תמאם מן אלאשבילי אלכנאיס ואן מעה בן [[אבן]]</span></li>
<li><span lang="he">דיסור ואלדגדאג ואלגלוזא ופי אלדגדאג ד' מן אצחאבנא לאטראבלס והם אבו עלי בן סלמאן אלאשקר ואלדי מעה</span></li>
<li><span lang="he">ומכלוף בן אלזיאת ושריכה אסחק כתב אללה סלאמתהם וסלאמה אלכל ברחמתה ואלדי כפי כברהם קנבאר</span></li>
<li><span lang="he">אספאקי פיה חסון מוסי וקארב אלגנאני והם אמשא אלאקלאעה לא שך אנהם קדאם אללה תע' יסמענא כיר</span></li>
<li><span lang="he">ויאמנא ויטמנא בסלאמתהם ואלגפלוני אקלע בעד הדא אלאקלאעה ביום ולילה מא ענדנא מנה איצ'א כבר</span></li>
<li><span lang="he">אללה תע' יגעלה פי חיז אלסלאמה אעלמתך דלך וכתאב סידי אלשיך אבו אסחק יצל אליך בשרח חמלה פי אלמראכב</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ושלום</span></li>
</ol>
                    
                </div>
            
        </section>
    </body>
</html>
