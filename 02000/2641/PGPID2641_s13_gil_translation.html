
<html>
    <head>
        <title>Hebrew Translation of Letter: ENA 2727.6b</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 2727.6b</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/417a2a8e-17b2-438a-89d0-14335da92898/manifest/canvas/5de9db23-c563-4919-988b-16fa32a9977b">
                    
                    
                    
                        <h3>recto</h3>
                    
                        <ol>
<li>ואודיעך, שומרך אלהים, שמכתבי התעכב עד לי' בסיון, אבקש מאלוהים שיודיעך את ברכתו וישלים</li>
<li>חסדו עליך ויגיעך כדוגמת המועד המבורך הזה שנים רבות שש ושמח ואל</li>
<li>יראה לנו ולא לך שום רע ברחמיו, אחרי שכתבתי, הגיעו האדון אבו יוסף </li>
<li>ובנו ויעקב בן עמנואל; את המשואים שהיו עמם לקחו בטעות, ובניגוד לרצונם,</li>
<li>והעלו חלק מהם לאוניית הרשע אלמעז, ואחרים ל'קארב' של אלפארקי ואחרים ; ונסעו אבו </li>
<li>יוסף עם סרור בן דינה והקאבסי שהיו עמו ב(אוניית) אלפארקי; אבו אברהם בן יעקב נסע עם אבו אלפרג'</li>
<li>בן נחום, ב(אוניית) הסלטאן; הם הפליגו ביום ב' לפני המועד, אבל תפסה אותם אחרי כן, החל מיום ד', רוח</li>
<li>קרה מתמדת, שלא הסיעה אותם ואף לא החזירה אותם. ובהיות יום השבת, השני למועד, הגיעה אלי הידיעה על</li>
<li>אוניית הרשע אלמעז שנטרפה; וביום א' הגיע אבו אלפרג' בן נחום עם ערב. נפטר, לצערי הרב</li>
<li>אבו אברהם בן יעקב. שאלנו עליו את (אבו אלפרג') ואמר: אני קברתי אותו; ואנחנו, אפוא, שרויים בצער. לא פסק אלוהים יתעלה</li>
<li>הצלחה(?); נודע לנו באותו יום ארור שנטרפה (גם) אוניית אלפארקי, עד ששכחנו את הצער (הראשון) שהיינו בו, ואני אומר:</li>
<li>הצור, וכו'. וכל הזמן התהלכנו ושאלנו, עד שבא ראשה וימאים אחדים עמו, ושאלנו אותם </li>
</ol>
                    
                        <h3>recto, right margin</h3>
                    
                        <p>על אבו יוסף ואמרו שהם ... וכי מת מן היהודים אחד, ואמר .... הלוא זה אלקאבסי .... ירחם עליהם אלוהים וייתן למי שהיו לו בהן משהו, טובים יותר, חילופין ולא יראה לנו שום דבר רע; הריני מודיע .... </p>
                    
                        <h3>recto, top margin</h3>
                    
                        <p>והנסיעה. והחכם יפרוש וישקוט, כמו שנאמר: חבי כמעט רגע, וגו'. אין זה זמן לרווחים, אבקש מאלוהים.... שיסתירך בסתר כנפיו ויצילנו מיום צרה, ואותך .... ועקב שלום. אשר ליעקב בן עמנואל, ייתן לו אלוהים חילופין לטובה, רוב מה שהיה עמו אבד. </p>
                    
                </div>
            
                <div data-canvas="https://figgy.princeton.edu/concern/scanned_resources/417a2a8e-17b2-438a-89d0-14335da92898/manifest/canvas/099fc4a1-27b1-4d11-9080-405b280e7e26">
                    
                    
                    
                        <h3>verso</h3>
                    
                        <ol>
<li>האוניות האחרות, ברצון האל, הן במחוז השלום. הגיע תמאם, מ(אוניית) אלאשבילי אל אלכנאיס, ועמו (אוניות) בן</li>
<li>דיסור ואלדג'דאג' ואלג'לוזה. ב(אוניית) אלדג'דאג' ד' מאנשינו, לאטראבלס והם אבו עלי בן סלמאן אלאשקר ומי שעמו</li>
<li>ומכלוף בן אלזיאת ושותפו אסחק, יכתבם אלוהים לשלום ויכתוב הכול לשלום ברחמיו; ואולם אלה הם שחסרות עליהם ידיעות: ה'קנבאר' של </li>
<li>אספאקי, ובו חסון ומוסא, וה׳קארב׳ של אלג'נאני והלוא הם הזריזים ביותר בהפלגה, אין ספק שהם עומדים להגיע אלוהים יתעלה ישמיענו טובות</li>
<li>וייתן לנו ביטחון וירגיענו בדבר שלומם. אלג'פלוני הפליג יום ולילה אחרי הפלגה זו, ואין לנו אף ממנו ידיעות. </li>
<li>(6–7) אלוהים יתעלה ישימו במחוז השלום ; זאת לידיעתך. תקבל מכתב מאדוני ורבי אבו אסחק, ובו פרטים על מטענו באוניות. ושלום.</li>
<li> </li>
</ol>
                    
                </div>
            
        </section>
    </body>
</html>
