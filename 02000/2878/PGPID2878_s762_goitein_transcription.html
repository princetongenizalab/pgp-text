
<html>
    <head>
        <title>Transcription of Letter: T-S 10J16.16</title>
    </head>
    <body style="max-width: 860px; margin: auto">
        <h1>Transcription of Letter: T-S 10J16.16</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00016-00016/canvas/1">
                    
                    
                    
                        <ol>
<li>בה עבדהא בו ז[כרי</li>
<li>עבד חצרה מולאי אלשיך אלאגל אבו עלי [י]ק[בל</li>
<li>אלארץ בין ידיהא וינהי לגלאלהא כתרה שוקה אליהא</li>
<li>וארתיאחה נחוהא ושאכר לתפצל[ה]א ומ[ס]אעדתה[א</li>
<li>ונאשר לאחסאנהא פי כל וקת וסאעה וסוי דלך</li>
<li>תנעם עלי חסב אלתפצל לעואידהא אלגמילה תנפד</li>
<li>לי גואב הדה אלרקעה סרעה מן גיר תאכיר במ[א</li>
<li>אעתמד עליה פי הדא אלמרצין אחדאהם קרחה</li>
<li>פי צאהר אלקרניה אלצנף אלתאלת ביצא רכאמיה</li>
<li>מע רמד חאד צפראוי ודמוי וקד אסתפרגתהא</li>
<li>בעד אלפצד באיאם בקרץ אלבנפסג ולם תנגע</li>
<li>קד תעדרת עליה וכדלך רמד חאד גדא</li>
<li>ופי אלעין מא קד אבתדא פי אלגמאל(?) וגרב</li>
<li>גליט פי אלעין פי אלגנס אלראבע וכדלך אנכרא[ק</li>
<li>מתל קציה אלרגל אלדי כנת תדאויה וקד תעד[רת</li>
<li>עליה אלתלתה פאנעם ערפני מא אעתמד עליה</li>
<li>פי הדה אלתלת חאלאת סרעה מן גיר תאכיר</li>
<li>ואנעם ברבע וקיה אשיאף אבאר מן ענדך</li>
<li>פאן כל אשיאף ינפדה ואלדך לי מא ינגע</li>
</ol>
                    
                        <h3>Right margin, diagonal lines written upside down.</h3>
                    
                        <p>ואכרג אתפרג | יום ואחד ומהמא | כאן לך מן כדמה | שרפני בהא | חצרתהא מכצוצה באלסלאם | וואלדתך ואבו אלחסן | וואלדך באתם | אלסלאם | [ו]לא תתואנא | פי אלגואב | פאנא</p>
                    
                        <h3>Top margin, diagonal lines written upside down.</h3>
                    
                        <p>מנתטר תפצלך לא | עדמתהא ולא כלות | מנהא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00016/canvas/2">
                    
                    
                    
                        <h3>Verso.</h3>
                    
                        <ol>
<li>מא] אעלם בה אלשיך אבו זכרי אני כתיר אלשוק אליהא ואמא מא</li>
<li>דכרת]ה מן אמר אלרמדא אלדי שרחת חאלהם פהי אחואל אן</li>
<li>רדי]ה גדא וראיי להא אן קדרת תדפע מתל הדה אלאמראץ ען נ[</li>
<li>.פה אפו . להא מן מעאנאתהא ואנהא אמראץ רדיה וקיל מרץ ס[ו</li>
<li>[א]לא . . . א . . . ב . . . . דעא ואן אלשכץ אלמדאוי להדה אל</li>
<li>א]מ[ראץ . . . . . . . . . . . . ] ואלבחת ען אלאסבאב[</li>
<li>. . . . . . . . . . . . . . . . . . ] ואתבע הדא אלקאנון</li>
<li>אמא אל [ . . . . . . . . . . . . . . ]הו אלמקרח ומעה רמד מרכב [מן</li>
<li>צפרא ומן דם [ . . . . . . . . . . . . . ] הא ואלגדא . . סאיר אלארמ[אד</li>
<li>אלהאיגה ותקטר [ . . . . . . . . . . . . . . . . . . . . ]רקיקא ותדר[</li>
<li>פי חאל אלחך אלא אן [ . . . . . . . . . . . . . . . . ] אלעין חאמיה פתציף</li>
<li>לה יסיר מן אביץ פאדא סכנת אלחדה ותחלל אכתר אלרמד</li>
<li>פחך מעה חכתין כנדר ודרגה ולא תכתר מנה אלא אן תנקא א[ל</li>
<li>קרחה //ותספפה// ותכחלה בעד דלך באלשנג אלמגסול חתא ילחם פאדא</li>
<li>אלחם אכחלה באלקאקיא . ואיאך תכרגה ען תלתה אואק</li>
<li>בנפסג ונילופר או שראב קראציא ג אואק בכרה וג אואק</li>
<li>עשיה ענד אלנום ובאלגמלה אן קדרת תדכל בה יום ואחד</li>
<li>נבצרה פהו גיד ואמנעה מן נום אלנהאר ואלסלאם</li>
<li>ואמא אלתאני והו אלרמד אלחאד ואלמא ואלגרב פאול מא יעתמד</li>
<li>עליה מדואת אלרמד במא יואפק נפס אלרמד אלמרכב או אלבציט (!)</li>
<li>ולא תהמל אלגרב יעני לא תכתר מן אסתעמאל אלבן ואלזנבק ואלש[ב</li>
<li>אלאביץ וכל מא יקוי מאדה אלגרב ואמא אלאנכראק פאלאבאר יח[רק</li>
<li>באלבן ואל[כ]פ[ור] כמא ראית ותלטף אלגדא מא קדרת ואלשראב אל</li>
<li>מואפק לתלך אלחאל כמא תשאהד פי אלחאל אלחאצר ושם</li>
<li>אלמרסין ואלנופר ואלתאמר פאן לם יכון אלטבע מגיב פמזורה מלונ[ה</li>
<li>בלוז ושראב בנפסג</li>
</ol>
                    
                        <h3>Left margin, perpendicular lines.</h3>
                    
                        <p>. . . | כמא ינבגי אן תערפני | אן כאן אלטבע | מגיב | [אליהא] או | אן כאן | מעהם | צדאע | או לא ולם | אחוגך לדלך</p>
                    
                        <h3>Right margin, straight lines written upside down.</h3>
                    
                        <p>יא שיך אבו זכרי אבקאך | אללה ליס אלעיאן כאל | כבר</p>
                    
                </div>
            
        </section>
    </body>
</html>
