
<html>
    <head>
        <title>Transcription of Letter: T-S 8J18.8</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.8</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00008/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאולדי ואלעזיז עלי אטאל אללה בקאך ואדאם נעמאך ומן</p>
</li>
<li>
<p>תופיקה לא אכלאך ראש חדש מרחשון כתמה אללה עליך [ועלינא באחסן]</p>
</li>
<li>
<p>כא[ת]מה וקרב אלגמע בך וחסן עאקבתך ואיאנא וכל יש [ ]</p>
</li>
<li>
<p>מא אנא עליה מן שגל אלסר מן הדה אלאכבאר אלמ[ ]</p>
</li>
<li>
<p>קבלכם אשר כל שומעה מא כפי מא נחן פיה מן גיב[תך ]</p>
</li>
<li>
<p>נפקה וצעפי ומרצי ומא אנא עליה ואללה יעלם כיף גרא [ ]</p>
</li>
<li>
<p>אלאכבאר ולולא וצול כתאב אלחבר חרסה אללה ידכר אן אצחאבנא מא [&nbsp; &nbsp; &nbsp; &nbsp; &nbsp; ] באל</p>
</li>
<li>
<p>גאמע וחאל בן צביאן ומא גרא לה מע מא אנני כנת אחסנת א[ &nbsp; &nbsp; &nbsp; &nbsp; &nbsp; ]עה וכנת טייב</p>
</li>
<li>
<p>אלנפס בדלך פלמא וצל כתאבה לם ידכרך תזייד שגל סרי [ ]</p>
</li>
<li>
<p>מן מא אנא פיה אסל אללה אן יהדי דוענא כלנא ואן נתאב אסל אללה אן [</p>
</li>
<li>
<p>וקד תקרמת כתבי עלי יד אלשיך אבי סעיד נסכתין שרחת לך כיף [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אלעיד ומא אדרי מא פעלתה אללה לא יואכדך חתי [ ]</p>
</li>
<li>
<p>תעתקד אן ליס אכבארך ענדנא ובאלבאקי תגתנם [ &nbsp; &nbsp; &nbsp; &nbsp; &nbsp; ] תחת יד [ &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>מצר ותעתדר רחל אם אלטיב אן לה ענד אבי אלטייב דנאניר [ &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אנהא לך יעמל לך בהא אוגרה ובקית מתעגב אן יכון אבי אלטייב ידכרך</p>
</li>
<li>
<p>הדא תמאם אלתעדיר ואלנאס יצחכו לך ואנא ממא עמלתהא נפסך</p>
</li>
<li>
<p>צייעת מאלך פי לא שי בקלת תדביר ואנסכת בראיך לאני אנא אוי כי [ ]</p>
</li>
<li>
<p>ואמא לו חתי שרחת חאלכ מסתוי כנת אליום באלמהדיה וערפת איצא</p>
</li>
<li>
<p>דאוד ומעה כתאב ואלדה ידכר אן אלחריר אנהרש ותלף ולם יחצל פיה</p>
</li>
<li>
<p>שי ואן אלדי כאן לד חצל פי אלגמיע סבעה וארבעין דינאר</p>
</li>
</ol>
                    
                </div>
            
        </section>
    </body>
</html>
