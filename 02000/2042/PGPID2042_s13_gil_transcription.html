
<html>
    <head>
        <title>Transcription of Letter: T-S 8J19.26</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.26</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00026/canvas/1">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתאבי יאסידי ומולאי אטאל אללה בקאך ואדאם תאידך וסעאדתך</p>
</li>
<li>
<p>מן אלאסכנדריה לה מצת מן מרחשון כתמה אללה עליה באחסן</p>
</li>
<li>
<p>כאתמה ען חאל סלאמה ונעמה ושוק אליה קרב אללה אלאגתמאע בה</p>
</li>
<li>
<p>עלי אפצל אלמחאב ומא תחב עלמה אן וצל כתאבך ווקפת מנה</p>
</li>
<li>
<p>עלי מא סררת בה מן עלם סלאמתך אדאמהא אללה לך ברחמתה</p>
</li>
<li>
<p>ודכרת וצול אלמיעה ואלכתירה ואנך בעת אלכתירה בצבר שהרין</p>
</li>
<li>
<p>סער ד אדנ(?) ורבע אלקנטאר והו ביע כסיס ונקץ וזנהא ב רטל מצרי</p>
</li>
<li>
<p>לא חילה לאן כאן וזנהא קעו רטל גרוי ואנא אכשא איאך</p>
</li>
<li>
<p>סרק מנהא פי אלמרכב ודכר אנה ערץ אלמיעה סויה סתה דנאניר</p>
</li>
<li>
<p>אלק מן ואנה לם יביעהא וקד סרני דלך לאן ליס מנהא הנא שי</p>
</li>
<li>
<p>וקד כרגו מנהא קליל מן אסבועין פי אלכמס אביע סער ח אדנ(?)</p>
</li>
<li>
<p>אלקנטאר לאן טלבוהא אלגמהור אלימן והי אן שא אללה תטלב</p>
</li>
<li>
<p>ענדכם ותביעהא לי ביע גיד ואלרצאץ תביקה(!) לגיר הדא</p>
</li>
<li>
<p>אלוקת ולא תביעה באקל מן ה אדנ(?) אלקנטאר ואלדינ ורבע אלכרי</p>
</li>
<li>
<p>עלי רצאץ מימון מנה [ &nbsp; &nbsp; &nbsp; &nbsp; &nbsp; &nbsp; ] נצף דינ תכתב עליה ותכתב</p>
</li>
<li>
<p>עלי רחלנא ג רבאעיה אעלמתך דלך ותעלמני סער אלעפץ</p>
</li>
<li>
<p>ענדכם ואלמיעה אלסאילה ואלפוה אלגידה ואלבדויה אלמגרביה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ומא כאנת</p>
</li>
<li>
<p>לך מן חאגה</p>
</li>
<li>
<p>תשרפני בקצאהא</p>
</li>
<li>
<p>קראת עליך</p>
</li>
<li>
<p>אתם אלסלם</p>
</li>
<li>
<p>ומולאי אלשופט</p>
</li>
<li>
<p>אלגליל וגמיע</p>
</li>
<li>
<p>מן תחוטה</p>
</li>
<li>
<p>ענאיתך אלסלם</p>
</li>
<li>
<p>ואלשיך אבו יעקוב</p>
</li>
<li>
<p>אלסלם וצדקה</p>
</li>
<li>
<p>אלסלם ומימון</p>
</li>
<li>
<p>אלסלם וקד</p>
</li>
<li>
<p>כנת דפעת</p>
</li>
<li>
<p>לה דינ ורבע</p>
</li>
<li>
<p>וסדס יערפני</p>
</li>
<li>
<p>איש כרג</p>
</li>
<li>
<p>מנהא עלי</p>
</li>
<li>
<p>רחלנא</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>כרי אלי רשיד</p>
</li>
<li>
<p>וואגב רשיד</p>
</li>
<li>
<p>אלי אן אתבת</p>
</li>
<li>
<p>עליה אלבקיה מע</p>
</li>
<li>
<p>אלדי לי ענדה</p>
</li>
<li>
<p>ותעלמני איש</p>
</li>
<li>
<p>לקם אלכתירה</p>
</li>
<li>
<p>מן אלמון בעד</p>
</li>
<li>
<p>אן תדפע עליהא</p>
</li>
<li>
<p>מן אלכרי רבאעי</p>
</li>
<li>
<p>ותערפני אלדי</p>
</li>
<li>
<p>יצח פי תמנהא</p>
</li>
<li>
<p>בעד גמיע</p>
</li>
<li>
<p>אלמון וכדלך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00026/canvas/2">
                    
                    
                    
                        <h3>verso</h3>
                    
                        <ol>
<li>
<p>תערפני א[לת]מן אלדי נדפע אליהם פעלת מתפצלא וולדך אחיאה אללה אלסלם ושלום</p>
</li>
</ol>
                    
                </div>
            
        </section>
    </body>
</html>
