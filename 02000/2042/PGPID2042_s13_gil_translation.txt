recto

(2−1) על שמך; אני כותב לך, אדוני ורבי, ייתן לך אלוהים אריכות ימים ויחמיד את עזרתו לך ואת אושרך,
 
מאלכסנדריה, בה' במרחשון, יחתום אותו אלוהים עליך במיטב
חותמו, שלומי טוב, ואני מאושר, אבל מתגעגע אליך, יקרב אלוהים את פגישתי עמך
באופן הטוב והרצוי ביותר. אשר למה שרצית לדעת: הגיע מכתבך וקראתי בו
דברים משמחים על שלומך, יתמידו לך אלוהים ברחמיו.
כתבת שהגיעו שרף הלבנה ושרף הארזים וכי מכרת את שרף הארזים באשראי של חודשיים, 
במחיר ד' דינרים (?) ורבע הקנטאר, וזו מכירה גרועה, ויש פחת על המשקל של ב' רטלים מצריים,
אין מה לעשות, כי היה משקלו קע"ו רטלים ג'רוי. ואני חושש, דע לך,
שגנבו ממנו באונייה. וכתבת שהוא הציע את שרף הלבנה בשישה דינרים
בעד ק' מנים, אבל הוא לא מכר אותו. שמחתי על זאת, כי כאן אין להשיג אותו בכלל.
הוציאו קצת לפני שבועיים ב'ח'מס', נמכר במחיר ח' דינרים(?)
הקנטאר, כי ביקשו אותו קבוצות אנשים מימן, ברצון האל יהיה לו ביקוש
אצלכם ותמכור אותו בשבילי מכר טוב. אשר לעופרת, השאר אותה
לזמן אחר, אל תמכור אותה בפחות מה' דינרים(?) הקנטאר (ולעומת) דינר ורבע דמי ההובלה 
בעד העופרת, מוצלח יותר (לקבל עוד) חצי דינר (על כל קנטאר). כתוב עליו, וכתוב
על הסחורה שלנו: ג' רבעי דינר, זאת לידיעתך. הודע לי את מחיר העפצים
אצלכם ושל שרף לבנה נוזלי ושל הפואה הטובה ושל המדברית המגרבית. 

recto, right margin
ואם תהיה זקוק לקניות, כבדני בעשייתן. הריני שולח לך את מיטב דרישות השלום, ודרישות שלום לאדוני השופט הנכבד ולכל הנתונים להשגחתך ; ודרישות שלום לאדון אבו יעקוב, ודרישות שלום לצדקה, ודרישות שלום למימון; לפני כן נתתי לו דינר ורבע ושישית, יודיעני כמה הוציא מהם על סחורתנו, 
recto, top margin
בעד השכירות לרשיד, וההיטל ברשיד, כדי שארשום לחובתו את היתרה. נוסף על מה שמגיע לי ממנו; והודיעני כמה הוצאות בלע שרף הארזים, אחרי שתשלם בערך רבע דינר בעד השכירות, והודיעני בכמה הסתכמה התמורה בעדו אחרי כל ההוצאות, ועוד:
verso
הודע לי את (חלק) התמורה שנמסור להם, עשה זאת בחסדך, ודרישת שלום לבנך, ייתן לו אלוהים חיים, ושלום.
verso, address
אדוני ורבי אבו אלקיאם ת'אבת בן אברהם אלצבאג, ייתן לו אלוהים אריכות ימים ויתמיד את שלומו. מאוהבו, מוסא בן אבי אלחי נ"ע כלילה. 