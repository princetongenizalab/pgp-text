
<html>
    <head>
        <title>Transcription of Letter: T-S 8J19.26</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.26</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00026/canvas/1">
                    
                    
                    
                        <ol>
<li>על שמך</li>
<li>כתאבי יאסידי ומולאי אטאל אללה בקאך ואדאם תאידך וסעאדתך</li>
<li>מן אלאסכנדריה לה מצת מן מרחשון כתמה אללה עליה באחסן</li>
<li>כאתמה ען חאל סלאמה ונעמה ושוק אליה קרב אללה אלאגתמאע בה</li>
<li>עלי אפצל אלמתאב ומא תחב עלמה אן וצל כתאבך ווקפת מנה</li>
<li>עלי מא סררת בה מן עלם סלאמתך אדאמהא אללה לך ברחמתך</li>
<li>ודכרת וצול אלמיעה ואלכתירה ואנך בעת אלכתירה בצבר שהרין</li>
<li>סער ד אק ורבע אלקנטאר והו ביע כסיס ונקץ [[וזנה א]] כ רטל מצרי</li>
<li>לא חילה לאן כאן וזנהא קעו' רטל גדוי ואנא אכשא איאך</li>
<li>סרק מנהא פי אלמרכב ודכר אנה ערץ אלמיעה סויה סתה דנאניר</li>
<li>אלק מן ואנה לם יביעהא וקד סרני דלך לאן ליס מנהא הנא שי</li>
<li>וקד כרגו מנהא קליל מן אסבועין פי אלכמס[[ ]]ביע סער ח אק</li>
<li>אלקנטאר לאן סלבוהא [[אלתגאר]] אלימין (= אלימנין) והי אן שא אללה תטלב</li>
<li>ענדכם ותביעהא לי ביע ביד ואלרצאץ תביקה לגיר הדא</li>
<li>אלוקת ולא תביעה באקל מן ה אק' אלקנטאר ואלדינ' ורבע אלכרי</li>
<li>עלי רצאץ מימון מנה [[ ]] נצף תכתב עליה ותכתב</li>
<li>עלי רחלנא ג רבאעיה אעלמתך דלך ותעלמני סער אלעפץ</li>
<li>ענדכם ואלמיעה אלסאילה ואלפוה אלגידה ואלכרויה אלמגרביה</li>
</ol>
                    
                        <h3>margin</h3>
                    
                        <p>ומא כאנת / לך מן חאגה / תשרפני נקצאהא / קראת עליך / אתם אלסלם / ומולאי</p>
<p>אלשופט / אלגליל וגמיע / מן תחוטה / ענאיתך אלסלם / ואלשיך אבו יעקוב /</p>
<p>אלסלם וצדקה / אלסלם ומימון / אלסלם וקד / כנת דפעת / לה דינ' ורבע / וסדס</p>
<p>יערפני / איש כרג / מנהא עלי / רחלנא / כרג אלי רשיד / רשיד / אלי אן</p>
<p>אתפק / עליה אל מע / אלדי לי ענדה / ותעלמני איש / לזם אלכתירה / פאן</p>
<p>אלמון בעד / אן תדפע עליהא / אלכרי רבאעי / ותערפני אלדי / יצח פי</p>
<p>תמנה / גמיע / אל</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00026/canvas/2">
                    
                    
                    
                        <h3>page b</h3>
                    
                        <p>סידי ומולאי אבי אלקואם תאבת בן אברהם מן מחבה מוסי בן אבי</p>
<p>אלצבאג אלחי נע</p>
<p>אטאל אללה בק[אה]</p>
                    
                </div>
            
        </section>
    </body>
</html>
