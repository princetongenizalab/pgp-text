
<html>
    <head>
        <title>Hebrew Translation of Letter: T-S 8J19.26</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J19.26</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00026/canvas/1">
                    
                    
                    
                        <h3>recto</h3>
                    
                        <ol>
<li>(2−1) על שמך; אני כותב לך, אדוני ורבי, ייתן לך אלוהים אריכות ימים ויחמיד את עזרתו לך ואת אושרך,</li>
<li> </li>
<li>מאלכסנדריה, בה' במרחשון, יחתום אותו אלוהים עליך במיטב</li>
<li>חותמו, שלומי טוב, ואני מאושר, אבל מתגעגע אליך, יקרב אלוהים את פגישתי עמך</li>
<li>באופן הטוב והרצוי ביותר. אשר למה שרצית לדעת: הגיע מכתבך וקראתי בו</li>
<li>דברים משמחים על שלומך, יתמידו לך אלוהים ברחמיו.</li>
<li>כתבת שהגיעו שרף הלבנה ושרף הארזים וכי מכרת את שרף הארזים באשראי של חודשיים, </li>
<li>במחיר ד' דינרים (?) ורבע הקנטאר, וזו מכירה גרועה, ויש פחת על המשקל של ב' רטלים מצריים,</li>
<li>אין מה לעשות, כי היה משקלו קע"ו רטלים ג'רוי. ואני חושש, דע לך,</li>
<li>שגנבו ממנו באונייה. וכתבת שהוא הציע את שרף הלבנה בשישה דינרים</li>
<li>בעד ק' מנים, אבל הוא לא מכר אותו. שמחתי על זאת, כי כאן אין להשיג אותו בכלל.</li>
<li>הוציאו קצת לפני שבועיים ב'ח'מס', נמכר במחיר ח' דינרים(?)</li>
<li>הקנטאר, כי ביקשו אותו קבוצות אנשים מימן, ברצון האל יהיה לו ביקוש</li>
<li>אצלכם ותמכור אותו בשבילי מכר טוב. אשר לעופרת, השאר אותה</li>
<li>לזמן אחר, אל תמכור אותה בפחות מה' דינרים(?) הקנטאר (ולעומת) דינר ורבע דמי ההובלה </li>
<li>בעד העופרת, מוצלח יותר (לקבל עוד) חצי דינר (על כל קנטאר). כתוב עליו, וכתוב</li>
<li>על הסחורה שלנו: ג' רבעי דינר, זאת לידיעתך. הודע לי את מחיר העפצים</li>
<li>אצלכם ושל שרף לבנה נוזלי ושל הפואה הטובה ושל המדברית המגרבית. </li>
</ol>
                    
                        <h3>recto, right margin</h3>
                    
                        <p>ואם תהיה זקוק לקניות, כבדני בעשייתן. הריני שולח לך את מיטב דרישות השלום, ודרישות שלום לאדוני השופט הנכבד ולכל הנתונים להשגחתך ; ודרישות שלום לאדון אבו יעקוב, ודרישות שלום לצדקה, ודרישות שלום למימון; לפני כן נתתי לו דינר ורבע ושישית, יודיעני כמה הוציא מהם על סחורתנו, </p>
                    
                        <h3>recto, top margin</h3>
                    
                        <p>בעד השכירות לרשיד, וההיטל ברשיד, כדי שארשום לחובתו את היתרה. נוסף על מה שמגיע לי ממנו; והודיעני כמה הוצאות בלע שרף הארזים, אחרי שתשלם בערך רבע דינר בעד השכירות, והודיעני בכמה הסתכמה התמורה בעדו אחרי כל ההוצאות, ועוד:</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00026/canvas/2">
                    
                    
                    
                        <h3>verso</h3>
                    
                        <p>הודע לי את (חלק) התמורה שנמסור להם, עשה זאת בחסדך, ודרישת שלום לבנך, ייתן לו אלוהים חיים, ושלום.</p>
                    
                        <h3>verso, address</h3>
                    
                        <p>אדוני ורבי אבו אלקיאם ת'אבת בן אברהם אלצבאג, ייתן לו אלוהים אריכות ימים ויתמיד את שלומו. מאוהבו, מוסא בן אבי אלחי נ"ע כלילה. </p>
                    
                </div>
            
        </section>
    </body>
</html>
