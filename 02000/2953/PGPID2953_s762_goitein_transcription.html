
<html>
    <head>
        <title>Transcription of Letter: T-S 10J20.7</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00007/canvas/1">
                    
                    
                    
                        <ol>
<li>כתאבי אטאל אללה בקא מולאי ואדאם סלאמתה וסעאדתה וחראסתה וכבת</li>
<li>אעדאה מן אלמסתקר לה בקין מן כסליו בלגה אללה אמתאלה וסעאדה מאיליה</li>
<li>ואלחאל סלאמה ועאפיה ללה אלחמד עלי דלך כתירא וען שוק אן אליך שדיד גמע</li>
<li>אללה תעאלא ביננא עלי כיר ועאפיה אנה ולי דלך ואלקאדר עליה כרגת ענד . . .</li>
<li>וכנת אצן אן כתבך לא תנקטע עני פי כל וקת בסאלך ובגמיע אמורך לאני</li>
<li>שאהד אללה משתהי אלי עלם אחואלך וחאגה אן תכן לך תשרפני בקצאהא</li>
<li>פאחב מן מולאי אן כאן לה חאגה ישרפני בהא ולא יקטע כתבה עלי פי כל</li>
<li>וקת לאעלם מנהא אכבארה וקד כנת אעאתב ר נהראי שצ ולי אליום מודה</li>
<li>אן כבירה מא קרית לה כתאב ארגו שגל כיר וקד סמעת אנה קד כרג</li>
<li>אלי אלריף פאחב מן מולאי יכתב אליי אן כאן כרג חקא לריף או אלי אי מוצע</li>
<li>כרג מן אלריף ואן כאן קד באע אלמתאע אלדי לה ואן כאן קבץ אלדי לכאצתי</li>
<li>ואן כאן באעה ואן כאן לה חאגה ישרפני בקצאהא ואן כאן ענדה כבר מן</li>
<li>ר יוסף שצ אן כאן הו פי אטראבלס(!) או אן כאן סאפר לא עדמת בקאך</li>
<li>אבדא ויכתץ מולאי באתם אלסלאם וסידנא אלרב אדאם אללה</li>
<li>. . . . . . . . . . . . . . . . . . . . . . . . . . ] ממ . . ה אלסלאם וע . . אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00007/canvas/2">
                    
                    
                    
                        <h3>Verso. Address.
Arabic:</h3>
                    
                        <ol>
<li>לסידי ומולאי אבי אלפרג ישועא בן אסמעיל אלמגרבי שאכרה אברהים בן יסחק אלפסטאט אן שא אללה</li>
<li>אטאל אללה בקאה ואדאם סלאמתה וסעאדת[ה</li>
<li>אסמעיל וחסן . . . . . . אלחסין בן . . . . . . .</li>
</ol>
                    
                </div>
            
        </section>
    </body>
</html>
