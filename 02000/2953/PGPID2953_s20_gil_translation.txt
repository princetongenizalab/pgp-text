recto

אני כותב לך, ייתן לך אלוהים, אדוני, אריכות ימים ויתמיד את שלומך ואת אושרך ואת הגנתך וישמיד את
אויביך, מהבית, בכ"ה (או כ"ד) בכסלו, יודיעך אלוהים כמוהו (רבים), ואת אושרם (של החודשים) שאחריו.
שלומי טוב ואני בריא, תודה רבה לאל על זאת ; אבל אני מתגעגע מאוד אליך ; יפגישנו
אלוהים יתעלה בטובה ובבריאות, כי קרוב הוא להיענות ולו היכולת לזאת. יצאתי מאצלך .... 
והייתי סבור שלא תפסיק לכתוב לי בכל עת על מצבך ועל כל ענייניך, כי אני
– עדי אלוהים – משתוקק לדעת את ענייניך וכל צורך שיהיה לך, לכבוד יהיה לי לספקו לך. 
אבקש ממך, אדוני, אם יש לך איזה צורך כבדני בו, ואל תפסיק לכתוב לי בכל
עת כדי שאדע את הנעשה אצלך ; נוהג הייתי להיות בקשרי מכתבים עם ר' נהוראי ש"צ, אבל זה זמן
רב לא קראתי מכתב ממנו ; אקווה שהוא עסוק בדברים טובים. שמעתי שהוא יצא
אל הריף ; אבקש ממך, אדוני, כתוב לי אם אמת הדבר שיצא לריף, או לאיזה מקום
בריף יצא, ואם מכר את הסחורה אשר לו ואם קיבל את (הסחורה) אשר לחשבוני הפרטי 
ואם מכר אותה. ואם יש לך צורך במשהו, כבדני בסיפוקו; ואם יש לך ידיעות
מר' יוסף ש"צ, אם הוא באטראבלס או אם נסע ; אל תילקח ממני
לעולם. קבל נא, אדוני, את מיטב דרישות השלום ולאדוננו הרב, יתמיד אלוהים
את יכולתו, דרישת שלום. ועקב שלום. 

verso
לאדוני ורבי אבו אלפרג' שועא בן אסמעיל אלמערבי, ייתן לו אלוהים אריכות ימים ויתמיד את שלומו ואת  אושרו ; המודה לו, אברהים בן אסחק; לפסטאט, ברצון האל. (שמות המובילים – קריאה משוערת:) אסמעיל וחסן בן סהל: אלחסין בן אלנמרקי. 