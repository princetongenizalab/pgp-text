
<html>
    <head>
        <title>Transcription of Letter: T-S 10J20.7</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.7</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00007/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא מולאי ואדאם סלאמתה וסעאדתה וחראסתה וכבת</span></li>
<li><span lang="he">אעדאה מן אלמסתקר לה' בקין מן כסליו בלגה אללה אמתאלה וסעאדה מא יליה</span></li>
<li><span lang="he">ואלחאל סלאמה ועאפיה ללה אלחמד עלי דלך כתירא וען שוק אן אליך שדיד גמע</span></li>
<li><span lang="he">אללה תעאלא ביננא עלי כיר ועאפיה אנה ולי דלך ואלקאדר עליה כרגת ענך [</span></li>
<li><span lang="he">וכנת אצ'ן אן כתבך לא תנקטע עני פי כל וקת בחאלך ובגמיע אמורך לאני</span></li>
<li><span lang="he">שאהד אללה משתהי אלי עלם אחואלך וחאגה אן תכן לך תשרפני בקצאהא</span></li>
<li><span lang="he">פאחב מן מולאי אן כאן לה חאגה ישרפני בהא ולא יקטע כתבה עני פי כל</span></li>
<li><span lang="he">וקת לאעלם מנהא אכבארה וקד כנת אכאתב ר' נהראי ש'צ' ולי אליום מודה</span></li>
<li><span lang="he">אן כבירה מא קרית לה כתאב ארגו שגל כיר וקד סמעת אנה קד כרג</span></li>
<li><span lang="he">&nbsp;אלי אלריף פאחב מן מולאי יכתב אליי אן כאן כרג חקא לריף או אלי אי מוצע</span></li>
<li><span lang="he">&nbsp;כרג מן אלריף ואן כאן קד באע אלמתאע אלדי לה ואן כאן קבץ' אלדי לכאצתי</span></li>
<li><span lang="he">&nbsp;ואן כאן באעה ואן כאן לה חאגה ישרפני בקצאהא ואן כאן ענדה כבר מן</span></li>
<li><span lang="he">&nbsp;ר' יוסף ש'צ' אן כאן הו פי אטראבלס או אן כאן סאפר לא עדמת בקאך</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אבדא ויכתץ מולאי באתם אלסלאם וסידנא אלרב אדאם אללה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תמכינה אלסלאם ועקב שלום</span></li>
</ol>
                    
                </div>
            
        </section>
    </body>
</html>
