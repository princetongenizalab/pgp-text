
<html>
    <head>
        <title>Transcription of Letter: Bodl. MS heb. d 66/81</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/81</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/1.json">
                    
                    
                    
                        <h3>Recto</h3>
                    
                        <ol>
<li>בסם אללה אלעטים כתאבי אטאל אללה בקא מולאי ואדאם עזה ותאידה וסעאדתה וסלאמתה</li>
<li>ונעמתה מן אלאסכנדריה יום אלגמעה ראש חרש מרחשון אקדמה אללה עליה באימן קדום</li>
<li>ואלחאל סלאמה ונעמה בבקאיה ואלחמד ללה רב אלעאלמין וצל כתאבה ידכר וצול כתאב</li>
<li>אלשיך אבו סעיד וידכר אנפאד סרה פיהא צט דינ ונצף ורזמה פיהא פרו וגלוד</li>
<li>אלי(?) אלרזמה אלי אלאן לם תצל ואמא אלסרה קד קבצתהא ואנא אקדם חמלהא מע</li>
<li>אול מן יטלע מן אצחאבנא אן שא אללה פלא ישגל קלבה וענד נזול אלרזמה</li>
<li>איצא קדמת חמלהא מע מן יקדם ללחמל למצר אן שא אללה וקד וצל קארב</li>
<li>מולאי אלאמיר נאצר אלדולה מן מאזר בעהד כ יום פדכר אן דאר מרכב אלסידה</li>
<li>מן מאזר ואלמרכב אלכביר דכל אטראבנש ואן יום אקלעהום מן מאזר וצל</li>
<li>מולאי אלשיך אבו עבד אללה ואלשיך אבו אלאעלי מפצל פי אלבר ונחן מתוקעין וצולהום</li>
<li>אללה תעאלי יאתי בהום ויטלענא אללה עלי כיר ברחמתה אלחריריין ובן אלקאצי אלי</li>
<li>אלאן לם ידפעו שי ואנא אטלבהום אללה יגמע עליה כצצתה באגל אלסלאם</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/2.json">
                    
                    
                    
                        <h3>Verso</h3>
                    
                        <ol>
<li>מולאי אבי אלפרג ישועה בן אסמעיל בב אטאל אללה שאברה אברהים בן פראח בב אסבנדראני</li>
<li>בקאה ואדאם עזה ונעמתה וסעאדתה וסלאמתה</li>
<li>لمولاي الشيخ يشوعا بن اسمعيل من شاكره ابرهيم بن فرح</li>
<li>اطال الله بقاه وادام تاييده ونعماه وسلامته الاسكندراني مصر ان شـ[ـالله]</li>
</ol>
                    
                </div>
            
        </section>
    </body>
</html>
