
<html>
    <head>
        <title>Transcription of Letter: Bodl. MS heb. d 66/81</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/81</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/1.json">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בסם אללה אלעטים כתאבי אטאל אללה בקא מולאי ואדאם עזה ותאידה וסעאדתה וסלאמתה</span></li>
<li><span lang="he">ונעמתה מן אלאסכנדריה יום אלגמעה ראש חדש מרחשון אקדמה אללה עליה באימן קדום</span></li>
<li><span lang="he">ואלחאל סלאמה ונעמה בבקאיה ואלחמד ללה רב אלעאלמין וצל כתאבה ידכר וצול כתאב</span></li>
<li><span lang="he">אלשיך אבו סעיד וידכר אנפאד סרה פיהא צ'ט' ד'י'נ' ונצף ורזמה פיהא פרו וגלוד</span></li>
<li><span lang="he">אלי אלרזמה אלי אלאן לם תצל ואמא אלסרה קד קבצ'תהא ואנא אקדם חמלהא מע</span></li>
<li><span lang="he">אול מן יטלע מן אצחאבנא אן שא אללה פלא ישגל קלבה וענד גזול אלרזמה</span></li>
<li><span lang="he">איצ'א קדמת חמלהא מע מן יקדם ללחמל למצר אן שא אללה וקד וצל קארב</span></li>
<li><span lang="he">מולאי אלאמיר נאצר אלדולה מן מאזר בעהד כ' יום פדכר אן דאר מרכב אלסידה</span></li>
<li><span lang="he">מן מאזר ואלמרכב אלכביר דכל אטראבנש ואן יום אקלעהום מן מאזר וצל</span></li>
<li><span lang="he">&nbsp;מולאי אלשיך אבו עבד אללה ואלשיך אבו אלאעלי מפצל פי אלבר ונחן מתוקעין וצרלהום</span></li>
<li><span lang="he">&nbsp;אללה תעאלי יאתי בהום ויטלענא אללה עלי כיר ברחמתה אלחריריין ובן אלקאצי אלי</span></li>
<li><span lang="he">&nbsp;אלאן לם ידפעו שי ואנא אטלבהום אללה יגמע עליה כצצתה באגל אלסלאם</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/2.json">
                    
                    
                    
                        <h3>Verso - address</h3>
                    
                        <ol>
<li><span lang="he">מולאי אבי אלפרג ישועה בן אסמעיל נ'נ' אטאל אללה &nbsp; &nbsp; &nbsp; &nbsp; שאכרה אברהים בן פראח נ'נ'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אסכנדראני</span></li>
<li><span lang="he">בקאה ואדאם עזה ונעמתה וסעאדתה וסלאמתה</span></li>
<li><span lang="he">لمولاي الشيخ يشوعا بن اسمعيل&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; من شاكره ابرهيم بن فراح</span></li>
<li><span lang="he">اطال الله بقاه وادام تاييده ونعمته وسلامته&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; الاسكندراني مصر ان شاء الله]</span></li>
</ol>
                    
                </div>
            
        </section>
    </body>
</html>
