
<html>
    <head>
        <title>Hebrew Translation of Letter: Bodl. MS heb. d 66/81</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 66/81</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/1.json">
                    
                    
                    
                        <h3>recto</h3>
                    
                        <ol>
<li>בשם אלוהים הנורא. אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך</li>
<li>ואת חסדו לך, מאלכסנדריה, ביום ו', ראש חודש מרחשון, ימשיכנו אלוהים עליך במוצלח שבהמשכים.</li>
<li>שלומי טוב, ואני מאושר בזכות חייך, תודה לאל ריבון העולמים. הגיע מכתבך, ובו אתה כותב שהגיע מכתב אשון לעולם אינו חל ביום ו', על כן כוונתו בוודאי ל' בתשרי, והוא חל ביום ו', בתקופה שבה</li>
<li>האדון אבו סעיד, ואתה כותב על משלוח כיס ובו צ"ט דינרים וחצי, וכריכה שבה פרוות ועורות.</li>
<li>אבל הכריכה לא הגיעה עד עתה ; ואילו את הכיס קיבלתי ואקדים לשלוח אותו בידי</li>
<li>ראשון אנשינו שיעלה (לפסטאט), ברצון האל; אל תדאג אפוא ; וכאשר יפרקו את הכריכה </li>
<li>אקדים לשלוח גם אותה בידי הראשון שיוביל לפסטאט, ברצון האל. הגיע ה'קארב'</li>
<li>של אדוני האמיר נאצר אלדולה ממאור בזמן של כ' יום, ואמרו שאוניית 'אלסידה' פנתה</li>
<li>ממאזר, וכי האונייה הגדולה נכנסה לאטראבנש וכי ביום הפלגתם ממאזר הגיעו</li>
<li>אדוני ורבי אבו עבדאללה והאדון אבו אלאעלא מפצל אל האי, ואנחנו מצפים לבואם,</li>
<li>אלוהים יתעלה יביאם ואלוהים יראנו טובות ברחמיו. עובדי המשי ובן הקאצי עד</li>
<li>עכשיו לא שילמו דבר, ואני אתבע אותם (לדין). אלוהים יגן עליך; ואני שולח לך דרישת שלום, בכבוד רב. </li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/2.json">
                    
                    
                    
                        <h3>verso</h3>
                    
                        <p>לאדוני אבו אלפרג' ישועה בן אסמעיל, ייתן לו אלוהים אריכות ימים ויתמיד את גדולתו ואת חסדו לו ואת אושרו ואת שלומו; המודה לו, אברהים בן פראח נ"נ האלכסנדרוני (נוסח זהה גם בכתב ערבי). לפסטאט, ברצון האל.</p>
                    
                </div>
            
        </section>
    </body>
</html>
