
<html>
    <head>
        <title>Transcription of Letter: Bodl. MS heb. d 66/81</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/81</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/1.json">
                    
                    
                    
                        <ol>
<li>בסם אללה אלעטים כתאבי אטאל אללה בקא מולאי ואדאם עזה ותאידה וסעאדתה וסלאמתה</li>
<li>ונעמאה מן אלאסכנדריה יום אלגמעה ראש חדש מרחשון אקדמה אללה עליה באימן קדום</li>
<li>ואלחאל סלאמה יתמה בבקאיה ואלחמד ללה רב אלעאלמין וצל כתאבה ידכר וצול כתאב</li>
<li>אלשיך אבו סעיד וידכר אנפאד סרה פיהא צצ איללך ורזמה פיהא פרו וגלוד</li>
<li>לב אלרזמה אללך לם תצל ואמא אלפרו קד קבצתהא ואנא אקדם חמלהא מע</li>
<li>אול מן יטלע מן אצחאבנא אן שא אללה פלא ישגל קלבה וענד נזול אלרזמה</li>
<li>איצא קדמת חמלהא מע מן יקדם ללחמל למצר אן שא אללה וקד וצל קארב</li>
<li>שואל לאמיר נאצר אלדולה מן מאזר בעהד כ יום ודכר אן דאר מתנה לם י.ה</li>
<li>למאזר ולמתנה לכנה דכל אטראבנש ואן יום אקלעו הום מן מאזר יצל</li>
<li>שואל לשיך אבו עבדאללה ולשיך אבו אלאעלי מפצל פי אלבר ונחן מתוקעין וצולהום</li>
<li>אללה תעאלי יאתי בהום ויטלענא אללה עלי כיר ברחמתה אלחרירין בקלק ואשגאל</li>
<li>לאן לם ידפעו שי ואנא אטלבהום אללה יגמע עליך כצצתך באגל אלסלאם</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-81/2.json">
                    
                    
                    
                        <h3>verso
top margin, straight lines. Address.</h3>
                    
                        <p>מולאי אבו אלפרג ישועה בן אסמעיל אטאל אללה שאכרה אברהים בן פרז אלאסכנדראני</p>
<p>בקאה ואדאם עזה ותאידה וסעאדתה וסלאמתה</p>
                    
                </div>
            
        </section>
    </body>
</html>
