
<html>
    <head>
        <title>Transcription of Letter: ENA NS 22.9</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/793c1b6d-781f-4c01-95b3-054fe2c8953c/manifest/canvas/56cf6525-4bc7-4eaa-a856-de227d493a8e">
                    
                    
                    
                        <h3>Recto:</h3>
                    
                        <ol>
<li>אכוהא בו אלמגד</li>
<li>חצרה אלאך אלשקיק ואלרכן אלותיק</li>
<li>אלשיך בו אלנגם הלאל אדאם אללה</li>
<li>עזה ועלאה ומן אלתופיק לא כלאה</li>
<li>גמע אללה אלשמל בה עלי אחסן חאל</li>
<li>ואנעם באל אנה וליי דלך במנה</li>
<li>וגודה אן שואללה(!) וסואה לו וצפת</li>
<li>לך מא דכל עלי קלבי וקלוב</li>
<li>אהל מן אלאלם אלשדיד ולו כאן</li>
<li>הדא פי אלמנאם תגי בעד עשר</li>
<li>סנין תקעד תלת איאם פי מצר</li>
<li>ותסאפר מא צדקה אלאנסאן חתי</li>
<li>אנהם פי אלבית עז עליהם אכתר</li>
<li>מן אלוצף פאללה תע יגמע שמלי</li>
<li>בכם קריב ענדכם ולו וצפת לך</li>
<li>מא גרא עלינא בעד מציך מן</li>
<li>מצר בגמעה מרצת מרצה</li>
<li>עצימה ותכלפת ען אלנזול</li>
</ol>
                    
                        <h3>Right margin, straight lines, 90˚ to main text:</h3>
                    
                        <ol>
<li>אלי אלכפץ(?) לאנני צרת מא נצחא גמע מן אלאמראץ</li>
<li>[א]לל[ה] יגעל אלעאקבה חמידה וכאן טרח [. .]. . אנה ט[. . .</li>
<li>ע[. . .]. . . . . . ילט[ף . . . . .]ה וסא[. . . . . . . . . . .</li>
<li>. . . . . . . . . . . . . . . . . . .]מעך [. . . . . . . . . . .</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/793c1b6d-781f-4c01-95b3-054fe2c8953c/manifest/canvas/3f354bae-5630-44f6-8594-e10da90ee4b9">
                    
                    
                    
                        <h3>Verso:</h3>
                    
                        <ol>
<li>וראך אלי אלבחר פתשת אלמראכב מא</li>
<li>קדרת עליך אן כאנך אלא טרת אללה אללה</li>
<li>ארסל כתאב שאפי ערפני מתי וצלת</li>
<li>וכיף כאן וצולך וערפני אכבארך גמיע</li>
<li>אלסלם עלי ואלדתי ועלי אם בו אלחסין</li>
<li>ועלי צאחבת אלבית ועלי מעאני ועלי</li>
<li>זין אלדאר וסעיד וצגארה ולא מא</li>
<li>אלנאס פיה מן מעאישהם ותסלם</li>
<li>עלי אלשיך בו אלפתוח אלמלמד ותערפה</li>
<li>באלסליחות אלסאעה וצלו אליה סרעה</li>
<li>ויערפני אן כאן וצל אליה אלכתאב ואלפתוא</li>
<li>בעד אכצאצך באתם אלסלאם ומן תחוטה</li>
<li>ענאיתך אלסלאם ותסלם עלי בו נצר</li>
<li>. . פצאיל ותעלמה אנני סיירת עדה</li>
<li>כתב מא וצלני ענהם קט גואב ושלומך</li>
<li>יגדל וכתב עאגל לילה אלגמעה</li>
<li>תאמן טבת . .י. . . טוב</li>
</ol>
                    
                </div>
            
        </section>
    </body>
</html>
