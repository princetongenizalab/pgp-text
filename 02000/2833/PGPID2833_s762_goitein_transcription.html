
<html>
    <head>
        <title>Transcription of Letter: T-S 10J13.21</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00021/canvas/1">
                    
                    
                    
                        <ol>
<li>על שמך</li>
<li>וצלת כתב מולאי אלשיך אטאל אללה בקאה</li>
<li>ואדאם תאיידה וחראסתה ונעמתה וסרני מא</li>
<li>תצמנתה מן סלאמתך וסלאמה מן תחוטה ענאיתך</li>
<li>וסאני תאכרך ען אלמגי ואללה יגעלך פי חיז אלסלאמה</li>
<li>חית כנת ברחמתה פאמא מא רסמתה פי חואיגך</li>
<li>פקד פעל ודפעת גמיע מא כאן לך פי גהתי והו</li>
<li>יט דינארא ותפציל דלך ארבעה עשרה דינאר תתעלק</li>
<li>בסידנא ראס אלמתיבה וכמסה בסידנא אב בית דין</li>
<li>ירום הודם למולאי אלשיך אבי עלי חסין בן מסלם אדאם</li>
<li>אללה תאיידה גיר אנה בלגני אן אלשיך אבא אלחסן בן</li>
<li>ששון אקתטע מן הדא אלגמלה כמסה דנאניר או</li>
<li>נחוהא דכרנאהא לה פי גהתך ואן מא תם לה</li>
<li>אקתטאעהא אד כאנת הדה אלגמלה ענדה מודעה</li>
<li>לך מן מדה פאמא מא חתתת עליה מן אכראם</li>
<li>אלריס אבי אלפצל ולד סידנא אב נטרוהי מן שמיא</li>
<li>פקד עלם אללה אנני כנת אותר לו כאן תוגהה אלי</li>
<li>ואנא במצר פי גיר הדא אלזמאן אלצעב גיר אנה</li>
<li>מע דלך קד חמלת עלי נפסי ולם . . [ . . . . . . .</li>
<li>והו שאכר בחסב אלזמאן פתעתדר [ . . . . . . .</li>
<li>אדוננו אב פי אלתקציר ואנא אתב . [ . . . . . .</li>
<li>דפעתה אליה פי יומי הדא והו יום אלת[ . . . . .</li>
<li>מן כסליו פי רקעה עטף הדה אלמכאת[בה . . .</li>
</ol>
                    
                        <h3>Right margin, diagonal lines.</h3>
                    
                        <p>עלם דלך אלשיך | ואעלמך יא מולאי | אן אלשיך אבא אלטיב | מכתאר בן צדקה | אטהר עליך חגגא | ובין עליך אקואלא | תקתצי אעאקה | רחלך האהנא</p>
                    
                        <h3>Top margin, diagonal lines written upside down.</h3>
                    
                        <p>ען ספרה אלי אלמגרב | וינבגי אן תתחיל | בכל פן ותבאדר | באלמגי אלי | האהנא קבל | ספר מראכב | אלגרב</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00013-00021/canvas/2">
                    
                    
                    
                        <h3>Verso.</h3>
                    
                        <ol>
<li>לתניב ען נפסך ותכלץ רחלך אן שא אללה [ . . . . . .</li>
<li>פי חיז אלסלאמה ברחמתה סידי אבו אל[ . . . . . .</li>
<li>באתם אלסלאם כאתבה סעאדה יכץ[ . . . . . . . .</li>
<li>אבו אלמנא באתם אלסלאם ושלום</li>
</ol>
                    
                        <h3>Bottom margin, straight lines written upside down. Address.
Arabic:</h3>
                    
                        <p>למולאי יאשיך אבי נצר יהודא בן בסימן יחיי בן סעאדה אלט[ . .</p>
<p>אלדמשקי אדאם אללה חראסתהתגר צור חמאה אללה</p>
                    
                </div>
            
        </section>
    </body>
</html>
