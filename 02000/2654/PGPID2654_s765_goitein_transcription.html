
<html>
    <head>
        <title>Transcription of Letter: ENA 2738.34</title>
    </head>
    <body style="max-width: 860px; margin: auto">
        <h1>Transcription of Letter: ENA 2738.34</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/14eae30a-d005-4931-9853-1799deeff414/manifest/canvas/bbf11bb1-446c-45c2-bb77-a7847499891b">
                    
                    
                    
                        <ol>
<li>כתאבי אליך יאכתי אלעזיזה עלי אטאל אללה בקאך ו[אד]אם סלאמתך וסעאדתך מן אלאסכנדריה</li>
<li>סלך אייר ואלחאל סלאמה ועאפיה ואלחמד ללה וחדה ואלדי תרידי עלמה אני משגול אל</li>
<li>קלב מן גהתך לאני מא ראית מנך כתאב מן יום כרגת מנך ומן גהה סת קלבי איצא אנא</li>
<li>משגול אלקלב ומן ג[הה] סתית אחיאהא אללה וגעל מנהא אלכתרה ונרגו אן יכון דלך</li>
<li>שגל כיר ואן תכון פי חיז אלסלאמה ולם נעדם מן אללה סוא אלנצר אליכם</li>
<li>גמע אללה ביננא עלי אסר אלאחואל וקד טלע[ת] אלי מצר ודכלת לאבן עלאן פקבלני</li>
<li>וסאלני ען אחואלי ואחואלכם וערפתה אן [. . .]אמי גירי וועדני באן ישגלני פי</li>
<li>שגל וקד אקמת פי עאפיה מדידה [ו]בעד דלך תוגעת מרץ עטים אקמת</li>
<li>בה שהר ורפע אללה תעאלי ולקית (או: ונקית) וברית וצח גסמי פללה אלחמד תעאלי</li>
<li>פדכלת אליה בעד מרצי אתפק מות אכתה ואמה פאנפקת דריהמאת פי אלמרץ</li>
<li>ואלבטאלה וקאל לי בעץ אצדקאי אכר[ג אלי] אלריף ואשתרי לך בדריהמאת לך כתאן</li>
<li>פלמא ראית אן דלך צואב פעלתה פחצל[ת] בקטיעאתי עדל כתאן כתרי מן</li>
<li>אלאסכנדריה וכ[נ]ת עלי תוגיהה אלי אלמהדיה פוגדת אלכרא גאלי ונחתאג אלי אגי</li>
<li>אלי אלסלטאן ויתמחק עלי פאתפק עליה ראי אן נמר בי אלי אללאדקיה והי טריק</li>
<li>קריבה מבארכה אן שא אללה ואן מא אתפק ספר אלי אין מא כאן סאפרת [[מעך?]]</li>
<li>וקד קאלו לי אלנאס וגהה וארגע אלי מצר אלי ענד אלשיך אבי אלפרג בן עלאן</li>
<li>פאן מא הו אנסאן יקול קול וירגע פיה וקום אכר יקולון אן אלרגל נדל</li>
<li>שמח ואנה יסתכדם אלאנסאן סנה ועשרה באטל וכפת איצא אן נוחל</li>
<li>פי כדמתה וננקטע ענכם ואלבלד דא פי (?) כתיר ויבה קמח בדרהם [. . . .</li>
<li>כתיר ואנא פי גסמי פי כל עאפיה וסיידי אבי יחיי פי כל עאפיה [. . . .</li>
</ol>
                    
                        <h3>right margin, diagonal, at 45’ to main text, upside down</h3>
                    
                        <p>והו יגי אל | מקבלה אן שא אללה | וארגו אן אכוך | . . . . ולם אגד מן |</p>
<p>יחמל לכם שי | ואלא פכנת | אוגה לכם | .ל. . . . . . | פולוג. | ואנא . . . |</p>
<p>לסתות ער.י. | ותערפוני | אחואלהא | ואנא מקים | באסכנדריה</p>
<p>חתי תצל | מראכב</p>
                    
                        <h3>top margin, diagonal, at 45’ to main text, upside down</h3>
                    
                        <p>ויצל אלי | גואב | אלכ. .[ | ואלסל[אם | עלי.[ | וס.[ |</p>
<p>קל.[ | . . .] | וגמי[ע | אל. .ל[ | אלסלא[ם |</p>
                    
                </div>
            
                <div data-canvas="https://figgy.princeton.edu/concern/scanned_resources/14eae30a-d005-4931-9853-1799deeff414/manifest/canvas/c59544ad-6a3b-4ae8-9703-156ce07caf6f">
                    
                    
                    
                        <h3>verso
address, straight lines</h3>
                    
                        <p>אכתי אלעזיזה עלי אטאל אללה בקאהא אכיהא יעקוב בן סלימאן</p>
<p>ואדאם סלאמתהא יצל אלקירואן אן שא אללה</p>
                    
                </div>
            
        </section>
    </body>
</html>
