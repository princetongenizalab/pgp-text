
<html>
    <head>
        <title>Transcription of Letter: T-S 10J14.27</title>
    </head>
    <body style="max-width: 860px; margin: auto">
        <h1>Transcription of Letter: T-S 10J14.27</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00027/canvas/1">
                    
                    
                    
                        <h3>Recto</h3>
                    
                        <ol>
<li>עזרי מעם [ . . . . . . . . . . . . . . . . . . . . . . . . . . . . . . . . . . .</li>
<li>אלדי אעלם אלולד אלעזיז אדאם אל[לה עזה . . . . . . . . . . . . . . . .</li>
<li>ויוסע רזקה אלדי אן כאן מעי ארבעה מאיה דרהם א . י . . הם . . . . מן</li>
<li>ואלדי כאנוא ענד אלנאס דפעוה לי פליס עדמת כל מא מעי ולולא אלשיך אבו אלעלא</li>
<li>אוגעה קלבה עליי ודפע לי כמסיין דרהם באכל פיהא אלכם ווחק אל . י ע . ק</li>
<li>כאן עלי כמי כמסה דראהם נקרה וקעת מן עלי כמי יום אלארבעה דלך</li>
<li>שהר טבת ווקעת מני קבלהם אלמפאתיח וכמסה דראהם פצה סודא</li>
<li>פאבצר הדא אל . . . . ע אלדי נאלתני ומע הדא עסר קלבי [ . . . . . . . ] פא . ו מא</li>
<li>. קא מעך שי ומע הדא לא תקרב אלדיואן ולא יכון בינך ובין אלדיואן מע . . . .</li>
<li>לאן כל מן עאמל דיואן פכר אלדין עתמאן מעלק אולהם בן והבאן באע רבע</li>
<li>אלבסתאן בכמסין דינאר ובאע אלדאר אלדי פי דאר אלכליג ובאע אלדאר אלדי סכנה(!)</li>
<li>ואבו סעד אבן אלשבוי עלקוה יום ולילה עלי ארבעין דינאר מא בקית עליהא</li>
<li>פי דאר אלוכאלה ואלנאס פי שדה עטימה פקם תעאל ולא תעאמל אלדיואן פמסך</li>
<li>טאהר בן אלגדול ושריכה אבן אלוזאן ואיצא בן אלחבר מסכו למא מסך אבן והבאן</li>
<li>וגאבו עליהם גראמה אלדי מע אבן והבאן פאללה תעאלי מן כל בד אנא ואנה</li>
<li>ונתסאעד עלי אלזמאן אן גענא גענא ואן שבענא שבענא פאנה אבעתה לי</li>
<li>ואנת תקול אשכר לי אלשיך אלנפיס אנה כלצני מן אלדיואן פפי קלבי אלנאר מן</li>
<li>אגלך ומן חאלי אלמות אקרב לי מן אלחיאה ואעלם אן אללה מא יקטע בך</li>
<li>באדאך תנא אכו אבו אלעלא אתשארך הו ואבן אלעגאל אבו נצר יציבו פי צרף</li>
<li>אלפצה תלת דנאניר אלגמעה פלא תעאמל אלדיואן אצלא ושאור כאלך אלתקה עלי</li>
<li>מא תפעלה לאילא תמות אנת ואנא פי אלגב ואמך פי אלמודע וקד אנדרתך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00014-00027/canvas/2">
                    
                    
                    
                        <h3>Verso</h3>
                    
                        <ol>
<li>ואני קלת לך לא תכצ . . . פאבו סעד בן כאלתך פ . פה אלי ד . . . גק ומעה תלתה</li>
<li>דינאר לא עריאן ימשי מן דמשק אלי הונא וסלם לי עלי אלאכת סת חט ואולאדהא</li>
<li>סת אלאהל וסת אלמלאח וסת נד זוגה כאלך ואלוגיהייה ואלשיך אלתקא . . . . עמרה</li>
<li>ואל . . ה אלצב עלי מא אכלאה ו . . . . . . ק אל . . א מתאע אלבת ומתאע . . . אן</li>
<li>. . . . . . דלך אלגואב סרעה סרעה וכתב יום אלכמיס מסתהל שבט</li>
<li>. . . . . לרביע אלאכר . . . . . . . . . סת חט וקול להא אחב . . פי אלמ . . . . .</li>
<li>. . . . . . . . . . . . . . . . . . . . . . . . . . פייד אלתקה אללה ולך למא . . . .</li>
<li>לה י . . פייד אני א . . כונתה פי שי אלאיתאם חס ושלום וכל מן פי אלדאר אלכביר</li>
<li>ואלצגיר יסלמוא עליך ועלי סת חט ואולאדהא וסת //ואלוגיהייה// נד ושלמך יגדל ולא ידל אמן נצח . . .</li>
</ol>
                    
                        <h3>Verso - address</h3>
                    
                        <ol>
<li>[&nbsp; &nbsp; &nbsp; &nbsp; &nbsp; &nbsp; ] الفيوم حماها الله تعالى يوصل الى ابو منصور الرشيد بن . .[</li>
<li>[&nbsp; &nbsp; &nbsp; &nbsp; &nbsp; &nbsp; ] جمال الدين وطول عمره&nbsp; وحسنه قدام سلطانه بلغ توجر</li>
</ol>
                    
                </div>
            
        </section>
    </body>
</html>
