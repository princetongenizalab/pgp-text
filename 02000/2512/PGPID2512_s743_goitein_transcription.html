
<html>
    <head>
        <title>Transcription of Legal document: Bodl. MS heb. a 3/6</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. a 3/6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-6/1.json">
                    
                    
                    
                        <ol>
<li>. . . . . . . . . . . . . . . . . . . . . . . . . . . . . . .] אלמסטור אלמדכור אל אלשיך</li>
<li>. . . . . . . . . . . . . . . . . . . . . . . . . . . . . . .] אבו אלחסין אלמדכור אנה קד מלך</li>
<li>לא]יתאם אלשיך אבו אלחסין אלמדכור תמן גמיע מא יסתכרגה מן אלאמלאך אלמדכורה</li>
<li>באלתוקיע אלמדכור עלי שרט אן יכון תמן גמיע מא יגרמה אלשיך אבו אלמעאלי אלמדכור</li>
<li>עלי אסתרגאע אלאמלאך אלמדכורה לאזמא להם דונה ואלתמס מן לחן בחגה אליתומים</li>
<li>אל]מדכורין מן אלשיך אבו אלמעאלי אלמדכור אן יעטי אליתומים אלמדכורין נאיבהם</li>
<li>מא אסתרגעה מן אלאמלאך אלמדכורה פסאלנא אנו בית דין אלשיך אבו אלמעאלי</li>
<li>אלמדכור ען דלך פדכר אנה גרם עלי אסתרגאע אלאמלאך אלמדכורה מאיתין</li>
<li>ועשרין דינארא ואנה אבאע אלאמלאך אלדי אסתרגעהא בתלאתה מאיה דינארא</li>
<li>בעד אלתחרז פי ביעהם ואן אלפאצל מן תמן אלאמלאך אלמדכורה בעד אכראג</li>
<li>מא גרם עלי אסתרגאעהא תמאנון דינארא יכון נאיב אליתומים אלמדכורין מן דלך</li>
<li>עשרה דנאניר פאסתכרגנא אנו בית דין אלעשרה דנאניר אלתי אעתרף בהא</li>
<li>אלשיך אבו אלמעאלי אלמדכור לליתומים אלמדכורין ואוגבנא עליה אלימין אלואגבה</li>
<li>עליה פי דלך עלי צחה מא דכר ותסלם אלשיך אבו מנצור אלכהן אלצירפי ולד</li>
<li>אלשיך אבו אלברכאת אלכהן אלכאתב אלסדיד נע שהיתומים הנזכרים סמוכים</li>
<li>אצלו אלעשרה דנאניר אלמדכורה באמר הדרת גאונינו נתנאל הלוי ראש הישיבה</li>
<li>שלגולה יזכר בטוב ובעד דלך חצר אלשיך אבו מנצור אלכהן אלמדכור ואלשיך</li>
<li>אבו נצר רצי אלדולה כגק מר ור נתנאל השר הנכבד החכם והנבון שצ עם אליתומים</li>
<li>אלמדכורין ואלתמסא מנא אנו בית דין אסתחלאף אלשיך אבו אלמעאלי אלמדכור</li>
<li>אלימין אלתי וגבת עליה לליתומים אלמדכורין פי דלך פחצר אלשיך אבו אלמעאלי</li>
<li>אלמדכור אלי בית דין בכניסה אלשאמיין אלמעמורה בבקא ישראל ליחלף לליתומים</li>
<li>אלמדכורין אלימין אלואגבה עליה פי דלך וענד חצורה ללימין אלמדכורה אלתמס</li>
<li>מן אלשיך אבו נצר ואלשיך אבו מנצור אלמדכורין אחצאר [[אל]] דפאתר דכר אלשיך</li>
<li>אבו אלמעאלי אלמדכור[[אן]] //אנהא לה ענד// אלשיך אבו נצר ואלשיך אבו מנצור אלמדכורין ואנהמא</li>
<li>מנהמא איצא אן יחצרא לה אלמסטור אלמקדם דכרה פמצי אלשיך אבו נצר</li>
<li>ואלשיך אבו מנצור אלמדכוראן מן אלמושב אלמדכור עלי אן יחצרא ללשיך אבו אלמעאלי</li>
<li>אלמדכור אלדפאתר ואלמסטור אלמקדם דכרהם ויסתחלפאה לליתומים אלמדכורין</li>
<li>ומא עלמנאה מן דלך אתבתנאה בחדש אייר שנת אלפא וארבע מאה ותמנין</li>
<li>שנין לשטרות בפסטאט מצרים דעל נילוס נהרא מותבה רשותיה דאדונינו</li>
<li>סעדיה יהי שמו לעולם אלמכטוט עליה אנהא לה ענד מלחק בין אלסטור צחיח תאבת</li>
<li>והכל שריר ובריר וקיים וכשר ומוחזק</li>
<li>וחתמנא תרי מיגו תלתא שמואל בר סעדיה הלוי נע נתנאל בר משה נע</li>
<li>משה הכהן ביר ישועה הכהן זל שמואל בר עובדיה נע</li>
</ol>
                    
                </div>
            
        </section>
    </body>
</html>
