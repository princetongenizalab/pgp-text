
<html>
    <head>
        <title>Transcription of Letter: T-S 8J18.27</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.27</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00027/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סעאדתך וסלאמתך ונעמתך</span></li>
<li><span lang="he">מן אלמסתקר ליג' כלת מן תשרי ערפך אללה ברכתה ואסעדן פימא יליה</span></li>
<li><span lang="he">ואנא מהני לך בהדא אלעיד אלמבארך אסל אללה אן יבלגך אמתאלה סנין כתירה</span></li>
<li><span lang="he">ויגמענא ואיאך פי בניאן קדסה אן שא אללה קד אסתכרת אללה גלת קדרתה יאמולאי</span></li>
<li><span lang="he">ואנפדת אליך עלי יד סידי אבו אלפצ'ל סהל אלבגדאדי סלמה אללה צרה פיהא</span></li>
<li><span lang="he">כמסין ד'י'נ' מוקופה ענדנא באסכנדריה והי במצר ג'יאד באלגה פאחב אן</span></li>
<li><span lang="he">תבדלהא לי בשאמייה מסטרה מלאה כמא אערף מנך וקד ואקפת סידי</span></li>
<li><span lang="he">אלכהן אבו יעקוב עלי אנך תאכד עמאלתך ד'י'נ' פי אלמאיה ואנא אן שא אללה</span></li>
<li><span lang="he">אנפד אליך צרה אן אכרה פי אכר אלעיד מע מן אתפק ואחב יאמולאי</span></li>
<li><span lang="he">&nbsp;אן לא תוכר עני אלצרה לאני מחתאג אליהא עלי כל חאל ויגיך צרה</span></li>
<li><span lang="he">&nbsp;אן אכרה מע בן אלחזאן צקלי וקד גא מרדוך ווצלת לך מעה דראהם כתיר</span></li>
<li><span lang="he">&nbsp;מן ענד בן אלתאהרתי ברהון וקד וצל לך פי סאעתנא הדה מן ענד</span></li>
<li><span lang="he">&nbsp;יעקוב בן נחום צרה כבירה דנאניר מן טראבלס והי ענד מרדוך אלגמיע</span></li>
<li><span lang="he">&nbsp;והו יכצך אלסלם ויוכד עליך פי ביע אלדראהם לא תחבסהא בתה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ותערפני כיף אלדראהם במצר</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ואלצרף הונא</span></li>
<li><span lang="he">כמסין בדי'נ'</span></li>
<li><span lang="he">ואלכהן הונא</span></li>
<li><span lang="he">אלי אסעה לם</span></li>
<li><span lang="he">יקלע יתנאן</span></li>
<li><span lang="he">בעד אלצליב בעשרה</span></li>
<li><span lang="he">איאם אלי יגי אלריח</span></li>
<li><span lang="he">אן יכרגו</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">תכץ סידי</span></li>
<li><span lang="he">[א]בו אלסררר</span></li>
<li><span lang="he">אפצל אלסלאם</span></li>
<li><span lang="he">ותערפה</span></li>
<li><span lang="he">אן אלזעפראן</span></li>
<li><span lang="he">יסרא סבעה</span></li>
<li><span lang="he">אלאן</span></li>
<li><span lang="he">וקר בעת לך</span></li>
<li><span lang="he">אלחריר</span></li>
<li><span lang="he">&nbsp;בדינרין</span></li>
<li><span lang="he">&nbsp;אלרטל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00027/canvas/2">
                    
                    
                    
                        <h3>Verso (upside down)</h3>
                    
                        <ol>
<li><span lang="he">ואלדי גאך בעתה לך בדינרין ותמן וכתבת עלי סרעה פיבסט פי אלעדר</span></li>
<li><span lang="he">כץ נפסך אלשריפה אפצ'ל אלסלאם וסאדתי אצהארך אידהם אללה אפצ'ל אלסלאם</span></li>
<li><span lang="he">ומא כאן לך מן חאגה תשרפני בקצ'אהא ולא תדע אלצרה פאני שדיד אלחאגה אליהא</span></li>
<li><span lang="he">סידי אלכהן יכצך אפצ'ל אלסלאם</span></li>
</ol>
                    
                        <h3>Verso</h3>
                    
                        <ol>
<li><span lang="he">סידי ומולאי אבו יחיי נהראי בן נסים &nbsp; &nbsp; &nbsp; &nbsp; &nbsp; &nbsp; עזרה בן הלל</span></li>
<li><span lang="he">אטאל אללה בקאה ואדאם עזה ותאידה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; יצל אן שא אללה</span></li>
</ol>
                    
                </div>
            
        </section>
    </body>
</html>
