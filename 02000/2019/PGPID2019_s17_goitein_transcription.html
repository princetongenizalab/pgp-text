
<html>
    <head>
        <title>Transcription of Letter: T-S 8J18.27</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.27</h1>

        <p>S. D. Goitein, unpublished editions (Nahray‎ b. Nissim archive).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00027/canvas/1">
                    
                    
                    
                        <ol>
<li>כתאבי יא סידי ומולאי אטאל אללה בקאך ואדאם סעאדתך וסלאמתך ונעמתך</li>
<li>מן אל מסתקר ליג` כלת מן תשרי ערפך אללה ברכתה ואסעדך פי מא יליה</li>
<li>ואנא אהני לך בהדא אל עיד אל מבארך אסל אללה אן יבלגך אמתאלה סנין</li>
</ol>
<p>כתירה</p>
<ol>
<li>ויגמענא ויאיאך פי בניאן קדסה אן שא אללה קד אסתכרת אללה גלת קדרתה יא</li>
</ol>
<p>מולאי</p>
<ol>
<li>ואנפדת אליך עלי יד סידי אבו אלפצ`ל סהל אל בגדאדי סלמה אללה צרה פיהא</li>
<li>כמסין דינ` מוקופה ענדנא באסכנדרה והי במצר גיאד באלגה פאחב אן</li>
<li>תבדלהא לי בשאמייה מסטרה מלאח כמא אערף מנך וקד ואקפת סידי</li>
<li>אל כהן אבו יעקוב עלי אנך תאכד עמאלתך דינ` פי אל מאיה ואנא אן שא אללה</li>
<li>אנפד אליך צרה אן אכרה פי אכר אל עיד מע מן אתפק ואחב יא מולאי</li>
<li>אן לא אוכר עני אל צרה לאני מחתאג אליהא עלי כל חאל ויגיך צרה</li>
<li>אן אכרה מע בן (בו ?) אל חסן (?) צקלי וקד גא מרדוך ווצלת לך מעה דראהם</li>
</ol>
<p>כתיר</p>
<ol>
<li>מן ענד בן אל תאהרתי ברהון וקד וצל לך פי סאעתהא הדה מן ענד</li>
<li>יעקוב בן נחום צרה כבירה דנאניר מן טראבלס והי ענד מרדוך אל גמיע</li>
<li>והו יכצך אל סלאם ויוכד עליך פי ביע אל דראהם לא תחבסהא ענדך</li>
<li>ותערפני כיף אל דראהם במצר</li>
</ol>
                    
                        <h3>(margin)</h3>
                    
                        <ol>
<li>אל צרף הונא</li>
<li>כמסין בדינ`</li>
<li>ולכהן הונא</li>
<li>אלי אסעה לם</li>
<li>יקלע יתואן</li>
<li>בעד אל צליב בעשרה</li>
<li>איאם אלי יגי אלריח</li>
<li>או יכרגו</li>
<li>תכץ סידי</li>
<li>אבו אל סרור</li>
<li>אפצל אל סלאם</li>
<li>ותערפה</li>
<li>אן אל זעפראן</li>
<li>יסוא סבעה</li>
<li>אל מן</li>
<li>וקד בעת לך</li>
<li>אל חריר</li>
<li>בדינרין</li>
<li>אל רטל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00027/canvas/2">
                    
                    
                    
                        <h3>verso</h3>
                    
                        <ol>
<li>ואלדי גאך בעתה לך בדינרין ותמן וכתבת עלי סרעה פיבסט פי אלעצר</li>
<li>כץ נפסך אל שריפה אפצל אל סלאם וסאדתי אצהארך אידהם אללה אפצל אל סלאם</li>
<li>ומא כאן לך מן חאגה תשרפני בקצאהא ולא תדע אל צרה פאני שדיד אל חאגה</li>
</ol>
<p>אליהא</p>
<ol>
<li>סידי אל כהן יכצך אפצל אל סלאם</li>
</ol>
                    
                        <h3>(bottom of the page, upside down)</h3>
                    
                        <p>סידי ומולאי אבו יחיי נהראי בן נסים עזרה בן הלל</p>
<p>אטאל אללה בקאה ואדאם עזה ותאידה</p>
                    
                </div>
            
        </section>
    </body>
</html>
