
<html>
    <head>
        <title>Hebrew Translation of Letter: T-S 8J18.27</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J18.27</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00027/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את אושרך ואת שלומך ואת חסדו לך,</li>
<li>מן הבית, בי"ג בתשרי, יודיעך אלוהים את ברכתו וייתן לך אושר בחודשים שאחריו.</li>
<li>הריני מברך אותך לקראת החג הזה, יהיה לברכה; אבקש מאלוהים שיגיעך דוגמתו שנים רבות</li>
<li>ויקבצנו יחד עמך בבניין קודשו, ברצון האל. ביקשתי את חסדי אלוהים, תתהלל גבורתו, אדוני,</li>
<li>ושלחתי לך בידי אדוני אבו אלפצל סהל אלבגדאדי, ייתן לו אלוהים שלום, כיס ובו</li>
<li>חמישים דינר שאצלנו באלכסנדריה הם תקינים ובפסטאט הם טובים מושלמים. אבקש ממך </li>
<li>שתמיר לי אותם בשאמיים מקווקווים, טובים כפי שאני יודע שאתה (רגיל לספק). והסכמתי עם אדוני</li>
<li>הכהן אבו יעקוב שתקבל עמלה בעדם דינר על מאה. ברצון האל</li>
<li>אשלח לך עוד כיס אחד בסוף החג עם מי שיזדמן. אבקש ממך, אדוני,</li>
<li>שלא תשהה לי את הכיס כי אני זקוק לו ויהי מה. כיס</li>
<li>נוסף יגיע אליך עם בן החזן הסיצילי. הגיע מרדוך והגיעו אתו בשבילך דרהמים רבים</li>
<li>מאצל בן התאהרתי ברהון, וממש ברגע זה הגיע בשבילך מאת</li>
<li>יעקוב בן נחום כים דינרים גדול מטראבלס והם כולם אצל מרדוך,</li>
<li>והוא מוסר לך דרישות שלום ומזרז אותך למכור את הדרהמים, אל תחזיק אותם אף לא רגע אחד;</li>
<li>והודע לי איך הדרהמים בפסטאט,</li>
</ol>
                    
                        <h3>recto, right margin</h3>
                    
                        <p>שער החליפין כאן הוא חמישים בדינר. הכהן הוא כאן, עד עכשיו לא הפליג; יש בדעתם לצאת עשרה ימים אחרי 'עיד אלצליב', ייצאו כשתבוא הרוח. </p>
<p> </p>
                    
                        <h3>recto, top margin</h3>
                    
                        <p>מסור לאדוני אבו אלסרור את מיטב דרישות השלום והודע לו כי הכרכום מחירו שבעה עכשיו. מכרתי בשבילך את המשי בשני דינרים הרטל. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00027/canvas/2">
                    
                    
                    
                        <h3>verso</h3>
                    
                        <ol>
<li>את זה שהגיע בשבילך מכרתי בשני דינרים ושמינית. כתבתי בחיפזון, אבקש את סליחתך.</li>
<li>קבל נא, מכובדי, את מיטב דרישות השלום ולרבותי גיסיך, יעזור להם אלוהים, מיטב דרישות השלום,</li>
<li>ואם אתה צריך לקנות משהו, כבד אותי במילוי הצורך ; ואל תדחה את עניין הכיס כי אני זקוק לו עד מאוד.</li>
<li>אדוני הכהן שולח לך את מיטב דרישות השלום. </li>
</ol>
                    
                        <h3>verso, address</h3>
                    
                        <p>אדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו ואת עזרתו לו. עזרה בן הלל; יגיע, ברצון האל. </p>
<p> </p>
                    
                </div>
            
        </section>
    </body>
</html>
