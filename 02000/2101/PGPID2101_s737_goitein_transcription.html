
<html>
    <head>
        <title>Transcription of Legal document: T-S 8J4.15</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.15</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00004-00015/canvas/2">
                    
                    
                    
                        <ol>
<li>בחמשה בשבה דהוא עשרין וחד יומין בירח [אב</li>
<li>דשנת אתט למנינא דרגיליננא ביה בפס[טאט</li>
<li>מצרים דעל נילוס נהרא מותבה חצר אלי [בית</li>
<li>דין מ שלמה בר הלל אלתאגר אלחלבי ו[קאל</li>
<li>אן לה שהאדה ענד אלבי[ א]בו אלסרור אלדי [אן</li>
<li>בן שמעיה וסאלנא א הא ודכר אן הדא [</li>
<li>עלי ספר ואחצרה אלינא פקאל לנא מ שמחה</li>
<li>דמתקרי א בר עמרם כנת חאצר</li>
<li>ענד וצול אלמראכב מן אלגרב פי הדה [</li>
<li>קב חודש הו אול הדה אל[</li>
<li>מ עמרם בן יוסף אלתאגר אלצורי אל</li>
<li>אלשיך אבו אסחק בן אלממחה וראית ב[ין</li>
<li>ובין מ שלמה בר הלל דנן מנאזעאת</li>
<li>ופי גירה ומ שלמה בר הלל דנן יקול לקד</li>
<li>אוצלת לך רחלך ובקא לי אלחסאב עלי ארבעה</li>
<li>דנאניר פקלת אנא ואלשיך אבו אלא[פר]אח</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00004-00015/canvas/1">
                    
                    
                    
                        <h3>TS 8 J 4, f. 15c (p)</h3>
                    
                        <ol>
<li>ערוס בן יוסף אלתאגר למ שלמה</li>
<li>דנן קד תעאמלת מע מ עמרם</li>
<li>ומא ימכן אן תטאלבה בארבעה</li>
<li>דנאניר ותוסטנא בינהמא ואקנינא</li>
<li>מן מ עמרם בן יוסף כצם שלמה</li>
<li>בר הלל אנה אכד מנה עמא כאן</li>
<li>ואנה קד אבראה מן סאיר אלדעאוי</li>
</ol>
<ol>
<li>ואלמטאלבאת ומן סאיר מא גרי</li>
<li>בינהמא מן אלמעמאלאת אלי חין</li>
<li>דלך אלאואן והדא אלדי אערפה</li>
<li>ואשהד בה ענדכם ודלך איצא</li>
<li>פי אלוקת בע ה מ הלל בן בניאם</li>
<li>אלעטאר וקאל לנא כנת חאצר פי</li>
<li>אלאסכנדריה עלי דכאן ואלדי פי אלעטארין</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00004-00015/canvas/3">
                    
                    
                    
                        <h3>TS 8 J 4, f. 15d (p)</h3>
                    
                        <ol>
<li>פי אול הדה אלסנה או פי סלך אלסנה אלכארגה</li>
<li>חתי חצה שלמה בר הלל דנן ומ עמרם בן יוסף</li>
<li>אלתאגר אלצורי אלי ענדי אלי אלדכאן וכאנו ענדי</li>
<li>אקואם מן אצח אבנא קעוד ואלדכאן</li>
<li>מא אחקהם אלאן וקאל מ עמרם בר יוסף למ</li>
<li>שלמה בר הלל דנן אדפע לי רחלי פקאל לה</li>
<li>מ שלמה מן נפסך באנך קד</li>
<li>אבריתני מנה פקאל לי מ עמרם בן יוסף</li>
<li>ולמן כאן ענדי מן אצחאבנא אקנו</li>
<li>מני באני קד אברית מ שלמה בן</li>
<li>הלל דנן מן סאיר אלדעאוי ואלמטאלבאת</li>
<li>אלתי גרת ביננא מימות עולם וע (צ"ל: ועד) עכשיו</li>
<li>ואקנינא מנה עלי דלך אנא ומן כאן מעי</li>
<li>מן אצחאבנא אלכואן אלדי</li>
<li>אצחפה ואשהד בה ענדהם ומה</li>
<li>דשמענא כתבנא וחתמנא למיהוי לזכו</li>
<li>ולראיה יצחק ביר שמואל נע</li>
<li>נסים ברבי נהראי הרב זצל הלל ביר עלי זל</li>
</ol>
                    
                </div>
            
        </section>
    </body>
</html>
