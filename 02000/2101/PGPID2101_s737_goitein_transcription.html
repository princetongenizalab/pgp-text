
<html>
    <head>
        <title>Transcription of Legal document: T-S 8J4.15</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.15</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00015/canvas/2">
                    
                    
                    
                        <h3>Fol. 1v:</h3>
                    
                        <ol>
<li>בחמשה בשבה דהוא עשרין וחד יומין בירח אב</li>
<li>דשנת אתט למנינא דרגיליננא ביה בפסטאט</li>
<li>מצרים דעל נילוס נהרא מותבה חצר אלי בית</li>
<li>דין מ שלמה בר הלל אלתאגר אלחלבי ודכר</li>
<li>אן לה שהאדה ענד אלבי[ א]בו אלסרור אלדי כאן צאחב</li>
<li>בן שמעיה וסאלנא מא הא ודכר אן הדא&nbsp;</li>
<li>עלי ספר ואחצרה אלינא פקאל לנא מ שמחה הכהן</li>
<li>דמתקרי אבו אלסרור בר עמרם כנת חאצר באלאסכנדרייה</li>
<li>ענד וצול אלמראכב מן אלגרב פי הדה אל . . .</li>
<li>קבל חודש תשרי אלדי הו אול הדה אלספר(?) ולקית</li>
<li>מ עמרם בן יוסף אלתאגר אלצורי אלדי כאן צהר</li>
<li>אלשיך אבו אסחק בן אלממחה וראית בינה</li>
<li>ובין מ שלמה בר הלל דנן מנאזעאת פי [[לך]] //לאך//</li>
<li>ופי גירה ומ שלמה בר הלל דנן יקול לה קד</li>
<li>אוצלת לך רחלך ובקא לי אלחסאב עלי ארבעה</li>
<li>דנאניר פקלת אנא ואלשיך אבו אלאפראח</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00004-00015/canvas/4">
                    
                    
                    
                        <h3>Fol. 2v:</h3>
                    
                        <ol>
<li>פי אול הדה אלסנה או פי סלך אלסנה אלכארגה</li>
<li>חתי חצה שלמה בר הלל דנן ומ עמרם בן יוסף</li>
<li>אלתאגר אלצורי אלי ענדי אלי אלדכאן וכאנו ענדי</li>
<li>אקואם מן אצחאבנא קעוד ואלדכאן</li>
<li>מא אחקהם אלאן וקאל מ עמרם בר יוסף למ</li>
<li>שלמה בר הלל דנן אדפע לי רחלי פקאל לה</li>
<li>מ שלמה חתי תקול מן נפסך באנך קד</li>
<li>אבריתני מנה פקאל לי מ עמרם בן יוסף</li>
<li>ולמן כאן ענדי מן אצחאבנא אקנו</li>
<li>מני באני קד אברית מ שלמה בן</li>
<li>הלל דנן מן סאיר אלדעאוי ואלמטאלבאת</li>
<li>אלתי גרת ביננא מימות עולם וע&lt;ד&gt; עכשיו</li>
<li>ואקנינא מנה עלי דלך אנא ומן כאן מעי</li>
<li>מן אצחאבנא אלכואן אלדי</li>
<li>אערפה ואשהד בה ענדהם ומה</li>
<li>דשמענא כתבנא וחתמנא למיהוי לזכו</li>
<li>ולראיה יצחק ביר שמואל נע</li>
<li>נסים ברבי נהראי הרב זצל הלל ביר עלי זל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00004-00015/canvas/3">
                    
                    
                    
                        <h3>Fol. 2r:</h3>
                    
                        <ol>
<li>ערוס בן יוסף אלתאגר למ שלמה</li>
<li>דנן קד תעאמלת מע מ עמרם</li>
<li>ומא ימכן אן תטאלבה בארבעה</li>
<li>דנאניר ותוסטנא בינהמא ואקנינא</li>
<li>מן מ עמרם בן יוסף כצם שלמה</li>
<li>בר הלל אנה אכד מנה עמא כאן</li>
<li>ואנה קד אבראה מן סאיר אלדעאוי</li>
<li>ואלמטאלבאת ומן סאיר מא גרי</li>
<li>בינהמא מן אלמעמאלאת אלי חין</li>
<li>דלך אלאואן והדא אלדי אערפה</li>
<li>ואשהד בה ענדכם ודלך איצא</li>
<li>פי אלוקת בעינה מ הלל בן בניאם</li>
<li>אלעטאר וקאל לנא כנת חאצר פי</li>
<li>אלאסכנדריה עלי דכאן ואלדי פי אלעטארין</li>
</ol>
                    
                </div>
            
        </section>
    </body>
</html>
