
<html>
    <head>
        <title>Transcription of Letter: ENA NS 22.5</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/a1e8f62c-99fb-4031-a625-c05d85279172/manifest/canvas/db9b4827-3a71-4342-bf62-585f2f15a4e5">
                    
                    
                    
                        <ol>
<li>בשמ רחמ</li>
<li>קד עלם אלבארי סבחאנה מא עלי קלבי</li>
<li>מן אנקטאע אכבאר מולאי אלשיך שצ</li>
<li>טול הדה אלמדה ולם אסמע מן יכברני</li>
<li>כבר יסכן קלבי אליה תם אנה לם</li>
<li>יגיני מנה איצא כבר לאנה כרג מן</li>
<li>ענדנא עלי אסתקראר פלם ארי לה</li>
<li>תאתיר גמלה וקד בקינא משגולין</li>
<li>אלבאל בכברה ואעלמה איצא אן</li>
<li>מא כרגת אלי הדה אלבלאד אלא מתכל</li>
<li>עלי אללה ועליה לאנה הו אכבר מני</li>
<li>בהא ואעתקדת אן אמורי תנתגז</li>
<li>בראיה פלם יצח ממא חסבתה שי</li>
<li>ארגו יכון דלך לכיר ואלהם אלעטים</li>
<li>אלדי עלי קלבי אמר אלקמח פאנה</li>
<li>מא חצל מנה שי אלי יומנא הדא</li>
<li>ולא יטיב לי עיש חתי יחצל פאריד</li>
<li>מן תפצלה יפעל פי דלך גאיה</li>
<li>מגהודה תם יערפני איש גרי לה מע</li>
<li>אלצאחב פאן שהר אלבארי עלי קלבי</li>
<li>מנה אמר עטים פלא יוכד כברה</li>
<li>גמלה ויעלמני איש הו פיה ואעלמה</li>
<li>אנני [[פי]] עולת פי הדא אלאסבוע עלי</li>
<li>אלמצי מן טיק צדרי לאן מא אנתגז</li>
<li>לנא חאל ואלדכאן מא פיהא מעישה</li>
<li>גמלה פלו אנקטע הדא אלמתאע</li>
</ol>
                    
                        <h3>right margin, straight line at 90 degrees to main text</h3>
                    
                        <p>אלדי מענא מא קעדת סאעה ואחדה אנמא כרגת ללאגתמאע בה ואלתסלי בחצורנא כלנא ארגו תכון</p>
                    
                        <h3>top margin, straight lines upside down, not quiet parallel to main text</h3>
                    
                        <p>אלעאקבה לכיר ופי אלקלב אכתר לכן רחמנא</p>
<p>לבא בעי ואלגואב סרעה ושלום</p>
                    
                </div>
            
                <div data-canvas="https://figgy.princeton.edu/concern/scanned_resources/a1e8f62c-99fb-4031-a625-c05d85279172/manifest/canvas/07650094-0f4a-4e8c-bc91-98457a0308ec">
                    
                    
                    
                        <h3>verso</h3>
                    
                        <p>שאכרה לא] עדמה</p>
<p>צדקה] בן ר יהודה</p>
<p>נע</p>
                    
                </div>
            
        </section>
    </body>
</html>
