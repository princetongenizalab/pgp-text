
<html>
    <head>
        <title>Transcription of Letter: T-S 8J22.10</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00010/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא ענך ברחמתה</span></li>
<li><span lang="he">מן מצר ל'ג' כלון מן כסליו ערפך אללה ואיאנא ברכתה וסעאדה' מא יליה ואלחאל סלאמה ועאפיה ואלחמד</span></li>
<li><span lang="he">ללה רב אלעאלמין וצלת כתבך ביד ס[י]די אבי סהל ווקפת מנהא עלי סלאמתך וסררת בדלך דכ[רת]</span></li>
<li><span lang="he">חדית אלצראר אנך תנפד' בהא לתבדלהא ואנת תשתכי אנך מא תקדר תשתרי מן אלצ'יעה שי לילא</span></li>
<li><span lang="he">יטלבוך בסלף אכ'ר ותנעאק ועלי הד'א יגב אן יכון ירגע שראך ללנאס מן בוציר פלא וגה לתוגיה</span></li>
<li><span lang="he">אלצרר ובדל אלד'נ'א' לאנהא תכ'רג [מן] //פי// בוציר וקד כנת מעו'ל עלי בדל צר'ה עמך אלדי הונא אלי אן</span></li>
<li><span lang="he">וצל כתאבך תקול תשתרי לה פי בוציר אמסכת ען בדלהא ואנא אנפדהא כמא הי לתשתרי לה</span></li>
<li><span lang="he">בהא בקסמה ורזקה מן בוציר וכדלך אלכהן לה ענדך אלצר'ה אלאולי ותזן בקי'ה צרתי תצ'יפהא</span></li>
<li><span lang="he">אליהא ובקי לי ענדך חול י'ח' די'נ' תצ'יפהא אליהא ואנא אנפ'ד לה איצ׳א תמאם אלק'כ' די'נ' ותשתרי</span></li>
<li><span lang="he">&nbsp;לה באלגמיע מן בוציר כמא יופק רב אלעאלמין והו ראיי לך ואמא אן זדת תואחל פי אלצ'יעה תתעב</span></li>
<li><span lang="he">&nbsp;[[כ'פ'ך']] אלעמל תכון כפיף אלצ'הר ותריח נפסך קליל פכונך פי בוציר אטיב לך עיש ואקל לך&nbsp;</span></li>
<li><span lang="he">&nbsp;תעב ותכון פי בוציר תתלקט קליל קליל הו מבארך והד'א אלדי תקדר עליה אליום וצל פיג מן</span></li>
<li><span lang="he">&nbsp;אלאסכנדריה ולם יצל כתאב מן מולאי ואלדך ולא שך אנה כ'רג אלי הנא והו פי אלטריק אללה תע'</span></li>
<li><span lang="he">&nbsp;יחסן עקבאך ועקבאנא ד'כרת אנך תמצ'י תחזם וענדי אנך תשתג'ל פי אלחזם מד ד'א</span></li>
<li><span lang="he">&nbsp;ומא אערף מתי תשתרי ללכהן ועמך אלא חתי תפרג מן אלחזם דכרת חאל יוסף ואנא עול</span></li>
<li><span lang="he">&nbsp;ואנא אעלם הד'א ואנת וחק אבי פיה מעד'ור ג'יר אן מן וחל יצבר טו'ל רוחך קליל אלי אן תתכ'לץ</span></li>
<li><span lang="he">&nbsp;לאנך אוחלת רוחך פי אלאשג'אל אלת'קאל אלכבאר אלסלף ומקאסאת אלצ'יאע ואלסיר ואלרגוע</span></li>
<li><span lang="he">&nbsp;ותשתית אלחאל ונכד אלעיש פי סנה' אלשדה אללה תע' יחסן כ'לאצך ויעינך וינצרך</span></li>
</ol>
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא ענך ברחמתה</span></li>
<li><span lang="he">מן מצר ל'ג' כלון מן כסליו ערפך אללה ואיאנא ברכתה וסעאדה' מא יליה ואלחאל סלאמה ועאפיה ואלחמד</span></li>
<li><span lang="he">ללה רב אלעאלמין וצלת כתבך ביד ס[י]די אבי סהל ווקפת מנהא עלי סלאמתך וסררת בדלך דכ[רת]</span></li>
<li><span lang="he">חדית אלצראר אנך תנפד' בהא לתבדלהא ואנת תשתכי אנך מא תקדר תשתרי מן אלצ'יעה שי לילא</span></li>
<li><span lang="he">יטלבוך בסלף אכ'ר ותנעאק ועלי הד'א יגב אן יכון ירגע שראך ללנאס מן בוציר פלא וגה לתוגיה</span></li>
<li><span lang="he">אלצרר ובדל אלד'נ'א' לאנהא תכ'רג [מן] //פי// בוציר וקד כנת מעו'ל עלי בדל צר'ה עמך אלדי הונא אלי אן</span></li>
<li><span lang="he">וצל כתאבך תקול תשתרי לה פי בוציר אמסכת ען בדלהא ואנא אנפדהא כמא הי לתשתרי לה</span></li>
<li><span lang="he">בהא בקסמה ורזקה מן בוציר וכדלך אלכהן לה ענדך אלצר'ה אלאולי ותזן בקי'ה צרתי תצ'יפהא</span></li>
<li><span lang="he">אליהא ובקי לי ענדך חול י'ח' די'נ' תצ'יפהא אליהא ואנא אנפ'ד לה איצ׳א תמאם אלק'כ' די'נ' ותשתרי</span></li>
<li><span lang="he">&nbsp;לה באלגמיע מן בוציר כמא יופק רב אלעאלמין והו ראיי לך ואמא אן זדת תואחל פי אלצ'יעה תתעב</span></li>
<li><span lang="he">&nbsp;[[כ'פ'ך']] אלעמל תכון כפיף אלצ'הר ותריח נפסך קליל פכונך פי בוציר אטיב לך עיש ואקל לך&nbsp;</span></li>
<li><span lang="he">&nbsp;תעב ותכון פי בוציר תתלקט קליל קליל הו מבארך והד'א אלדי תקדר עליה אליום וצל פיג מן</span></li>
<li><span lang="he">&nbsp;אלאסכנדריה ולם יצל כתאב מן מולאי ואלדך ולא שך אנה כ'רג אלי הנא והו פי אלטריק אללה תע'</span></li>
<li><span lang="he">&nbsp;יחסן עקבאך ועקבאנא ד'כרת אנך תמצ'י תחזם וענדי אנך תשתג'ל פי אלחזם מד ד'א</span></li>
<li><span lang="he">&nbsp;ומא אערף מתי תשתרי ללכהן ועמך אלא חתי תפרג מן אלחזם דכרת חאל יוסף ואנא עול</span></li>
<li><span lang="he">&nbsp;ואנא אעלם הד'א ואנת וחק אבי פיה מעד'ור ג'יר אן מן וחל יצבר טו'ל רוחך קליל אלי אן תתכ'לץ</span></li>
<li><span lang="he">&nbsp;לאנך אוחלת רוחך פי אלאשג'אל אלת'קאל אלכבאר אלסלף ומקאסאת אלצ'יאע ואלסיר ואלרגוע</span></li>
<li><span lang="he">&nbsp;ותשתית אלחאל ונכד אלעיש פי סנה' אלשדה אללה תע' יחסן כ'לאצך ויעינך וינצרך</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">גיר אנה</span></li>
<li><span lang="he">יכון לתעבך ת'מרה</span></li>
<li><span lang="he">ד'כרת' חדית' אלסגל לא</span></li>
<li><span lang="he">תצ'ן אני פרטת כל יום נטלב</span></li>
<li><span lang="he">אבן שעיא יקול לי קאל צאחב</span></li>
<li><span lang="he">אלדיואן מא אכתב לקאצי</span></li>
<li><span lang="he">קק כתאב אלי אן יכ'רג לה</span></li>
<li><span lang="he">תוקיע באלאסתכדאם פי</span></li>
<li><span lang="he">אלנאחיה וכל מא אטלבה</span></li>
<li><span lang="he">&nbsp;יעתד'ר לי בהד'א אלעד'ר</span></li>
<li><span lang="he">&nbsp;חתי קלת לה תחב תקאתלני</span></li>
<li><span lang="he">&nbsp;מא אקבל הד'א אלעד'ר</span></li>
<li><span lang="he">&nbsp;מנך קאל איש פי ידי</span></li>
<li><span lang="he">&nbsp;אעמל ואנא אטאלבה</span></li>
<li><span lang="he">&nbsp;איצ'א וקד וצל לי</span></li>
<li><span lang="he">&nbsp;מן אלכהן פי יומי</span></li>
<li><span lang="he">&nbsp;הד'א</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">כתאביך מן צור</span></li>
<li><span lang="he">יד'כר פיהא</span></li>
<li><span lang="he">אן כרגת רחאלאת</span></li>
<li><span lang="he">אצחאבנא</span></li>
<li><span lang="he">כלהא סאלמה</span></li>
<li><span lang="he">ללה אלחמד</span></li>
<li><span lang="he">ואן אלקאצ'י</span></li>
<li><span lang="he">אוערהם כול</span></li>
<li><span lang="he">גמיל יכ'זן&nbsp;</span></li>
<li><span lang="he">&nbsp;רחאלאתהם אלי</span></li>
<li><span lang="he">&nbsp;אול אלזמאן</span></li>
<li><span lang="he">&nbsp;יסאפרו מא</span></li>
<li><span lang="he">&nbsp;יטלב מן אחר</span></li>
<li><span lang="he">&nbsp;פלת אלא אן אראד</span></li>
<li><span lang="he">&nbsp;אלביע וקר</span></li>
<li><span lang="he">&nbsp;וצל אלשיני מן</span></li>
<li><span lang="he">&nbsp;מאזר אלי אסכנדריה</span></li>
<li><span lang="he">&nbsp;סלך מרחשון</span></li>
<li><span lang="he">&nbsp;ולם ינזל בעד</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00010/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">אכדו מנה כ'בר אללה יטלענא עלי כיר אלחדאד כ'אטבתה קאל לי פי הדא אליומין ארפע לך אבן מומל</span></li>
<li><span lang="he">למא צ'אק צדרי ממא יסכ'ר בוכיל עבד מצ'ית אנא אליה קאל לי מא ביני ובינך מעאמלה פכאן תם אבו</span></li>
<li><span lang="he">אלטאהר אלסמסאר קאל לה מא תפעל אנת הד'א אלא גאבו לך כ'ט וכילך באלורא תדפע להם ומצ'ינא ואבן עבד</span></li>
<li><span lang="he">בקי מן תמן אלשמע ענד עאמל אלבראה ל' די'נ' אלי אליום וקד אועדה פי ד'אך אלסבוע ומא אכ'ד' שי</span></li>
<li><span lang="he">לעלה ינגז פי הד'א אלסבוע אן שא אללה קד אנפד'ת לך מע //ריס// קארב אלשריף כתב כתירה ומע אבן נסטס</span></li>
<li><span lang="he">כתב תצל לר' זכריה בן אלאשקר ארגו וצול אלגמיע ופיהא כתאב לאבו עמראן מוסי מן אכיה קראת עליך אתם</span></li>
<li><span lang="he">אלסלם ואבו עמראן אלסלם ויוסף אלסלם וחסבי אללה וחדה</span></li>
</ol>
                    
                </div>
            
        </section>
    </body>
</html>
