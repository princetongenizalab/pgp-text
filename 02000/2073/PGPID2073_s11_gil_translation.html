
<html>
    <head>
        <title>Hebrew Translation of Letter: T-S 8J22.10</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J22.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00010/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק ממך כל רע ברחמיו,</span></li>
<li><span lang="he">מפסטאט, בג׳ בכסלו, יודיעך אלוהים ויודיע לנו את ברכתו ואת האושר שבחודשים שלאחריו. שלומי טוב ואני בריא, תודה</span></li>
<li><span lang="he">לאל ריבון העולמים. היגיעו מכתביך בידי אדוני אבו סהל, וקראתי בהם את דבר שלומך ושמחתי בזאת. כתבת על</span></li>
<li><span lang="he">עניין הכיסים, שתשלח אותם כדי להמיר (את המטבעות). אתה מתלונן שאינך יכול לקנות דבר מן הכפר, פן</span></li>
<li><span lang="he">יתבעו ממך מקדמה נוספת ותהיה בצרה. משום כן צריך אתה לפנות ולקנות לסוחרים (רק) מבוציר; כי הלוא אין טעם שתשלח</span></li>
<li><span lang="he">את הכיסים וימירו את הדינרים, כי הם עוברים לסוחר בבוציר. לפני כן היה בדעתי להמיר את הכיס של דורך, שהוא כאן, אבל</span></li>
<li><span lang="he">הגיע מכתבך ובו מתבת: נקנה בשבילו בבוציר: נמנעתי אפוא מלהמיר אותם, ואשלח אותם כפי שהם כדי שתקנה בשבילו</span></li>
<li><span lang="he">כפי שיעניק לו אלוהים מבוציר. כיוצא בזה הכהן; יש לו אצלך הכיס הראשון; שקול אפוא את שארית הכיס שלי והוסף זאת</span></li>
<li><span lang="he">אליו. ותרו לי אצלך י׳׳ח דינרים בקירוב. תוסיף אותם אליו. כמו כן אשלח לך עוד, להשלים את הק׳׳כ דינר, כידי שתקנה</span></li>
<li><span lang="he">לו בסכום כולו מה ישזמן ריבון העולמים. זאת עצתי לך. כי ככל שתוסיף לשקוע בכפר, תקשה עליך</span></li>
<li><span lang="he">העבודה. הקל מעליך את המשא שעל גבך ותוכל לנוח קצת, הלוא אין טוב לפרנסתך מלשהות בבוציר, ואין קל מזה</span></li>
<li><span lang="he">מבחינת המאמץ. תהיה בבוציר ותאסוף לך (פשתים) לאט לאט, הוא הדבר שיהיה לברכה, והוא מה שתוכל לעשות היום. הגיע נושא מכתבים</span></li>
<li><span lang="he">מאלכסנדריה, אבל לא בא מכתב מאדוני, אביך, אך אין ספק שיצא (מכתב ממנו) לכאן והוא בדרכו; אלוהים יתעלה</span></li>
<li><span lang="he">ייתן לך אחרית טובה וגם לנו. כתבת שאתה הולך (לעבוד) באריזה. נדמה לי שאתה עסוק באריזה מאת (עד היום)</span></li>
<li><span lang="he">ולא אדע מתי תקנה לכהן ולדודך, אלא כאשר תתפנה מן האריזה. כתבת על עניינו של יוסף, אבל אני החלטתי</span></li>
<li><span lang="he">וידוע לי הדבר; אני נשבע באבי, אתה אינך אשם בזאת; אלא מי שהסתבך צריך לגלות סבלנות; גלה נא קצת אורך רוח, עד שתיחלץ,</span></li>
<li><span lang="he">כי אתה שיקעת את עצמך בטרדות קשות ובחובות גדולים ובתלאות של הכפרים, והנסיעות הלוך ושוב</span></li>
<li><span lang="he">והבעיות הסבוכות ויגע הפרנסה בשנה של מצוקה; אלוהים יתעלה ייטיב את חילוצך ויעזרך ויסייע לך;</span></li>
</ol>
                    
                        <h3>שוליים, ימין</h3>
                    
                        <p></p>
<ol>
<li><span lang="he">ואולם</span></li>
<li><span lang="he">יש שכר לפעולתך.</span></li>
<li><span lang="he">ציינת את עניין פקודת (הח׳ליפה); אל</span></li>
<li><span lang="he">תחשוב שהזנחתיו. כל יום אני דורש (זאת)</span></li>
<li><span lang="he">מאבן שעיא, והוא אומר לי: אמר ראש</span></li>
<li><span lang="he">הדיואן: לא אכתוב לקאצי</span></li>
<li><span lang="he">ק׳׳ק מכתבים, עד שלא יוציא בשבילו</span></li>
<li><span lang="he">פקודה על שירותו הממשלתי</span></li>
<li><span lang="he">באותו אזור. ובכל פעם שאני תובע זאת ממנו,</span></li>
<li><span lang="he">הוא מספר לי תירוץ זה,</span></li>
<li><span lang="he">עד שאמרתי לו: רוצה אתה להילחם בי.</span></li>
<li><span lang="he">לא אקבל את התירוץ הזה</span></li>
<li><span lang="he">ממך. אמר: מה שאוכל</span></li>
<li><span lang="he">אעשה. וגם אני אדרוש זאת ממנו.</span></li>
<li><span lang="he">הגיעו לי</span></li>
<li><span lang="he">(16–17) מהכהן ממש היום</span></li>
<li> </li>
</ol>
                    
                        <h3>שוליים, למעלה</h3>
                    
                        <p>&nbsp;</p>
<ol>
<li><span lang="he">שני מכתבים מצור,</span></li>
<li><span lang="he">ובהם הוא כותב</span></li>
<li><span lang="he">(3&ndash;5) שיצאו כל הסחורות של אנשינו בשלום,</span></li>
<li>&nbsp;</li>
<li>&nbsp;</li>
<li><span lang="he">תודה לאל,</span></li>
<li><span lang="he">וכי הקאצי</span></li>
<li><span lang="he">הבטיח להם מכל</span></li>
<li><span lang="he">טוב; יאחסן</span></li>
<li><span lang="he">את סחורותיהם עד</span></li>
<li><span lang="he">תחילת הזמן</span></li>
<li><span lang="he">של היציאה לדרך; לא</span></li>
<li><span lang="he">ידרוש מאיש (מהם)</span></li>
<li><span lang="he">דמי שחרור(?), חוץ ממי שירצה</span></li>
<li><span lang="he">למכור.</span></li>
<li><span lang="he">כבר הגיעה ספינת המשוטים</span></li>
<li><span lang="he">ממאזר לאלכסנדריה</span></li>
<li><span lang="he">באחרון של מרחשון:</span></li>
<li><span lang="he">אבל לא ירד (איש) אחרי &hellip;.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00010/canvas/2">
                    
                    
                    
                        <h3>ע׳׳ב:</h3>
                    
                        <p>&nbsp;</p>
<ol>
<li><span lang="he">לקחו ממנו ידיעות. אלוהים יודיענו טובות. שוחחתי עם הנפח ואמר לי: תוך יומיים אשלם לך; אשר לאבן מומל,</span></li>
<li><span lang="he">מפני שהיתה לי עוגמת נפש על שהוא מתעלל במיופה הכוח עבד, הלכתי אני אליו: אמר לי: אין הסכם שותפות ביבי ובינך. אבל היה שם אבו</span></li>
<li><span lang="he">אלטאהר המתווך, ואמר לו: אל תעשה כדבר הזה; אם מביאים לך קבלה ממיופה הכוח שלך על גב (התעודה), שלם להם. אז הלכנו אנחנו ובנו של עבד.</span></li>
<li><span lang="he">נותרו מן התמודה בעד השעווה אצל הממונה על הסילוקים ל׳ דינרים עד היום, ואף כי הבטיח לו (לשלם) באותו שבוע, לא קיבל כלום.</span></li>
<li><span lang="he">אולי השבוע יצליח, ברצון האל. שלחתי לך עם ראש האונייה של אלשריף מכתבים רבים ועם אבן נסטס</span></li>
<li><span lang="he">מכתבים שיגיעו אל ר׳ זכריה בן אלאשקר; אקווה שהכול יגיע. בהם מכתב לאבו עמראן מוסא מאת אחיו. הריני שולח לך את מיטב</span></li>
<li><span lang="he">דרישת השלום, ולאבו עמראן דרישת שלום וליוסף דרישת שלום; מסתפק אני באלוהים לבדו.</span></li>
</ol>
                    
                        <h3>המען:</h3>
                    
                        <p><span lang="he">לאדוני ורבי אבו אלסרור פרח בן אסמעיל בן פרח נ׳׳ע, ייתן לו אלוהים אריכות ימים ויתמיד את שלומו ואת אושרו ואת חסדו לו; מנהוראי בן נסים נ׳׳ע אוהבו. לבוציר, ברצון האל.</span></p>
                    
                </div>
            
        </section>
    </body>
</html>
