
<html>
    <head>
        <title>Transcription of Letter: T-S 8J22.10</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.10</h1>

        <p>A. L. Udovitch, [digital geniza document edition].</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00010/canvas/1">
                    
                    
                    
                        <ol>
<li>כתאבי יאסידי ומולאי אטאל אללה בקאך ואדאם סלאמתך וצרף אלאסוא ענך</li>
</ol>
<p>ברחמתה</p>
<ol>
<li>מן מצר לג' כלון מן כסליו ערפך אללה ואיאנא ברכתה וסעאדה מא יליה ואלחאל</li>
</ol>
<p>סלאמה ונעמה ואלחמד</p>
<ol>
<li>ללה רב אלעאלמין וצלת כתבך ביד סידי אבי סהל ווקפת מנהא עלי סלאמתך</li>
</ol>
<p>וסררת בדלך דכרת</p>
<ol>
<li>חדית אלצראר אנך תנפד בהא לתבדלהא ואנת תשתכי אנך מא תקדר תשתרי מן</li>
</ol>
<p>אלציעה שי לילא</p>
<ol>
<li>יטלבוך בסלף אכר ותנעאק ועלי הדא יגב אן יכון ירגע שראך ללנאס מן בוציר</li>
</ol>
<p>פלא וגה לתוגיה</p>
<ol>
<li>אלצרר ובדל אלדנא' לאנהא תכרג פי בוציר וקד כנת מעול עלי בדל צרה עמך</li>
</ol>
<p>אלדי הונא אלי אן</p>
<ol>
<li>וצל כתאבך תקול נשתרי לה פי בוציר אמסכת ען בדלהא ואנא אנפדהא כמא הי</li>
</ol>
<p>לתשתרי לה</p>
<ol>
<li>בהא בקסמה ורזקה מן בוציר וכדלך אלכהן לה ענדך אלצרה אלאולי ותזן בקיה</li>
</ol>
<p>צרתי תציפהא</p>
<ol>
<li>אליהא ובקי לי ענדך חול י"ח דינ' תציפהא אליהא ואנא אנפד לה איצא תמאם</li>
</ol>
<p>אל קכ' דינ' ותשתרי</p>
<ol>
<li>לה באלגמיע מן בוציר במא יופק רב אלעאלמין והו ראיי לך ואמא אן זדת</li>
</ol>
<p>תואחל פי אל ציעה תתעב</p>
<ol>
<li>כפף אלעמל תכון כפיף אלצהר ותריח נפסך קליל פכונך פי בוציר אטיב לך עיש</li>
</ol>
<p>ואקל לך</p>
<ol>
<li>תעב ותכון פי בוציר תתלקט קליל קליל הו מבארך והדא אלדי תקדר עליה</li>
</ol>
<p>אליום וצל פיג מן</p>
<ol>
<li>אלאסכנדריה ולם יצל כתאב מן מולאי ואלדך ולא שך אנה כרג אליהא והו פי</li>
</ol>
<p>אלטריק אללה תע'</p>
<ol>
<li>יחסן עקבאך ועקבאנא דכרת אנך תמצי תחזם וענדי אנך תשתגל פי אלחזם מדידה</li>
<li>ומא אערף מתי תשתרי ללכהן ועמך אלא חתי תפרג מן אלחזם דכרת חאל יוסף</li>
</ol>
<p>ואנה עזל</p>
<ol>
<li>ואנא אעלם הדא ואנת וחק אבי פיה מעדור גיר אן מן וחל יצבר טול רוחך</li>
</ol>
<p>קליל אלי אן תתכלץ</p>
<ol>
<li>לאנך אדחלת רוחך פי אלאשגאל אלתקאל אלכבאר אלסלף ומקאסאה אלציאע</li>
</ol>
<p>ואלסיר ואלרגוע</p>
<ol>
<li>ותשתית אלחאל ונכד אלעיש פי סנה אלשדה אללה תע' יחסן כלאצך ויעינך</li>
</ol>
<p>וינצרך</p>
                    
                        <h3>margin</h3>
                    
                        <p>גיר אנה / יכון לתעבך תמרה / דכרת חדית אל סגל לא / תצן אני פרטת כל יום</p>
<p>נטלב / אבן שעיא יקול / לי קאל צאחב / אלדיואן מא אכתב לקאצי / קיץ כתאב</p>
<p>אלי אן יכרג / לה תוקיע באלאסתכדאם פי / אלנאחיה וכלמא טאלבה יעתדר לי</p>
<p>בהדא אלעדר / חתי קלת לה תחב תקאבלני / מא אקבל הדא אלעדר / מנך קאל איש</p>
<p>פי ידי / אעמל ואנא אטאלבה / איצא וקד וצל לי / מן אלכהן פי יומי הדא /</p>
                    
                        <h3>top</h3>
                    
                        <p>כתאבין מן צור / ידכר פיהא / אן כרגת רחאלאת / אצחאבנא כלהא סאלמה / ללה</p>
<p>אלחמד / ואן אלקאצי אועדהם בכל / גמיל יכזן / רחאלאתהם אלי / אול אלזמאן /</p>
<p>יסאפרו ומא / יטלב מן אחד פלת אלא אן אראד / אלביע וקד / וצל אלשיני מן /</p>
<p>מאזר אלי אלאסכנדריה / סלך מרחשון / בעד / מנה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00010/canvas/2">
                    
                    
                    
                        <h3>page b</h3>
                    
                        <ol>
<li>אכדו מנה כבר אללה יטלענא עלי כיר אלחדאד כאטבתה קאל לי פי הדה אליומין</li>
</ol>
<p>אדפע לך אבן מומל</p>
<ol>
<li>למא צאק צברי ממא יסכר בוכיל עבד מצית אנא אליה קאל לי מא ביני ובינך</li>
</ol>
<p>מעאמלה פכאן תם אבו</p>
<ol>
<li>אלטאהר אלסמסאר קאל לה מא תפעל אנה הדא אדא גאבו לך כט וכילך באלופא</li>
</ol>
<p>תדפע להם ומצינא ואבן עבד (?)</p>
<ol>
<li>בקי מן תמן אלשמע ענד עאמל אלברכה (!) ל דינ' אלי אליום וקד אועדה פי</li>
</ol>
<p>דאך אלסבוע ומא אכד שי</p>
<ol>
<li>לעלה ינגז פי הדא אלסבוע אן שא אללה קד אנפדת לך מע קארב // ריס //</li>
</ol>
<p>אלשריף כתב כתירה ומע אבן נסרוס</p>
<ol>
<li>כתב חצל לר זכריה בן אלאשקר ארגו וצול אלגמיע ופיהא כתאב לאבו עמראן</li>
</ol>
<p>מוסי מן אכיה קראת עליך אתם</p>
<ol>
<li>אלסלאם ואבו עמראן אלסלם ויוסף אלסלם וחסבי אללה וחדה</li>
</ol>
                    
                        <h3>upside down</h3>
                    
                        <p>לסידי ומולאי אכי אלסרור פרח בן אסמעיל בן פרח נע' מן נהראי בן</p>
<p>אטאל אללה בקאך ואדאם סלאמתה וסעאדתה ונעמתה נסים נע' מחבה</p>
<p>בוציר אן שא אללה</p>
                    
                </div>
            
        </section>
    </body>
</html>
