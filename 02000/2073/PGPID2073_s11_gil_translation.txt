ע׳׳א:


אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק ממך כל רע ברחמיו,
מפסטאט, בג׳ בכסלו, יודיעך אלוהים ויודיע לנו את ברכתו ואת האושר שבחודשים שלאחריו. שלומי טוב ואני בריא, תודה
לאל ריבון העולמים. היגיעו מכתביך בידי אדוני אבו סהל, וקראתי בהם את דבר שלומך ושמחתי בזאת. כתבת על
עניין הכיסים, שתשלח אותם כדי להמיר (את המטבעות). אתה מתלונן שאינך יכול לקנות דבר מן הכפר, פן
יתבעו ממך מקדמה נוספת ותהיה בצרה. משום כן צריך אתה לפנות ולקנות לסוחרים (רק) מבוציר; כי הלוא אין טעם שתשלח
את הכיסים וימירו את הדינרים, כי הם עוברים לסוחר בבוציר. לפני כן היה בדעתי להמיר את הכיס של דורך, שהוא כאן, אבל
הגיע מכתבך ובו מתבת: נקנה בשבילו בבוציר: נמנעתי אפוא מלהמיר אותם, ואשלח אותם כפי שהם כדי שתקנה בשבילו
כפי שיעניק לו אלוהים מבוציר. כיוצא בזה הכהן; יש לו אצלך הכיס הראשון; שקול אפוא את שארית הכיס שלי והוסף זאת
אליו. ותרו לי אצלך י׳׳ח דינרים בקירוב. תוסיף אותם אליו. כמו כן אשלח לך עוד, להשלים את הק׳׳כ דינר, כידי שתקנה
לו בסכום כולו מה ישזמן ריבון העולמים. זאת עצתי לך. כי ככל שתוסיף לשקוע בכפר, תקשה עליך
העבודה. הקל מעליך את המשא שעל גבך ותוכל לנוח קצת, הלוא אין טוב לפרנסתך מלשהות בבוציר, ואין קל מזה
מבחינת המאמץ. תהיה בבוציר ותאסוף לך (פשתים) לאט לאט, הוא הדבר שיהיה לברכה, והוא מה שתוכל לעשות היום. הגיע נושא מכתבים
מאלכסנדריה, אבל לא בא מכתב מאדוני, אביך, אך אין ספק שיצא (מכתב ממנו) לכאן והוא בדרכו; אלוהים יתעלה
ייתן לך אחרית טובה וגם לנו. כתבת שאתה הולך (לעבוד) באריזה. נדמה לי שאתה עסוק באריזה מאת (עד היום)
ולא אדע מתי תקנה לכהן ולדודך, אלא כאשר תתפנה מן האריזה. כתבת על עניינו של יוסף, אבל אני החלטתי
וידוע לי הדבר; אני נשבע באבי, אתה אינך אשם בזאת; אלא מי שהסתבך צריך לגלות סבלנות; גלה נא קצת אורך רוח, עד שתיחלץ,
כי אתה שיקעת את עצמך בטרדות קשות ובחובות גדולים ובתלאות של הכפרים, והנסיעות הלוך ושוב
והבעיות הסבוכות ויגע הפרנסה בשנה של מצוקה; אלוהים יתעלה ייטיב את חילוצך ויעזרך ויסייע לך;

שוליים, ימין


ואולם
יש שכר לפעולתך.
ציינת את עניין פקודת (הח׳ליפה); אל
תחשוב שהזנחתיו. כל יום אני דורש (זאת)
מאבן שעיא, והוא אומר לי: אמר ראש
הדיואן: לא אכתוב לקאצי
ק׳׳ק מכתבים, עד שלא יוציא בשבילו
פקודה על שירותו הממשלתי
באותו אזור. ובכל פעם שאני תובע זאת ממנו,
הוא מספר לי תירוץ זה,
עד שאמרתי לו: רוצה אתה להילחם בי.
לא אקבל את התירוץ הזה
ממך. אמר: מה שאוכל
אעשה. וגם אני אדרוש זאת ממנו.
הגיעו לי
(16–17) מהכהן ממש היום
 

שוליים, למעלה
 

שני מכתבים מצור,
ובהם הוא כותב
(3–5) שיצאו כל הסחורות של אנשינו בשלום,
 
 
תודה לאל,
וכי הקאצי
הבטיח להם מכל
טוב; יאחסן
את סחורותיהם עד
תחילת הזמן
של היציאה לדרך; לא
ידרוש מאיש (מהם)
דמי שחרור(?), חוץ ממי שירצה
למכור.
כבר הגיעה ספינת המשוטים
ממאזר לאלכסנדריה
באחרון של מרחשון:
אבל לא ירד (איש) אחרי ….

ע׳׳ב:
 

לקחו ממנו ידיעות. אלוהים יודיענו טובות. שוחחתי עם הנפח ואמר לי: תוך יומיים אשלם לך; אשר לאבן מומל,
מפני שהיתה לי עוגמת נפש על שהוא מתעלל במיופה הכוח עבד, הלכתי אני אליו: אמר לי: אין הסכם שותפות ביבי ובינך. אבל היה שם אבו
אלטאהר המתווך, ואמר לו: אל תעשה כדבר הזה; אם מביאים לך קבלה ממיופה הכוח שלך על גב (התעודה), שלם להם. אז הלכנו אנחנו ובנו של עבד.
נותרו מן התמודה בעד השעווה אצל הממונה על הסילוקים ל׳ דינרים עד היום, ואף כי הבטיח לו (לשלם) באותו שבוע, לא קיבל כלום.
אולי השבוע יצליח, ברצון האל. שלחתי לך עם ראש האונייה של אלשריף מכתבים רבים ועם אבן נסטס
מכתבים שיגיעו אל ר׳ זכריה בן אלאשקר; אקווה שהכול יגיע. בהם מכתב לאבו עמראן מוסא מאת אחיו. הריני שולח לך את מיטב
דרישת השלום, ולאבו עמראן דרישת שלום וליוסף דרישת שלום; מסתפק אני באלוהים לבדו.

המען:
לאדוני ורבי אבו אלסרור פרח בן אסמעיל בן פרח נ׳׳ע, ייתן לו אלוהים אריכות ימים ויתמיד את שלומו ואת אושרו ואת חסדו לו; מנהוראי בן נסים נ׳׳ע אוהבו. לבוציר, ברצון האל.