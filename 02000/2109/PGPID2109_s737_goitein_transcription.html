
<html>
    <head>
        <title>Transcription of Legal document: T-S 8J4.2</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.2</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00004-00002/canvas/1">
                    
                    
                    
                        <ol>
<li>חצר אלי בית דין ומושב הזקינים פי יום</li>
<li>אלכמיס זי מצת מן טבת שנת אשלח במצר</li>
<li>מר צדקה בר יחיה ומר יוסף בר מוהוב</li>
<li>וטאלב מר צדקה הדא למר יוסף הדא במא דכר</li>
<li>אנה מסתחקה עליה ומבלגה מאיה וארבעין</li>
<li>דנ בקייה תמן זית כאן לה מחמול מעה וען</li>
<li>[[ ]] שוא (!) מא ר/ס/מה לה ק וע די'</li>
<li>ען [[תפ ]] //כולף בה// אלאסעאר וסואל מר יוסף הדא ען</li>
<li>גמיע דלך פדכר אן מא יסתחק עליה מן אלמאיה</li>
<li>ואלארבעין שי ואן לה שהוד ישהדו עלי מר צדקה</li>
<li>//אנה// אבראה מן כל טלב אלא אלמטאלבה פי מא בין</li>
<li>אלסערין פי אלזית אלמדכור וסואיל מר יוסף ען</li>
<li>אלשהוד מן הם פקאל הם [[א ]] דויד הלוי בר</li>
<li>אהרן ויפת בר דויד ואן יפת בר דויד דכר אנה</li>
<li>שאהד אלחבר וקד אקני מן מר צדקה אנה קד</li>
<li>[[ראצי אלמאתין ואחד לתמאנין דינאר ה]]</li>
<li>נזל ען אלמאיה וארבעין ולם יתבקא בינהם</li>
<li>אלא כלף בין אלסערין פי אלזית אלמדכ/ו/ר ולמא</li>
<li>אן סואיל מר צדקה ען הדה אלשהאדה דכר אן</li>
<li>קד כאן דאך ואני מסרת קבל דאך [[מוע]] מודע</li>
<li>והו פי ורק ואחצרה ופיה שאהדין והם שלמה</li>
</ol>
                    
                </div>
            
                <div data-canvas="https://geniza.princeton.edu/documents/2109/iiif/canvas/1/">
                    
                    
                    
                        <h3>verso</h3>
                    
                        <ol>
<li>בר סעדיה ומר מברך בר חסין ושהדו פי בית</li>
<li>דין בחצרה מר צחה אלמודע אלדי פי</li>
<li>יד צדקה הדא בעד אן סואילו ענה באב</li>
<li>באב ואוקף בית דין אלאמר פי מא בינהם אלי</li>
<li>יום אלאתנין יחצרו ומן גא מנהם בזכות חוכם</li>
<li>פימא בינהם פי אלמאיה וארבעין די' אלמועלקה</li>
<li>באלמודע ועאד אלדי אב פי אלק די' אלדי דכר</li>
<li>מר צדקה הדא אנה [[כרג פי אלרסאלה]] יסתחקהא</li>
<li>עליה לאגל מא כאלף פי חמל אלזית ואנה קאל</li>
<li>באנה רסם לה חמל אלזית אלי דאר בעץ</li>
<li>במצר ואנה למא וצל אלי אלאסכנדריה כאן</li>
<li>אלזית פי אלמרכב ואמר צאחב אלמרכב</li>
<li>אן יסלמה אלי אכוה וסואל יוסף הדא ען</li>
<li>דלך פדכר אני למא אן וצלת אלאסכנדריה</li>
<li>סאפרת אלי אלשאם ותרכת אלזית מע אכי פי אלמרכב</li>
<li>ל אן עני ען אלספר אלי מצר ואן מר יוסף</li>
<li>דכר אן מלצקהם למא אן סלם הדא אלזית [</li>
<li>לם יאמרני בביעה ושהד מן תרכת כטה</li>
<li>פי הדא אלשימוש שמואל הכהן בר טליון</li>
<li>ישועה בר צדקה</li>
</ol>
                    
                </div>
            
        </section>
    </body>
</html>
