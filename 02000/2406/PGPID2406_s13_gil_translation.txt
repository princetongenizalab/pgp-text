recto

(2−1) על שמך; אני כותב לך, אדוני ורבי, ייתן לך אלוהים אריכות ימים ויתמיד את גדולתך, מבוציר, ביום
 
ב', א' באלול. שלומי טוב, ואני מאושר, אבל אני מתגעגע אליך, יקרב אלוהים את פגישתי
עמך במיטב הרצוי. אודיעך שיצאתי מאצלך והגעתי הנה
ביום ו' בערב, בשלום, תודה לאל. נפגשתי אחרי השבת עם
הקאצי ועם אחרים ומצאתי שלא הגיעו אליהם חבלים כלל, וכי עד עכשיו לא
ניפט איש בעיר מן (הפשתים) החדשות אף לא חבל אחד; הם אומרים
שהשבוע יתחילו לנפט, אלוהים יתעלה יעזור וייטיב את הסיום. וכבר
עליתי, בהיותי מודאג, אל הנוצרים. הם אומרים שהפשתים שלהם הן הטובות בעיר. והלכתי 
לג'ונה, משם לקחתי שני חבלים וניפטתי אותם ויצאו פשתים מושלמות אחידות, אבל בצבע שלהם יש קצת
לכלוך, והם אומרים שהיתר תצאנה נקיות, כי שני החבלים האלה לא קיבלו די שמש,
והם רוצים שמישהו ישלם להם בערך את התמורה ויקבל על עצמו את הניפוט, אבל זה עניין שיש בו קושי.
והם דרושים בערך שני דינרים וחצי הקנטאר. וכבר שילמתי להם בעדך י"א דינרים
המשאוי והתחילו לעבוד, ואפשר שאקנה מהם בפחות מי"ב דינרים המשאוי,
זאת לידיעתך. עוד אודיעך שמסרו לי בני משפחה מאנשינו, הלקוחות
האלכסנדרונים, שני דינרים פחות שתי חבות ; אמרו שמסר להם אותם אדם מן אלשאם
ושמו מיכאל שהיה משרת השמש שהיה בונא, ויש לו אישה וילדים
בפסטאט. לך עם הכסף הזה, ושאל עליהם, ומסור להם תמורתם, שני דינרים פחות שתי חבות, 
ואני אוסיף אותם לחשבונך, זאת לידיעתך. זכאר לא שילם לי דבר, 

recto, right margin
והוא נוסע אליו, ויש לו מכתב שנלקח .... בגביית .... תמצית ורדים אשר אצל .... אבקש ממנו שהבטיח לי שישתדל לשלוח זאת, כי לזאת 
 
recto, top margin
אני זקוק ביותר שתעשו בשבילי; שלח לי עם זכאר שני רטלים טין אדום ללוחות. אצל אם סאלם נמצא תנור טיגון מנחושת, של סאלם, הואילה לקחתו ממנה ולשולחו אלי עם זכאר. אם הגיע בשבילי מכתב מאחי או ממישהו אחר, שלח לי אותו.
verso

אני שולח לך את מיטב דרישות השלום ולאדוני ורבי ....
ולאבו נצר מיטב דרישות השלום ולאדוני ורבי אבו אלסרזר ולאדוני אבו נצר בן
אלשראבי, דרישות שלום. במכתב זה הם יקראו את פרטי הכספים. ולרבנ' נהוראי
ולבנו דרישות שלום. ושלום. מגיע לי אצל אבו יעקוב אלחרירי נ' דינרים שקולים בעד הבגדים המשומשים (?)
כי כתב לי את חלקו והוא אמר שימכור אותו בשבילי; שאל אותו אפוא על זאת; אם אמנם מכר אותו או מכר
מקצתו השאר זאת אצלו ובקש ממנו שישלים זאת, אחרי שתדרוש בשמי בשלומו; אם לא עשה זאת. קח אותו ממנו ושלח לי אותו עם זכאר. כיוצא בזה,
מגיע לי מאבו אלפרג' אלדמיאטי תשלום של ק' דינרים ועוד משהו, בזהב; הבטיח לי שהוא 
יסלק לי זאת עד זמן בואי, ברצון האל. סדר נא שמישהו יבקש זאת ממנו בשבילי ואם
ייעשה כן אמצא את תמורתו בבואי; או קח זאת ממנו ושלח לי עם זכאר, אם
'כז' צבוע, או .... צבוע, .... ואת נ' הדינרים שאצל אבו יעקוב, אם לא מכר אותם. 

verso, address
לאדוני ורבי אבו אלאפראח ערוס בן יוסף נ"ע, ייתן לו אלוהים אריכות ימים ותמיד את שלומו אוהב מוסא בן אבי אלחי נ"ע. 