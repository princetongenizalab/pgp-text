
<html>
    <head>
        <title>Transcription of Letter: ENA 4020.20</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.20</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c31c8ae6-30a5-4b1f-8de9-3c9afeb55577/manifest/canvas/6684b9ca-6159-45e7-8d3f-a38584c48cb7">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתאבי אטאל אללה בקא מולאי אלשיך ואדאם עזה מן בוציר יום</p>
</li>
<li>
<p>אלאתנין מסתהל אלול ען חאל סלאמה ונעמה ושוק אליה קרב אללה אלאגת[מאע]</p>
</li>
<li>
<p>בך עלי אפצל אלמחאב וממא אעלמה בה אנני כרגת ענה ווצלת לה[נא]</p>
</li>
<li>
<p>יום אלגמעה באלעשי סאלם ללה אלחמד פאנגמעת בעד אלסבת מע א[ל]</p>
</li>
<li>
<p>קאצי וגירה פוגדתהם לם יטלע להם שי מן אלחבאל ואלי אלסעה מא</p>
</li>
<li>
<p>נפץ אחד פי אלבלד מן אלגדיד חבל ואחד והם ידכרו אנהם פי</p>
</li>
<li>
<p>הדה אלגמעה יבדאו פי אלנפץ פאללה תע יסאהל ויחסן אלכלאץ וקד</p>
</li>
<li>
<p>טלעת מבאלי לנצארי והם ידכרו אנהא אחסן כתאן פי אלבלד ומצית</p>
</li>
<li>
<p>//ללגונה// ואכדת מנהא חבלין ונפצתהם וכרגו כתאן תאם וטי לאכן פי לונה יסיר</p>
</li>
<li>
<p>כבא והם יקולו אן אלבקיה יכרג צאפי לאן הדה אלחבלין מא שבעת שמס</p>
</li>
<li>
<p>והם ירידו מן יזן ענהם תמנהא ויתלי נפצהא והו אמר פיה צעובה</p>
</li>
<li>
<p>והם יטלבו פיהא בדינרין ונצף אלקנטאר וקד דפעת להם פיהא יא דינ</p>
</li>
<li>
<p>אלעדל ואכדו פעלו ורבמא אשתרית מנהם בדון אליב דינ אלעדל</p>
</li>
<li>
<p>אעלמתה דלך ואעלמה אן דפעו לי קום מן אצחאבנא אלצאגי אל</p>
</li>
<li>
<p>אסכנדראנין דינרין אלא חבין דכרו אן דפעהא אליהם אנסאן שאמי</p>
</li>
<li>
<p>אסמה מיכאיל כאן יכדם אלשמש כאן פי ונא ולה מרה ואולאד</p>
</li>
<li>
<p>במצר תמצי בה פתסאל ענהם ותדפע להם עוצהא דינרין אלא חבין</p>
</li>
<li>
<p>ואנא אציפהא לה לחסאבה אעלמתה דלך וזכאר מא דפע לי שי</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>והו סא[פר]</p>
</li>
<li>
<p>אלי ענדה</p>
</li>
<li>
<p>ומעה כתאב</p>
</li>
<li>
<p>אוכד ל [ ]</p>
</li>
<li>
<p>פי אלאג[ ]</p>
</li>
<li>
<p>פי גבאיה אל[ ]</p>
</li>
<li>
<p>לי ול[&nbsp; &nbsp; &nbsp; &nbsp; ]</p>
</li>
<li>
<p>תלטף ל[ &nbsp; &nbsp; &nbsp; ]</p>
</li>
<li>
<p>פי א[&nbsp; &nbsp; &nbsp; &nbsp; ]</p>
</li>
<li>
<p>אלקנט[אר &nbsp; &nbsp; &nbsp; ]</p>
</li>
<li>
<p>ושקה ורד</p>
</li>
<li>
<p>מרבא אלדי</p>
</li>
<li>
<p>ענד אל[&nbsp; &nbsp; &nbsp; &nbsp; ]</p>
</li>
<li>
<p>אב[ ]</p>
</li>
<li>
<p>ואסלה [במא]</p>
</li>
<li>
<p>קד אועדני</p>
</li>
<li>
<p>אנה יגתהד</p>
</li>
<li>
<p>פי אנפאדה[א]</p>
</li>
<li>
<p>פהי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אכבר חאגתי</p>
</li>
<li>
<p>ענדכם ותנפד</p>
</li>
<li>
<p>לי מע זכאר</p>
</li>
<li>
<p>רטלין מגרא</p>
</li>
<li>
<p>אלואחיה</p>
</li>
<li>
<p>וענד אם</p>
</li>
<li>
<p>סאלם טאגן</p>
</li>
<li>
<p>נחאס לסאלם</p>
</li>
<li>
<p>תתפצל תאכדה</p>
</li>
<li>
<p>מנהא ותנפדה</p>
</li>
<li>
<p>לי מע זכאר</p>
</li>
<li>
<p>ואן וצל לי</p>
</li>
<li>
<p>כתאב מן</p>
</li>
<li>
<p>אכי או מן</p>
</li>
<li>
<p>גירה ת[נפד]ה</p>
</li>
<li>
<p>לי</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/c31c8ae6-30a5-4b1f-8de9-3c9afeb55577/manifest/canvas/ac9cfbf1-df8c-4bd2-b63a-f25a0fb5d2ad">
                    
                    
                    
                        <h3>verso</h3>
                    
                        <ol>
<li>
<p>קראת עליך באתם אלסלם ומולאי אלשיך [ ]</p>
</li>
<li>
<p>ואבו נצר אתם אלסלם ומולאי אלשיך אבו אלסרור ואלשיך אבו נצר אבן</p>
</li>
<li>
<p>אלשראבי אלסלם ומן הדא אלכתאב יקפו עלי שרח אלמאל ורבנ נהראי</p>
</li>
<li>
<p>וולדה אלסלם ושלום ולי ענד אבו יעקוב אלחרירי וזן נ דינ מן אלאכלאק</p>
</li>
<li>
<p>וקד צטר לי קסמה ודכר אנה יביעה לי פתסאלה ענה פאן כאן באעה או באע</p>
</li>
<li>
<p>מנה בעצה פתתרכה ענדה ותסאלה פי אנגאזה בעד תכצה סלאמי//ואן לם יפעל תאכדה מנה ותנפדה אלי מע זכאר//וכדלך</p>
</li>
<li>
<p>לי ענד אבו אלפרג אלדמיאטי וזן ק דן וכסר מנה בעינה וקד אועדני אנה</p>
</li>
<li>
<p>יחללה לי לוקת וצולי אן שא אללה פתגעל מן יסאלה לי ענדה פאן כאן</p>
</li>
<li>
<p>יפעל דלך ואגי אגד תמנה או כדה מנה ואנפדה לי צחבה זכאר שא</p>
</li>
<li>
<p>כז מסבוג או כלא מסבוג הו ואלנ דינ אלדי ענד אבי יעקוב אן לם יביעה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלשיך אבו אלאפראח ערוס בן מחבה מוסי בן אבו אלחי נע</p>
</li>
<li>
<p>יוסף נע</p>
</li>
<li>
<p>אטאל אללה בקאה ואדאם סלאמתה</p>
</li>
</ol>
                    
                </div>
            
        </section>
    </body>
</html>
