
<html>
    <head>
        <title>Transcription of Letter: ENA NS 18.7</title>
    </head>
    <body style="max-width: 860px; margin: auto">
        <h1>Transcription of Letter: ENA NS 18.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/f446bbfe-6790-413d-be4e-69ce7bb8b84e/manifest/canvas/9dc32817-a0a7-41ce-9498-d63c8bb61d0a">
                    
                    
                    
                        <ol>
<li>הנה נחלת ייי בנים שכר פרי הבטן</li>
<li>כחצים ביד גבור כן בני הנערים</li>
<li>אשרי הגבר אשר מלא את א מ ל י וג</li>
<li>אסתוהב אללה לך יאכי מן אלנעם אתמהא ומן אלמנן</li>
<li>אעמהא ומן אלעאפיה אשמלהא ומן אלכשאעה אגמלהא</li>
<li>ומן אלכראמה אדומה מזאדא פי אלעמר מעאנא עלי</li>
<li>אלשכר אנה קדיר סבחאנה כתבת אליך יאכי ען חאל</li>
<li>סלאמה ועאפיה ונעמה ללה אלחמד ואלמנה וקד בלגני</li>
<li>אכרמך אללה אן אלרב תעאלי וה[ב לך] לאמא פבארך</li>
<li>אללה לך פי אלפרע אלמוהוב אסעד אללה גדה ובלג בה</li>
<li>שדה ונסאל אלעזיז אלדי תולא חפטה ועאפאה מן אל</li>
<li>עאהאת ואלמתולאה חתי אכרגה תאמא סויא אן</li>
<li>יקר בה עינך וישד בה עצדך ויכתר בה עדדך</li>
<li>וגיומך [. . . . . . . .]ימד לך פי אלמזיד מן פצלה</li>
<li>ואחסאנה ואן יבקיה לך תימונא סעידא זכיא</li>
<li>מופקא רשידא יקים בה אודך פי בקא וצלאח</li>
<li>ולין מן נגאח ואן יגעלה לך כנפא [[ולטפא]] ומנך</li>
<li>בקיה ומ. .א ואן ירזקך מן אלסעוד מא נעם בה</li>
<li>אלואלד ואלמולוד ואן יבלגך פיה אמלך פקר בה</li>
<li>עינא ואשדד בה עצדא ואזדאד בה ולדא אנה</li>
<li>אלמאן בדלך וקד כתבת לה חרז ואלחארז אללה</li>
<li>עלי אסמה ואסם ואלדתה ואיצא מזוזה תתבת בהא</li>
<li>. . . . . .ה יצלאן אליך מן חצרה ר אברהם ביר</li>
<li>עמרם נע אן תפצלת חצרת יפת בן דויד</li>
<li>בקליל זבד אבו נציר ל. .[. .]. . . . .[</li>
</ol>
                    
                        <h3>Recto - right margin</h3>
                    
                        <ol>
<li>. . בהדה . .</li>
<li>בלדה . . . .</li>
<li>מתפצלא משכ[ורא]</li>
<li>וא[יצא] אלסלאם</li>
<li>תכתץ בה</li>
<li>חצרתך וואלדת[ך]</li>
<li>[. .] . וחמוהא</li>
<li>וולדהא [אתם]</li>
<li>אלסלאם</li>
<li>ותהניהא</li>
<li>עני [איש] מא</li>
<li>כאנת לך מן</li>
<li>חאגה</li>
<li>תכל[יני אסר]</li>
<li>בקצאה</li>
<li>ושלומך</li>
<li>יגדל</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/f446bbfe-6790-413d-be4e-69ce7bb8b84e/manifest/canvas/b38cdbae-874e-4d09-973d-1e9230b3332a">
                    
                    
                    
                        <h3>Verso - address</h3>
                    
                        <ol>
<li>חצרה אלאך אלשקיק אלואד</li>
<li>אלשפיק</li>
<li>צדקה בר חכמון נע&nbsp;</li>
<li>שאכר אוצאפה</li>
<li>ס ף</li>
<li>יוסף ברבי שמואל זלהה</li>
<li>ו י</li>
</ol>
                    
                </div>
            
        </section>
    </body>
</html>
