
<html>
    <head>
        <title>Transcription of Letter: T-S 10J12.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00003/canvas/1">
                    
                    
                    
                        <ol>
<li>אלדי אערף אלחצרה אלסאמיה אלאגליה אלשיכיה אדאם אללה</li>
<li>תמכינהא וכבת עדוהא אן כציר לם ידפע לעבדה שי ומא</li>
<li>אקדר אעוק לה גלה ואמא אבן מחסן פקד קאל לי כד</li>
<li>נ ארדב מא גפרת לאן אלואלי אדם רע וקד מר אבן ושאדי</li>
<li>//וסרור ויסוב ודפעו לאלואלי דינאר ערפתהא דאלך // נעמה לענה אללה אליה הוה ואכו אלעאמל וקאלו לה</li>
<li>אלגלה אלדי לאגרא אנהא לך פקאל יא קום אללה הו לא</li>
<li>יצע אליך יוכד רחלהם וקד סמעת אנהם דפעו לה דינאר</li>
<li>חתי קעד קסמהא עליהם בעד אן כאן אבו קדאמה קאל</li>
<li>מא אטלקהא אלא בכמסה אראדב לא זלת מעה</li>
<li>אלי אן אטלקהא ודפעת לה דינאר מן דהב אברהים ואלאן</li>
<li>מא צח פי אידינא שי וקד כתבת לה כתאב אערפה מתל</li>
<li>דלך ואנא מנתצר מא יצל מן אמרהא פי דלך ופי מא</li>
<li>תקדם דכרה פי כתב מתקדמה לא חאגה אלי אעאדתהא</li>
<li>צחבה אבו קדאמה וגירה ואמא אבו אלכיר אלביאע</li>
<li>בעד אן כתבת עלי ידה כתאב וסירתה רגע מן בעץ</li>
<li>אלטריק ודכר אנה אנפד אלכתאב ואלפראריג צחבה</li>
<li>אלכולי ולם אערף הל הוה צחיח אם לא ואלדכאן מגלוקה</li>
<li>ואלבלד שאיל מא פיה דכאן בל עשר דוד יביעו</li>
<li>פי ביותהם ואלואלי חושך ויום אלסבת גו ערב אלי</li>
</ol>
                    
                        <h3>Right margin, diagonal lines.</h3>
                    
                        <p>אלכום סאבקו בקרה | ומצו וגא צאחבהא | מסתגית אליה וקאל לצאחב | אמצי קול | תוגיהה | ללאתראך יכרגו</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00003/canvas/2">
                    
                    
                    
                        <h3>Verso.
Bottom right margin, straight lines written upside down.</h3>
                    
                        <ol>
<li>יכרגו יכשפו הדה אלנובה והוה פי</li>
<li>ביתה גאלם לם יכרג ובקיו אלרקאצין</li>
<li>וכל מן פי אלבלד יחתלו בו ומא הוה</li>
<li>חגה ולא יצלח לולאיה בל הוה יעשק</li>
<li>אלדאר מא ישתהי יכרג מנהא סאעה</li>
<li>ואחדה אכתר מא יכרג יקעד פי</li>
<li>אלשונה חתי אן אלכפרא קד טמעו</li>
<li>פיה ומצו אלרקאצין מן ענדה ואנמא</li>
</ol>
                    
                        <h3>Top right margin, perpendicular lines.</h3>
                    
                        <ol>
<li>באלזמאן פאמא אלקמח אלדי ענדך</li>
<li>פי אלבית כלי מפרג יביעה ויגיב תמנה</li>
<li>מעה פאמא דינאר אברהים פי הדא פצול</li>
<li>מא לך בה חאגה תהיא לכסארה כחל</li>
<li>אברהים וכלי מפרג ודכר נובה אלאגרא ואלסלאם</li>
</ol>
                    
                        <h3>Top left margin, straight lines.</h3>
                    
                        <ol>
<li>הדא קד מא אוציתך בה פאחדר</li>
<li>אן תאכד מן אחד לא גלה ולא דהב</li>
<li>ואלכמסין ארדב כלי מפרג יתולאהא</li>
<li>ויכלי בן מחסן יקבצהא באסמה</li>
<li>ויביעהא ואחדה מן מכאלפה</li>
<li>דלך פתתלף ולא תגתה</li>
</ol>
                    
                        <h3>Bottom left margin, perpendicular lines.</h3>
                    
                        <ol>
<li>צולתה על מזארע ואכד אלגעל</li>
<li>לרוחה ואמא אלגלה אלמתקדמה</li>
<li>והי כה ארדב פהי מעי פי אלבית</li>
<li>וקד אנת . בת והיה אליום בארבעין</li>
<li>אלמאיה ואלמשתרי קליל</li>
<li>ואמא גיר דלך פאן פתר אבן אלבשארי</li>
<li>פקד יקלע ד . ין אלקצב אלדי כמק לקם וזרעהא</li>
<li>וגאץ אלכולי אלי ענד אלואלי וערפה</li>
<li>אן מרז . . וצלילה אלמ . . . . . ל . אלמרא מא נסר שיא אל . . באמרהא</li>
</ol>
                    
                </div>
            
        </section>
    </body>
</html>
