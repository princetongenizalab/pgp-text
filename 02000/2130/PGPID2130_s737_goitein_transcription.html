
<html>
    <head>
        <title>Transcription of Legal document: T-S 8J4.9</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00009/canvas/2">
                    
                    
                    
                        <ol>
<li>חצרא אלי בית //דין // אלשיך אבי אלחסין אלחלבי ואלשיך</li>
<li>אבי אלחסן בן טיבאן ואדעא אבי אלחסין דנן עלי</li>
<li>אבי אלחסן דנן בכמסה דנא דכר אנה אקתרץ</li>
<li>מנה כד דינ' אעאד //תמן ענבר// אליה מנהא יט בקי מנהא</li>
<li>כמסה דנא' [[פסאל אבי אלחסן ען דלך]] ותלתה דנא' //מ</li>
<li>פסאל [[ען אל]] אבי אלחסן ען דלך פקאל יחלף עלי מא שא</li>
<li>ויאכד לכן אסאלוה כיף הדה אלבקיה ואי שי</li>
<li>הדא אלענבר פסאלנאה ען דלך פקאל וזנת ענה כד</li>
<li>דינ תמן ענבר בקי לי מנהא ה פסאל אבי אלחסן ען דלך</li>
<li>פקאל מא אערף ממא יקול שיא יחלף עלי מא</li>
<li>שא ויגלגל פי אלימין אנה אדי לי אלאמאנה פי גמיע</li>
<li>מא תעאמלנא בה ויסתופי מני פאקנינא מנה</li>
<li>אנן בי דינא עלי דלך בכלי הכשר לקנות בו</li>
<li>בביטול כל מודעי ותנאי ואנה יחצר יום אלכמיס</li>
<li>אלז מן אב שנת אתי לאסתיפא אלימין ואשרט עלי</li>
<li>נפסה אן עליה הדא אלדעוי יקום בה אן הו תאכר</li>
</ol>
<p>מן גיר עדר תאבת בבית דין מ</p>
<ol>
<li>יום אלכמיס אלמדכור ומה דהוה קדמנא כתבנא</li>
<li>וחתמנא דליהוי לזכו ולראיה יצחק ביר שמואל</li>
<li>אברהם בר שמעיה החבר נבתויא נין שמעיהו //נע// גאון זל</li>
</ol>
                    
                </div>
            
        </section>
    </body>
</html>
