
<html>
    <head>
        <title>Transcription of Letter: ENA NS 2.6</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.6</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/eb9a810d-0e2f-45c6-b715-2bcf1e648b19/manifest/canvas/8e9c08fa-88c7-4087-a470-8223ee6bba25">
                    
                    
                    
                        <h3>Recto</h3>
                    
                        <ol>
<li>[. . . . . . . . . . . . . . . . . . . . . . . . . .]ן [. . .]</li>
<li>[וצל כתאב] מולאי [אלשיך אטאל אל]לה בקאה</li>
<li>[ואדאם] סלאמתה וסעאד[תה] ונעמתה ידכר</li>
<li>[פיה ח]אל אלמסתכי [. . . .] פי דאר אלקאצ̇י</li>
<li>אוביע [. . .] ומא פא . . . . יתכלם עליה וקד</li>
<li>כתבת אלי מולאי אבי אלכיר סלאמה בן סעיד</li>
<li>יקבצ̇הא מנה ויפעל פיהא ראיה ודכר</li>
<li>מולאי חאל אלשב ועז עלי דלך כתיר לאן</li>
<li>כאן אלשב פי מצר מא יקדר עליה כנת</li>
<li>פי האדאך אלוקת וכתבת אלי כתאב כנת</li>
<li>אמא בעתה לך או חמלתה ואמא אליום</li>
<li>יא מולאי מא תם אחד ישתריה מן אלרום</li>
<li>ואלעטארין מא יתכל עליהם פי שי לאן</li>
<li>אלבלד ואקף ואמא אלרום מא תרכו</li>
<li>אידיהם עלי בצ̇אעה בדרהם אלי יומי</li>
<li>האדי אלא פי האדי אלאיאם אבאעו אלבנאדקה</li>
<li>אלפלפל אלדי גאבוה ג̇ טרי אלחמל ומא</li>
<li>[וצל] אלסנה תאגר מן אלקצטנטינה</li>
<li>וידכרו אן אלאמור ענדהם משכותה</li>
<li>ומא וצל אלסנה מן ענדהם גיר אלנביד</li>
<li>ואלגבן ואלעסל ואלזית וקליל מסתכי</li>
<li>[ו]אמא אלמראכב אלמגרביה אלי אל</li>
<li>יום מא צחח להא כבר ואכתר אל</li>
<li>שנאעה ענהא אנהא עדאת בגיר</li>
<li>תחקיק(?) ותתפצ̇ל תקול אלי מולאי אבי</li>
<li>אלכיר סלאמה יקבץ מן סידי אלממחי</li>
<li>אלשער ויהתם פי ביעה וקד נאלני</li>
<li>[מן] מולאי אלשיך אבו אלבשר בן אל</li>
</ol>
                    
                        <h3>Margin</h3>
                    
                        <p>[ ] אלדי בקי לה ענדי ג'ִ דר' ואנא מא בקי לה ענדי [ ] אן לה [ ]</p>
                    
                </div>
            
                <div data-canvas="https://figgy.princeton.edu/concern/scanned_resources/eb9a810d-0e2f-45c6-b715-2bcf1e648b19/manifest/canvas/985aa6b7-71f9-4251-b682-e28ba703f557">
                    
                    
                    
                        <h3>Verso</h3>
                    
                        <ol>
<li>תתפצ̇ל תקבל יד שר השרים עני</li>
<li>ותערפה שוקי אליה כתיר ואנני</li>
<li>משתהי אלאשתמע ביה כתיר אללה</li>
<li>יקרב דלך</li>
<li>וקד וצלו נאס מן ברניק וערפו אן אל</li>
<li>מראכב גמיעהא עדאת</li>
<li>קראת עליך אלסלאם ומולאי אלשיך</li>
<li>אבי צחק וולדיה אלסלאם ומן</li>
<li>[סא]ל ענא אלסלאם ושלום ואמור</li>
<li>אלמגארבה מע בני נחום ג̇יר</li>
<li>מרצ̇יה אללה ביננא ובין מן אבלאנא</li>
<li>בהם אלבלאד כלהא להם רייס ואחד</li>
<li>ונחן לנא ק̇ רייס כל ואחד מנהם</li>
<li>יפעל חסב מא יקדר עליה מן אלשר</li>
<li>ואמא אלכיר פקד בעד מנהם וקד</li>
<li>גרא עלינא מנהם מא תסמעוה מן</li>
<li>אלנאס וגעלו ספיההם(?) יעקוב בן ג̇לינא</li>
<li>אכד מנא(?) תם(?) [. . . .] ואכ̇ד ערצ̇נא</li>
<li>ודלך למא ראו סידנא שר השרים</li>
<li>קד אשתמל עליהם וחאשא אללה ירצ̇א</li>
</ol>
                    
                        <h3>Verso - margin</h3>
                    
                        <ol>
<li>להם [. . . .]ן לו יערף פכיף אביתר ואצחאבה</li>
<li>ו[. . .]ל . . פי מר[ת]בתה</li>
</ol>
                    
                        <h3>Verso - address</h3>
                    
                        <ol>
<li>מולאי אלש[יך אבו]</li>
<li>עמראן מ[וסי . . .]</li>
<li>אטאל אללה בק[אה . . .]</li>
</ol>
                    
                </div>
            
                <div data-canvas="https://geniza.princeton.edu/documents/2677/iiif/canvas/1/">
                    
                    
                    
                        <h3>Recto
ע"ב</h3>
                    
                        <ol>
<li>נראה שכוונתו בשורות אלו: כל העולם נכנס ומתערב בסכסוך זה וכל אחד רק מוסיף רעה על רעה.</li>
</ol>
<ol>
<li>יעקב בן גלינא היה ממנהיגי המקומיים באלכסנדריה במאבקם נגד המגרבים.</li>
</ol>
<ol>
<li>שר השרים: הכוונה לנגיד מבורך בן סעדיה.</li>
<li>שעורה: נזכרת לעתים נדירות ביותר כפריט מסחרי, כמו בתעודה שלפנינו. היא שימשה בעיקר מזון בהמות ולתעשיית הבירה.</li>
</ol>
                    
                </div>
            
        </section>
    </body>
</html>
