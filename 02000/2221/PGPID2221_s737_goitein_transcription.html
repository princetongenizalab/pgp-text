
<html>
    <head>
        <title>Transcription of Letter: T-S 8J9.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8J9.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00009-00012/canvas/1">
                    
                    
                    
                        <ol>
<li>מן וזנו ענה אלק . . . . [</li>
<li>ופעלו מעהם מא וצלת אליה אלקדרה וקד תוגהו</li>
<li>אלי מואליי קהלות מצר ברוכים יהיו ליעודו</li>
<li>מן ענדהם אלי דמיאט . . . . . אלי דיארהם</li>
<li>ואלכצוץ בכתאבי הדא הו אלשיך ודויד ולדה</li>
<li>פאן ערפהמא כאנא תגאר וכאן להמא מערוף</li>
<li>ודלאילהמא אכיד וקד סאלוני מכאתבה רבנו</li>
<li>ליכון כתאבי להמא /כ/אללסאן להמא וגיר מחתאג</li>
<li>מע רבנו אלי אלאעלאם בהמא אד הו אערף ואשהד</li>
<li>אלי פעל אלכיר ואלבעת ללגמאעה חרסהם אללה</li>
<li>עלי מזונותהם ומסאעדתהם עלי ספרהם</li>
<li>ושלום רבנו יגדל לעד וחמודו יגדלהו אינו(?)</li>
<li>ויחייהו וימלא בו משאלות לב רבנו ושלום</li>
<li>כל הקהל ומ ורבנ אברהם הדיין ומ ורבנ הלל</li>
<li>החזן והפרנס וכלל הקהל יגדל עד עולם סלה</li>
</ol>
                    
                </div>
            
        </section>
    </body>
</html>
