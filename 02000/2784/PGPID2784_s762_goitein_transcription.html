
<html>
    <head>
        <title>Transcription of Letter: T-S 10J10.8</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00008/canvas/1">
                    
                    
                    
                        <ol>
<li>בשמ רחמ</li>
<li>וצלת כתב חצרה מולאי אלשיך אלגליל אטאל אללה בקאה ואדאם</li>
<li>עזה ונעמאה ותאיידה וסעאדתה וארתקאה ומן חסן</li>
<li>אלתופיק לא אכלאה ווקפת עליהא ופהמת מצמונהא פלא</li>
<li>עדמת תפצלה אבדא וקד כנת סאלתה פי כתבי אליה</li>
<li>אן ינעם עלי ויסאל חצרה מולאי אלשיך אבי אלמעאלי בן</li>
<li>עדיב אדאם אללה תאיידה פי אן ינעם ויכתב אלי חצרה</li>
<li>מולאי אלאך תבת אללה סעאדתה יסאלה פי מראעתי (!) ופי אל</li>
<li>אשתמאל עליה ופי אלעצבייה מעי פי באב אלכיאר</li>
<li>שנבר וגירה פאן אלקטעה אלדי(!) תכץ מולאי קד אנכסר</li>
<li>מנהא יא דינא אלא רבע ענד אתנין ואעתקד בתפצל אל</li>
<li>בארי תעא אן אדא שמלתני סעאדתה פיהא תכלצת לי</li>
<li>מע מא אני רטב אללסאן בשכרה מעתרף באיאדיה</li>
<li>ובאפצאלה ובצנאיעה פלא עדמת גמיע תפצלה אבדא</li>
<li>ואנעאמה פמא אחתאג מע הדא תאכיד ואמא</li>
<li>מא דכרתה פי מא יתעלק בכתבה אמראה והבאן</li>
<li>פאן אלחצרה אלמתיבייה תכון לעד קד כתבת אלי גביל</li>
<li>בסבבהא ונסכתהא תצעד מעי אן שא אללה פהי תכון</li>
<li>נצח תפעל פי הדא אלבאב מא יגב ולא יוכר מולאי עני</li>
<li>גואב כתאבי הדא לאן קד קרב אלספר ואלכאלק יסהל</li>
</ol>
                    
                        <h3>Right margin, diagonal lines written upside down.</h3>
                    
                        <p>עלינא וילטף | בנא למען שמו | הגדול מולאי מכדום | אגל סלאם ומן תחוטה | ענאיתה אלסלאם וינעם עלי | כמא לם יזל יערפני חאל | מן יכוצני פאן קלבי | משגול בהם ואן יכון | כדמה יכוצני בקצאהא | ותכץ עני מולאי אלשיך | אבו טאהר באפצל | סלאם ויעז עליה אלנובה | אלכבירה ואלמציבה | אלעטימה אלדי(!) נאלתה | ואלבארי סבחאנה | יברד נארה ויחסן | לה אלצבר ויעוצה | עלי מא נאלה | פישהד אלכאלק | // ת . . // לקד קטע |</p>
<p>צהרי | כברה |</p>
                    
                        <h3>Top margin, diagonal lines written upside down.</h3>
                    
                        <p>לכן לא חילה | ויערפה מולאי אן אבנתה | קד חצלת פי עכא הי ואבנהא | ואלחצרה אלמתיבייה תכון נצח | קד אתלת כלאצהא וקד | כתבת אלי גביל עדה כתב | בסבב אלכמסין דינא והי | תצל והי אן שא אללה | תצעד צחבתנא הי ואבנהא | ערפת מולאי דלך | ליערף [[יש]] ושלום יהיה לו | לעד יב בעומר</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00008/canvas/2">
                    
                    
                    
                        <h3>Verso. Address.</h3>
                    
                        <p>חצרה מולאי אלשיך אלגליל אבי אלעלא צאעדשאכר תפצלה ברכאת בן</p>
<p>בן מנגא חפטה אללה הבה אללה אלגעפרי</p>
                    
                </div>
            
        </section>
    </body>
</html>
