
<html>
    <head>
        <title>Transcription of Letter: T-S 10J12.6</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00006/canvas/1">
                    
                    
                    
                        <h3>Recto</h3>
                    
                        <ol>
<li>لے</li>
<li>תקדמת כתבי אלי חצרה מולאי אלשיך אלאגל אטאל</li>
<li>אללה בקאה ואדאם תאידה ועלה ורפעתה וסנאה ותמכינה</li>
<li>וכבת אעדאה ען שוק אליהא שדיד גמע אללה ביננא</li>
<li>עלי אסר חאל במנה וכרמה אנה ולי דאלך והו אלקאדר</li>
<li>עליה אנשאללה ואלדי אעלמהא אנני קד וגהת צחבת</li>
<li>אלשיך אבו זיד אלדי ו . . . . ת אנא והו וכאן ציפנא תתמה</li>
<li>אלנקד אלסתין ומבלגה הי דינאר וזנהא ארבעה</li>
<li>תעשר דינאר ונצף ורבע אנעם אקף מעה חתי יסלמהא</li>
<li>להא קדאמך וקדאם אכי וקד אוציתהא לאעלמהא</li>
<li>אלא מן ידה אלי ידהא קדאמכם והי וחיאתך עלי</li>
<li>פאנהא קסם מכתומה מן אול יום אן וצלת ומא</li>
</ol>
                    
                        <h3>Recto - right margin</h3>
                    
                        <ol>
<li>ורדהא אלי אלאן אלא מא קדרת עלי מן אנפדהא מעה ומא ראית</li>
</ol>
                    
                        <h3>Recto - top margin</h3>
                    
                        <ol>
<li>באנפאדהא אלא חתי לא ילומוך ויכון קולך ענדהם מצדק</li>
<li>אכיר אמא יעתקדו אננא מן אהל מצר טראדין(?)</li>
<li>אנעם כד לי מנהם</li>
<li>כתאב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00006/canvas/2">
                    
                    
                    
                        <h3>Verso</h3>
                    
                        <ol>
<li>באנהם קד תסלמו דאלך וקד כתבת אליהם כתאב</li>
<li>צחבה אבו זיד ואמא גיר דאלך פאסלהא תתפצל עלי</li>
<li>בשרא אואק מדאד מן דכאן אלשורף אלדי פי אול זקאק</li>
<li>אלקנאדיל ואנת דאכל וקד כנת אשתרית אנא מנה</li>
<li>בנצף ורבע אלוקיה ואלדאלה חמלתני עלי דאלך</li>
<li>וענד וצולי אקום להא בתמן דאלך ולא תוכר דאלך</li>
<li>עלי פאן אל[חאגה] אליה מאסה וקד תקלת עלי וסן</li>
<li>וטלבת מנה פי . . כתאב קליל . . . . . . . . אלמכאן</li>
<li>לאלא אכון קד תקלת עליה וקד אוצית [ . . . . . . . . .</li>
<li>כתיר אלשירג ואלסמסם אלמקשור ענדהא [. . . . .</li>
<li>אנא אכצהא באפצל סלאם ועלי עוני ע . . . . . פי</li>
<li>וולד עביר(?) אפצל סל[אם פאן] כאן להא מן חאגה</li>
<li>תשרפני בקצ[אהא] ואנעם אמצי קבל רגל אלשיך</li>
<li>אבו אלרצא עני [בא]פצל סלאם וסמעת אנה בידכם</li>
<li>מע מן ואכר(?) ולאיה מצר ווצל לה לקד סרני</li>
</ol>
                    
                        <h3>Verso - right margin</h3>
                    
                        <ol>
<li>אללה ירדה אלי אפצל מא ענדה ושלם וכתב תאריך אלתאני עשר מן מחרם</li>
</ol>
                    
                </div>
            
        </section>
    </body>
</html>
