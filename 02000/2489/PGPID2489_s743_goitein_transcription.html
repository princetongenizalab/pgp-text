
<html>
    <head>
        <title>Transcription of Letter: Bodl. MS heb. f 102/52</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. f 102/52</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2489/iiif/canvas/1/">
                    
                    
                    
                        <ol>
<li>אלדי אערף בה אכי בעד אלסלאם עליה</li>
<li>ותקביל ידיה אן אלכבירה וצלת סאלמה וערפתנא</li>
<li>מא אנת עליה פאללה לא ישגל לך קלב ואן אלשיך</li>
<li>אבו אלברכאת נפד ליערף אלכבר וערפתה</li>
<li>ופאתה ולמא כאן //לילה// יום אלסבת זעק לנא אבו</li>
<li>זכרי וגעל אנה יתקצי ענך וקאל ראיתה פי</li>
<li>אלקאהרה ומעה חמודות קפצין משמש</li>
<li>ולכן מגלגלין זכות על ידי זכאי אכד מן קתל</li>
<li>אלצגיר אולאיך מא יטבהם אלא אנא לולא</li>
<li>מוסי מא כרג להם אלא אנא כדי אכאפי</li>
<li>חקה מא אדא כרגת כארמתה ולכן הו</li>
<li>קסמי מע מן אכאפיה בגמיל יכאפיני</li>
<li>בקביח ומא כלא מא לא קאל ואתה ידעתה</li>
</ol>
                    
                </div>
            
                <div data-canvas="https://geniza.princeton.edu/documents/2489/iiif/canvas/2/">
                    
                    
                    
                        <h3>verso</h3>
                    
                        <ol>
<li>את האיש ואת שיחו ויבדר דכר אלקפצין אלמשמש</li>
<li>וחלף אנה ראך יום אלארבעא פי אלקאהרה</li>
<li>וחלפת לה אנך מא דכלת ואנך מא תערף</li>
<li>בן שעיא ואנך מוצא עליה מן אלבלד</li>
<li>ווקפתה לילה אלסבת ויום אלסבת והו כאן דראשה</li>
<li>טול אלנהאר פאבצר כיף תכון אן קצי וכרג</li>
<li>וטאהר ינפד יטלב מנך כשף אלאחואל</li>
<li>ודכר אן אלואלי אלגדיד קריב אלואלי אלקדים ואן</li>
<li>מצירה יכרג וינתקם ממן כאפאה בשר</li>
<li>פאחרץ אן יצלה מנך מכרמה ויחיה אלכצרי</li>
<li>ערפה אלצפה וסואלי ענה פלה עלי גמילה</li>
<li>ולא תסל ואללה מא באקדר אכל אלכבז אסף</li>
<li>עלי עמראן ואן בעיד כלטתי באחד חלף</li>
<li>אלזמאן מא יבקי לנא מן לנא מנה רוחה</li>
<li>ועזי אכוה עני וען מולאי ואן קאם בכאטרך</li>
<li>אן נכרג אכר אלשהר ערפנא מן קבל ביום</li>
<li>ושלום</li>
</ol>
                    
                </div>
            
        </section>
    </body>
</html>
