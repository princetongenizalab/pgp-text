recto

.... יוצאים לירושלים, תהיה לברכה…
ונמצא כמה מכתבים ממך; שאלתי אפוא את כל נושאי המכתבים, אבל לא ....
אלא מה שהעסיק אותך ביום שיצאנו מפסטאט, שעברנו אחריך ....;
אקווה שאולי נמצא בירושלים מכתבים ממך, כי לבותינו יוצאים לידיעות מהאוניות ....
תפסה אותנו בעת שיצאנו מתניס רוח מזרחית במשך ז' ימים; אקווה שהן עברו בעזרתה (לים הפתוח) ....
כי עברו עלינו מצוקות בים וירדנו באשקלון ....
לא אכתוב לך בו, אלא על מה שהוריתי לך; לא זירזתי אותך בעניין זה במכתבי .... אלוהים 
ישמיענו דברים משמחים. השתדל בעניין שכתבתי לך בתזכיר, וענה לי מה הדברים שבו שהוצאת לפועל.
אם יוצא מישהו מנושאי המכתבים, הודע להם ששלום לנו ... מצורף למכתבך. אני מקווה שעוד לפני בוא מכתבי
זה יגיע אדוני אבו יחיא מבוציר; כתבתי לו מכתב, והוא מצורף למכתבי זה, שמא יוציא לפועל בשבילי מה
שביקשתי ממנו. אם נמצא שם אדוני, אבו אסחק ברהון, גיסי, מסור לו דרישת שלום ממני והודע לו .... וכי אני מבקש ממנו שילך
אל אבו יעקב, היהודי אשר באלקאהרה, ויקבל ממנו את הדינר אשר נותר ....
חשבון ה' קיראטים וחצי ונשאר נקי, בעד זוג, י׳ קיראטים ; אבקש שיקבל בשבילי את הכול, או .... (דרישות)
שלום; ומסור לאדוני ורבי אבו יצחק ולבנו, את מיטב דרישות השלום ולאדוני ורבי אבו אלכיר אביו .... 

recto, right margin
וליוסף ולאמו דרישות שלום, ולשכנינו מיטב דרישות השלום, ולכל אנשינו דרישות שלום; ושלום. 
 
verso
.... אלחסין בן ...... 
 