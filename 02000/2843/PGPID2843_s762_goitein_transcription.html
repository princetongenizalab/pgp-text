
<html>
    <head>
        <title>Transcription of Letter: T-S 10J14.13</title>
    </head>
    <body style="max-width: 860px; margin: auto">
        <h1>Transcription of Letter: T-S 10J14.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00013/canvas/1">
                    
                    
                    
                        <ol>
<li>אללה תע ישהד במא תגריה אלאיאם ע[ . . . . . . . . . . . . . . . . . . . . . .</li>
<li>אלאגל אטאל אללה בקאהא ואדאם עלוהא וסנאהא [ . . . . . . . . . . . . . . . . . .</li>
<li>א]לארתיאח נחוהא ואלצבאבה אלי קרבהא והו בפצלה וגודה ימן באגתמאע . . .</li>
<li>וכנת קד אצדרת אלי חצרתה אלאגלה עדה כתב ולם יגיני גואב ועלמת</li>
<li>אן דלך מן כתרה אשגאלהא אקרנהא באלתופיק [וכא]נת כבת אללה אעדאה[א</li>
<li>קד קאלת לי אריד כתאב אבו אלסרור יצלני [ . . . . . . . . . . . . כת]אבה וקד</li>
<li>כאן אצדר אליהא כתאב עלי יד מחפוט אבו דניאל יסאלהא פיה בסט עדרה</li>
<li>ויסתעלם מנהא אלמלאה הל תדק או תמרש פקט ולם יצלה גואב ודכר</li>
<li>אלמקדם דכרה ען אלגואב פקאל תרדדת אליה ע[דה] דפעאת ולם יד . . . ל . .</li>
<li>וערף אן דלך מן כתרה מא הו מעדוק בה וקד מרשת אלמלאה ודקתהא</li>
<li>וקד אנפדתהא צחבה אלשיך אבי אלמנא בן אלדהקאן חרסה אללה . א . י לגליל</li>
<li>חצרתה אן סהל עליהא תערף כאדמהא בוצולהא פתנעם בדלך ובאללה</li>
<li>עליהא או כרמה סנתה תשרף כאדמהא בהא פאנהא [ . . . . . ] דלך</li>
<li>כתירא חצרתה אלאגלה מכדומה באפצל אלסלאם [ורב]בנא משה</li>
<li>החכם והנבון מכצוץ באתם אלסלאם עבדה אבו אלסרור יכדם חצרתה באתם</li>
<li>אלסלאם</li>
<li>ושלום הדרתו יגדל נצח</li>
</ol>
                    
                </div>
            
        </section>
    </body>
</html>
