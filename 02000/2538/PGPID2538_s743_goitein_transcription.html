
<html>
    <head>
        <title>Transcription of Legal document: Bodl. MS heb. d 66/17</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. d 66/17</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-17/1.json">
                    
                    
                    
                        <h3>column 1</h3>
                    
                        <ol>
<li>שהדותא דהות באנפנא אנן שהדי דחתמות ידנא לתתא סוף שטרא דנן כן</li>
<li>הוה בחדש תמוז דשנת אלפא וארבע מאה וחמשין ותמניא שנין לשטרות</li>
<li>באלפסטאט רשותיה דאדוננו שמואל הנגיד הגדול יהי שמו לעולם</li>
<li>אקנינא אנן חתומי מטה מן אלשיך אבו סעד אלחרירי מר ור חלפון הזקן</li>
<li>היקר בן מר ור יצחק החזן הנכ נע קנין גמור וחמור בכלי הכשר לקנות בו</li>
<li>מעכשיו ברצונו בלי אונס כלל בביטול כל מודעין ותנאין אנה קד קבץ ותסלם</li>
<li>מן אבו אלמעאלי בן מר ור אברהם הזקן נע תלאתה דנאניר ונצף מן אל[דהב</li>
<li>אלגייד אלמצרי אלואזן בעד צחה אלנקד ואלוזן ואן דלך צאר אליה עלי אלכמ[אל</li>
<li>ואלתמאם ודלך ען חק שהר אלמחרם מן סנה אתנתין וארבעין וכמסה</li>
<li>מאיה ללתאריך אלערבי ען צמאן בוש וצואחיחהא ואנא קד קבץ איצ[א</li>
<li>גמיע מא יסתחקה עליה מן צמאן בוש אלמדכורה וצואחיהא אלי סלך</li>
<li>אלמחרם אלמדכור ולם יבק לה ענדה מן צמאנה אלמתקדם פי אלסנה אל</li>
<li>כארגה ואלי סלך אלמחרם אלמדכור אפילו אלדרהם אלפרד ואנה קד אבראה</li>
<li>איצא מן סאיר אלדעאוי ואלמטאלבאת ואלעלק ואלתבעאת אלתי כאנת</li>
<li>בינהמא מימות עולם ועד עכשיו ממא הו עאלם בה אלאן וממא לם יעלם</li>
<li>בה מא אנכשף לה ומא לם ינכשף לה כאין מא כאן ובאלג מא בלג בראה</li>
<li>כאמלה תאמה קאטעה באתה לה פי חיותה ולוראתה בעדה מנה פי חיותה</li>
<li>ומן וראתה בעדה מן גמיע מא יתעלק בצמאן אלחריר בבוש אל</li>
<li>מדכורה וצואחיהא ומן סאיר אלאימאן עלי שי מן דלך [כפי]פהא ותקילהא</li>
<li>ואפילו חרם סתם ואפילו על יד[י] גלגול וחין אדן כתבנא דלך וכתמנא עליה</li>
<li>וסלמנאה לאבו אלמעאלי דנן ליכון בידה חגה וותאק לליום ומא בעדה שריר</li>
<li>ובריר וקיים .ל. . . . . .הא והכל קיים סעדיה ביר מבורך נע</li>
<li>צמח הכהן בר שמואל הכהן נע</li>
</ol>
                    
                </div>
            
        </section>
    </body>
</html>
