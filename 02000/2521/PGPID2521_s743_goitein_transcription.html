
<html>
    <head>
        <title>Transcription of Legal document: Bodl. MS heb. b 3/8 + Bodl. MS heb. b 3/7</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. b 3/8 + Bodl. MS heb. b 3/7</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-8/1.json">
                    
                    
                    
                        <ol>
<li>למא כאן יום אלתלתא אלתאסע ואלעשרין מן שהר ניסן אתקמג</li>
<li>חצר אלי [[בית דין]]//נא// אנו בית דין החתומים למטה תגאר בנת</li>
<li>מנצור אלבלביסי ארמלה מוסי בן גליב אלבלביסי ואבו אלעלא</li>
<li>[[אבן יוסף]] אלכהן אבן יוסף אלכהן אלבלביסי [[וג.]] ואדעת תגאר</li>
<li>אלמדכורה [[עלי]] אן לזוגהא מוסי אלמדכור עשרה קראריט</li>
<li>מן כד קיראט והו אלרבע ואלסדס מן דאר פי בלביס שרכה</li>
<li>לזוגהא ובקיה אלמלך למלאח אכת זוגהא זוגה אבי אלעלא אלמדכור</li>
<li>וליעקוב בן טאהר אלבלביסי ואן אלי קרא אלמדכורה באקיה</li>
<li>עלי מלך זוגהא אלמדכור אלי חין ופאתה ומנתקלה ענה</li>
<li>בעד ופאתה לאולאדהא מנה באלארת אלשרעי ואן בו אלעלא</li>
<li>אלמדכור תגלב עלי אלחצה אלמדכורה ואדעי פי אלמלכיה</li>
<li>בגיר חק ולמא אלתמס מן בו אלעלא אלמדכור אלגואב ען דלך</li>
<li>דכר אן אלד[אר] אלמדכורה ליסת הי מלך מוסי אלמדכור</li>
<li>בל כאנת מלך אמה ואנתקלת אליה באלביע ווזן אלתמן</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-8/2.json">
                    
                    
                    
                        <h3>Verso.</h3>
                    
                        <ol>
<li>ולם יבק לאם מוסי אלדמכור מלך פי הדה אלדאר ולא אסתחק</li>
<li>מוסי פיהא ארת בחכם כרוגהא ענהא באלביע לה קבל</li>
<li>מותהא בעדה סנין ולמא אלתמס מנה אצהאר דליל עלי</li>
<li>מא אדעאה אצהר מן ידה כתב ערביה תשהד במא קאלה</li>
<li>ולמא אלתמס מנה ביינה בעידי יש דכר אן ליס לה ביינה</li>
<li>בעידי ישראל ואנה לם תגר עאדה גירה פי אלביוע ואלשריה</li>
<li>ללאמלאך פי בלביס אן יסתצהר במסטור עבראני חתי יעתמד</li>
<li>הו מתל דלך ולמא אלתמס מן תגאר אלמדכורה אצהאר ביינה</li>
<li>תשהד לזוגהא במלכייה אלחצה אלמדכורה אצהרת מן ידהא</li>
<li>ורקה עבראניה פיהא שהאדאת בדיני ישראל לם יתבת פי בית דין</li>
<li>צחתהא ולא בטלאנהא וכאן קד אנתהא אלינא אנו בית דין</li>
<li>כבר הדה אלמנאזעה מן מדה מתקדמה וכתב פיהא</li>
<li>באלבחת מן אהל בלביס ענהא פלם יצהר אלא מא דכר פענד</li>
<li>דלך ראינא אנו בית דין מע מן חצר פי מושב בית דין דנן באלמופקה</li>
<li>בינהם פי הדה אלדעוי בדרך פשרה למא ראינאה פי דלך מן</li>
</ol>
                    
                        <h3>Right margin, perpendicular line.</h3>
                    
                        <p>אלמצלחה</p>
                    
                </div>
            
        </section>
    </body>
</html>
