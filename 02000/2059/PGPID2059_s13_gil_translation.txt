recto

(2−1) בשם אלוהים הנורא. אני כותב לך, אדוני ורבי, ייתן לך אלוהים אריכות ימים ויתמיד את גדולתך לך ואת שלומך,
 
מהבית, בה' באלול, שלומי טוב, ואני מאושר, תודה לאל ריבון העולמים.
ממש היום הגיע ה'קארב' של אלמפצל אלחיפי ממהדייה, והגיע
בו אבו יחיא בן אלסכא אלמהדוי (?), ואמר שהפליגו לפניו ה' אוניות, יביאן אלוהים
בשלום, ברצון האל; ובצאתו עמדו שאר האוניות להפליג. אלוהים יכתוב את
כולן לשלום. לא מצאתי עמו מכתב ממך, כי הפליג 'כיטי' לפניו. הוא אמר
ששותפך במצב מצוין. אדוני אבו אסחק ברהון ואביו וברהון בן אסמעיל
הפליגו ב'קארב' של בן אלמנג'י, ורק אצלם יש מכתבים ממך אלי. הגיע מכתב אל
אדוני אבו אסחק ברהון בן צאלח, והוא נמצא עם המכתבים. אני אטרח למענך בכל
מה שיגיע אליך, ברצון האל. ואין לי על מה לכתוב לך, כי את הידיעות
החדשות כבר כתבתי ; ברצון האל יהיה טוב. אני שולח לך את מיטב דרישות השלום.
ואני אוהבך ברוך שולח לך את מיטב דרישות השלום. כתבתי מכתב אל אדוני אבו אל
פרג' נסים, העתקה של מכתב שהגיע אליו, ואני רוצה שתיזהר בו ותשלח אותו
אליו; ותציין זאת במכתביך, ברצון האל, כדי שאדע שהגיע אליו; אשר לחדשות, 

recto, right margin
החדשות הן טובות, תודה לאל על זאת. אתה כותב על הבגדים; אם השהה מישהו כריכה .... לך עמו; מסתפק אני באמונתי באלוהים, וממנו אבקש עזרה.
verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו; ממרדכי בן מוסא. לביתו, ברצון האל. כרוך בו מכתב נסים בן בניה. 