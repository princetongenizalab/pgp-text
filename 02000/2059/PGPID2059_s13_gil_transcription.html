
<html>
    <head>
        <title>Transcription of Letter: T-S 8J20.17</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00017/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">בסם אללה אלעט'ים</span></li>
<li><span lang="he">כתאבי יאסיידי ומולאי אטאל אללה בקאך ואדאם עזך ותאיידך וסלאמתך</span></li>
<li><span lang="he">מן אלמסתקר לה' כלון מן אלול ואלחאל סלאמה ונעמה ואלחמד ללה רב אלעאלמין</span></li>
<li><span lang="he">ולמא כאן פי יומנא האד'ה וצל קארב אלמפצ'ל אלחיפי מן אלמהדיה ווצל</span></li>
<li><span lang="he">פיה אבו יחיי בן אלסכ'א אל[מ]הדוי(?) ודכר אן אקלע קבלה ה' מראכב אללה יאתי</span></li>
<li><span lang="he">בהא [סאלמה] אן שא אללה ותרך בקיה אלמראכב עלי אלאקלאע אללה יכתב</span></li>
<li><span lang="he">סלאמה אלגמיע ולם אגד לך מעה כתאב לאן אקלע כיטי קבלה ד'כר</span></li>
<li><span lang="he">אן צאחבך פי כל נעמה וסיידי אבו אסחק ברהון וואלדה וברהון בן אסמעיל</span></li>
<li><span lang="he">פי קארב בן אלמנגִי רכבו ומא ענדי כתבך אלי מעהם ווצל כתאב אלי</span></li>
<li><span lang="he">&nbsp;סיידי אבי אסחק ברהון בן צאלח והו מע אלכתב ואנא אחרס לך פי גמיע</span></li>
<li><span lang="he">&nbsp;מא יצל אליך אן שא אללה ומא ענדי מא אכתב לך בה ומא יתגדד מן</span></li>
<li><span lang="he">&nbsp;אלאכבאר כתבת בה וכיר יכון אן שא אללה קראת עליך אתם סלם</span></li>
<li><span lang="he">&nbsp;ואנא מחבך ברוך אכצך באתם סלם וכתבת כתאב אלי סיידי אבי אל</span></li>
<li><span lang="he">&nbsp;פרג נסים נסכה כתאב וצל אליה פאריד אלחפץ' בה ואנפאד'ה</span></li>
<li><span lang="he">&nbsp;אליה ותד'כרה פי כתבך אן שא אללה לאעלם וצולה אליה ואלאכבאר</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אכבאר צאלחה</span></li>
<li><span lang="he">וללה אלחמד עלי</span></li>
<li><span lang="he">דלך ותד'כר אל</span></li>
<li><span lang="he">אכסייא אן חבס</span></li>
<li><span lang="he">אחד רזמה</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; ] לך</span></li>
<li><span lang="he">ואללה וחסבי</span></li>
<li><span lang="he">תקתי באללה</span></li>
<li><span lang="he">ובה אסתעין</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00017/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסיידי ומולאי אבו יחיי נהראי בן נסים נ'ע'&nbsp; &nbsp; &nbsp; &nbsp; &nbsp; מן מרדכי בן מוסי נ'ע'</span></li>
<li><span lang="he">אטאל אללה בקאה ואדאם עזה ותאידה &nbsp; &nbsp; &nbsp; &nbsp; &nbsp; &nbsp; &nbsp; מסתקרה אן שא אללה &nbsp; &nbsp; &nbsp; &nbsp;דרגה כתאב נסים</span></li>
<li><span lang="he">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בן בנאיה</span></li>
</ol>
                    
                </div>
            
        </section>
    </body>
</html>
