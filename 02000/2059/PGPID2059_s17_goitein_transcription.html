
<html>
    <head>
        <title>Transcription of Letter: T-S 8J20.17</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.17</h1>

        <p>S. D. Goitein, Nahray‎ (in Hebrew).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00020-00017/canvas/1">
                    
                    
                    
                        <p>בסם אללה אלעטים</p>
<ol>
<li>כתאבי יאסיידי ומולאי אטאל אללה בקאך ואדאם עזך ותאיידך וסלאמתך</li>
<li>מן אלמסתקר לה כלון מן אלול ואל חאל סלאמה ונעמה ואלחמד ללה רב</li>
</ol>
<p>אלעאלמין</p>
<ol>
<li>ולמא כאן פי יומנא האדא וצל קארב אלמפצל אלחיפי מן אלמהדיה ווצל</li>
<li>פיה אבי יחיי בן אלסכא אלמהדוי ודכר אן אקלע קבלה ה מראכב אללה יאתי</li>
<li>בהא [סאלמה] אן שא אללה יתפק בקית אלמראכב עלי אלאקלאע אללה יכתב</li>
<li>סלאמה אלגמיע ולם אגד לך מעה כתאב לאן אקלע גירה קבלה דכר</li>
<li>אן צאחבך פי כל נעמה וסיידי אבי אסחק ברהון וואלדה וברהון אבן אסמאיל</li>
<li>פי קארב בן (בו ?) אלמנגי רכבו ומא ענדי כתבך אלי מעהם ווצל כתאב אלי</li>
<li>סיידי אבי אסחק ברהון בן צאלח והו מע אלכתב ואנא אחבס לך פי גמיע</li>
<li>מא יצל אליך אן שא אללה ומא ענדי מא אכתב לך בה ומא יתגדד מן</li>
<li>אלאכבאר כתבת בה וכיר יכון אן שא אללה קראת עליך אתם סלם</li>
<li>ואנא מחבך ברוך אכצך באתם אלסלם וכתבת כתאב אלי סיידי אבי אל</li>
<li>פרג נסים נסכה כתאב וצל אליה פאריד אלחפץ בה ואנפאדה</li>
<li>אליה ותדכרה פי כתבך אן שא אללה לאעלם וצולה אליה ואלאכבאר</li>
</ol>
                    
                        <h3>(margin)</h3>
                    
                        <ol>
<li>אכבאר צאלחה</li>
<li>וללה אלחמד עלי</li>
<li>דלך ותדכר אל</li>
<li>אכסייא אן חבס</li>
<li>אחד רזמה</li>
<li>א לך</li>
<li>ואללה וחסבי</li>
<li>תקתי באללה</li>
<li>בכפאיתה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00017/canvas/2">
                    
                    
                    
                        <h3>verso</h3>
                    
                        <p>לסיידי ומולאי אבי יחיי נהראי בן נסים נע מן מרדכי בן מוסי נע</p>
<p>אטאל אללה בקאה ואדאם עזה ותאיידה מסתקרה אן שא אללה דרגה</p>
<p>כתאב נסים</p>
<p>בן בנאיה</p>
                    
                </div>
            
        </section>
    </body>
</html>
