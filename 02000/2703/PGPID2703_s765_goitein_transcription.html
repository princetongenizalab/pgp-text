
<html>
    <head>
        <title>Transcription of Letter: ENA NS 22.17</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/23a5f51c-3fa0-4ba7-9c90-b93891389f09/manifest/canvas/2ab93482-340d-445a-9457-337e072d5961">
                    
                    
                    
                        <ol>
<li>בש</li>
<li>כתאבי אליך יאכי ואלעזיז עלי וענד[נא</li>
<li>אטאל אללה בקאך ואדאם נעמ[.</li>
<li>לו דהבת יאכי אשרח לך מא</li>
<li>לחקני פי הדה אלספרה לכנת</li>
<li>תרי ללדהר עגב עלי סלאמה</li>
<li>ואקל מא לחקני אני אקמת פי</li>
<li>פי כום אלבלך ארבע איאם</li>
<li>וחדי מעייד פי וסט אלבריה</li>
<li>באלגוע ואלעטש ואלכוף וכאף</li>
<li>כל מן פי אלבלד למא אן דכלת</li>
<li>יהנוני באלסלאמה ומא חצל לי</li>
<li>אכתר מן ט אראדב קמח</li>
<li>בעד אן עני אמות מן גהתהא</li>
<li>והי מא תכפא ואשתהי מנך אן</li>
<li>תערפני סער אלגלה פי מצר</li>
<li>כיף הי כאני לא אכד אן אכרג</li>
<li>שתרי קליל אן אכד בעד אלעיד</li>
<li>ומא תערף [ב]מא עלי קלובנא</li>
<li>מן גהתך פי הדא אלמועד ומא</li>
<li>אעתקדת אלא אנך תקום בימינך</li>
<li>ולו עלמת אנך מא תקום בימינך</li>
<li>מא כליתך תסאפר ווחק אלכרי[מה</li>
<li>לקד אלדי ענדי פי אלבית</li>
<li>מא תערף איש עלי קלובהם</li>
<li>מן גהתך ורגעו עליהא . .</li>
<li>וקאלו לי כנת מסאפר</li>
</ol>
                    
                        <h3>right margin, straight lines, 90’ to main text</h3>
                    
                        <p>חראם כנת תטלע אלי מצר תקדר מעך תעידו כלכם ומא תערף מא עלי קלובנא</p>
<p>מן גהתך ואנא מהני לך . .[. .] אלמועדים אללה תעאלי יעידהא עלינא ועליך סנין בכתרה</p>
                    
                        <h3>top margin, diagonal, upside down</h3>
                    
                        <p>ואן יגמע ביננא | ובינך פי כיר ועאפיה | אעלמך אני וגהת | צחבה</p>
<p>חאמל הדא | אלכתאב שקה סוסי | תתפצל תאכדהא | ותכליה [לא</p>
                    
                </div>
            
                <div data-canvas="https://figgy.princeton.edu/concern/scanned_resources/23a5f51c-3fa0-4ba7-9c90-b93891389f09/manifest/canvas/46a47d1a-6bab-41fe-82e0-8ba9df55571c">
                    
                    
                    
                        <h3>verso</h3>
                    
                        <ol>
<li>יכרגה/א/ מן ענדה חתי יאכד</li>
<li>מן צאחבה יד דרהם יב</li>
<li>חק צפו וקצארה וטרז וואגב</li>
<li>באב ודרהמין חק אלדי וצלהא</li>
<li>אלי מצר והו חאמל הדא אלכתאב</li>
<li>ולא תדפעו לה חבה לאנה אכד</li>
<li>חקה מני ואשתהי מן חצרתך</li>
<li>אכד כאלך אלדראהם מן צאחב</li>
<li>אלשקה יסתופי ג אלדי בקית לה ויבקא</li>
<li>יא תתפצל [[. . .]] תאכד לי בהא</li>
<li>ותציף מן ענדך אלבקיה רבע</li>
<li>קנטאר צהוד גיאד ואריד מנך</li>
<li>אן תתפצל תוגה לי קליל רטב</li>
<li>אמהאת ובאקתין נופר ואדיהא</li>
<li>קבל אלעיד ומא תחתאג וציה</li>
<li>וכאן עלי אני אוגה נ ספרגלה מא</li>
<li>וגדת מן יאכדהא מעה ואנא אן שאללה</li>
<li>אוגהא פי מא קרב קראת עליך</li>
<li>אלס תכץ כאלך אפצל אלס ותכץ</li>
<li>עני סת נעם אלס ונסים יקריך אלס</li>
<li>ומן ענדי פי אלבית יכצוך סלאם</li>
<li>ומא תערף מא עלי קלובהם מן</li>
<li>גהתך וכרימתך ואכוך ויכצוך</li>
<li>באלס ותכץ עני אלשיך אבו אלחסן</li>
<li>והרון אלס ואבו עלי בן אלקציר ואכוה אלס</li>
<li>אכי ואלעזיז עלי וענדי אלשיך אכוה וקיה</li>
<li>אבו אלכיר בר נסים נע אלסו פיה יעקב</li>
<li>אטאל אללה בקאה בן נסים</li>
</ol>
                    
                </div>
            
        </section>
    </body>
</html>
