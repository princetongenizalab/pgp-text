
<html>
    <head>
        <title>Transcription of Letter: T-S 10J13.24</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.24</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00013-00024/canvas/1">
                    
                    
                    
                        <h3>Recto:</h3>
                    
                        <ol>
<li>סלאם אללה תעאלי ורחמתה וברכאתה עלי אל</li>
<li>ולד אלעזיז כהר אברהם רבינו יצו [[אעלם]]</li>
<li>מן אמך תסלם עליך ואעלם באן אלדי בתעמלו</li>
<li>מא ביעגבני האדה וקת שי מן דא ואנתא</li>
<li>חאגג(?) מן מוצע למוצע ודל אייאם אלנאס</li>
<li>יעאשרו חתי אלגוים פי וקת מן האדה</li>
<li>ולא תטלת(?) פי פלוס והאוד(?) קד מא תקדר</li>
<li>ואקשע דל מזבח ע . . אנתא בס(?) יא</li>
<li>אבני אמתא אקשעך ואנצור וגהך</li>
<li>ואנתא סאלם ואן מא עגבתך שי</li>
<li>עשרת אבן עטאלה ארוח לבית</li>
<li>אוכתך פי מצר פי חווש אלמגארבה</li>
<li>ופיה קואטין ארצייה ומוואצע</li>
<li>פארגה ועייד ענדהא ואליהודי אלדי</li>
<li>בינפוק לאוכתך ינפוק לך וסתך</li>
<li>גאייה לענדכום ומא אתעווקת</li>
<li>אלא מן חביבה בנת אוכתך מצרובה</li>
<li>והיא תאלפה וקטעו להא אלכפן</li>
<li>וכול יום ירוחו מן אלחארה עראייס</li>
<li>ועורסאן מא אחוב אכבטך מן הום</li>
<li>ולא כם הום ויא בניי אללה אללה לא</li>
<li>תדכול חארה חתי ישיל אללה אל שדה</li>
<li>מן עלי ישראל ויא רחל טוולי רוחך</li>
<li>ומא הוא וקת שי מן דא ואדא מא</li>
<li>עאשרתי אהלך בקיתי תעאשרי</li>
<li>מין ואללה אללה פי רוחכום ושלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00013-00024/canvas/2">
                    
                    
                    
                        <h3>Verso (address of letter on recto):</h3>
                    
                        <ol>
<li>יצל ליד רבינו יצו</li>
</ol>
                    
                </div>
            
                <div data-canvas="https://geniza.princeton.edu/documents/2835/iiif/canvas/1/">
                    
                    
                    
                        <h3>Verso (response to letter on recto):</h3>
                    
                        <ol>
<li>סלאם אללה תע ורחמתה וברכתה ואזכת</li>
<li>חיאתה עלי אל ואלדה אל עזיזה מב</li>
<li>ועלי סתי מב ועלי כאלי יצ ועלי</li>
<li>אבו יצחק יצ ועלי אוכתי ועזיהא לי</li>
<li>פי יעקב ואללה יעלם איש חסינה</li>
<li>עליה ואיש אנקהרנא עליה וקת</li>
<li>אן גא בשאר ניבו(?) אכו אצורה</li>
<li>שמואל וזדתני קהרא בחאל [[חבי]]</li>
<li>חביבה אלא אללה יטלאע</li>
<li>לכצאילהא אל מליחה מעא</li>
<li>אומהא ומעא אנאס וקוטעת</li>
<li>אומהא מנהא ולשובבהא ויא</li>
<li>אמי למן תבעתי תואציני אעלמי</li>
<li>אן מא חאד יעאשרני אלא [[בט]]</li>
<li>בטמע ואל חאל מא פיה שאי</li>
<li>וסעא יא אמי לילת אן כרגת מן</li>
<li>בית חיים מא כרגת עלי יוסר קליל</li>
<li>ובותנא כולנא פי אל מרכב</li>
<li>ודיך אלילה מא חסבת רוחי אני</li>
<li>נצבח וחק חורוף הדה אלכתאב</li>
<li>קד מא נעמל המוציא וקלבת</li>
<li>תמית באל באך חתא לנוץ אליל</li>
<li>לולא עאן אללה עלייא ועברת</li>
<li>גווה מראמת אל מרכב וקומת</li>
<li>מן ראסי חתא לרגלי כאוץ פרק</li>
<li>וקומת בוכרה רוחת למבכה</li>
<li>תמית מן אלוקת ללוקת מא</li>
<li>טב לי זאד חתא עאן אללה</li>
<li>ברחמתה אל מקצוד באן</li>
<li>מא ראית פי עשרת חד כיר</li>
</ol>
                    
                </div>
            
        </section>
    </body>
</html>
