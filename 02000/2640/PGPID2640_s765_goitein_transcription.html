
<html>
    <head>
        <title>Transcription of Legal document: ENA 2727.31</title>
    </head>
    <body style="max-width: 860px; margin: auto">
        <h1>Transcription of Legal document: ENA 2727.31</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/80faae82-83b6-454e-a689-56f95b1f7255/manifest/canvas/b2f2d593-b8a1-403e-8de9-cf17705c57b9">
                    
                    
                    
                        <ol>
<li>נקול נחן אלשהוד אלואצעין כטוטנא אספל הדא אל אנה למ[א</li>
<li>כאן יום אלסבת ראש חדש טבת בבית הכנסת אלמעמור בבקי</li>
<li>ישראל כלאמה אן בלגני ען נסוה אנהם</li>
<li>יעאמלוא(!) באלרבית ולו אסתקר עליהם שהאדה אשהדתהם ופעלת</li>
<li>פי חקהם מא יגב בעד אן תקדמת לה סבתין קאל פי אחד בל</li>
<li>איצא [ ] יהוד שרבוא עלי מיני זמר ואנהם לם תסתקל [</li>
<li>שהאדה ולו אסתקלת לפעל פיהם אלואגב ופי אלאכרי קאל אן בלגה</li>
<li>] איצא אן נסוה מן אליהוד יתזוקוא ויתזינוא ויגלסוא פי אלאסואק</li>
<li>] אל ו אלגויים ואנהם לם תסתקל עליהם אלשהאדה ואטלב פי דלך</li>
<li>פקאל ענד דלך אבו אלחסן אלאסכנדראני פקאל לה מא ל קול אלדי</li>
<li>יקול רבינו בלגני בלגני ולו אסתקלת אלשהאדה או לם תסתקל אדא שהד</li>
<li>בשי אחצר אלמשהוד עליה ואסמע כלאמה ואסתתנא פאן לם יקבל</li>
<li>אולא מן לך בלגני ען קום מנהם אלדי אכתר אלגמאעה אכלה</li>
<li>פי הדא אלצמיר אלדי לא יצלח קולה לאן פי אלכניס קום גרבא מן ג אלדיאנה</li>
<li>פסמעוא ען קהל מ הדה אן דיאנהם סבת יונבהם בפסאד</li>
<li>בהם עלי מ סבת באן נסאהם יראבוא אן לם תסתקל ש ד</li>
<li>כמא דכרת פהדה שנאעה מן קאילהא ולא יגוז לך סמאעהא</li>
<li>מתל לשון הרע פכיף תוגיב אלגמאעה פי אלמלא במתל הדה אלשנא[עה</li>
<li>א ואעץ ואוגב באכתר מן הדא פקאל לה מא הדה צורה אלועץ אל</li>
<li>למ פקאל לה אלדיין תכתב יא גאהל ותס פר קלוב אלגמאעה פקאל</li>
<li>] א תלמיד חכמים ירגח קולי אן כאן מחאל או ליס במחאל ואן</li>
<li>] כמא קלת פקד אנדרת פי אל אלמתקדמה פי</li>
<li>] עליהא בעד אנדארך פהדא מא גרי להמא</li>
</ol>
                    
                </div>
            
        </section>
    </body>
</html>
