
<html>
    <head>
        <title>Transcription of Letter: Bodl. MS heb. f 101/41</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. f 101/41</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/f/canvas/ms-heb-f-101-41/1.json">
                    
                    
                    
                        <h3>Recto</h3>
                    
                        <ol>
<li><span lang="he">רקעתי אליך יאמולאי וסידי ואלעזיז עלי אטאל אללה</span></li>
<li><span lang="he">בקאך ואדאם עזך ותאיידך וסעאדתך</span></li>
<li><span lang="he">וסלאמתך ען חאל סלאמה ועאפיה ושוק</span></li>
<li><span lang="he">אליך שדיד גמע אללה ביננא עלי אפצ'ל אל</span></li>
<li><span lang="he">אחואל במנה וגודה אנה ולי דלך ואלקאדר עליה</span></li>
<li><span lang="he">אן שא אללה וממא אעלמך בה יאמולאי</span></li>
<li><span lang="he">אני וחק אבי כתיר אלסואל ענך אללה</span></li>
<li><span lang="he">יכתר פי ישראל מתלך וירחם מן כלפך</span></li>
<li><span lang="he">וי[בשר]ני ענה וישאהדני ענדה בקרוב בן</span></li>
<li><span lang="he">זכר ואנא מהני למולאי כתיר וקד כתבת</span></li>
<li><span lang="he">לבעץ' מן אצחאבנא ואנא אסאל ען</span></li>
<li><span lang="he">חצ'רתה כתיר ואהני מולאי באלסאעה'</span></li>
<li><span lang="he">אלמבארכה אללה יפרחך ולא ינדמך אבדא</span></li>
<li><span lang="he">וערפני יאמולאי אלשיך אבו אלפצ'ל אלסקלי</span></li>
<li><span lang="he">באן תרך לי ענד חצ'רתה קליל ש'ש' [[פית]]</span></li>
<li><span lang="he">פיתפצ'ל עלי מולאי כמא לם תכלא עואידה</span></li>
<li><span lang="he">מע גמיע אצחאבנא אלואצלין וכמא לם</span></li>
<li><span lang="he">יזל מתפצ'ל אבדא עלי ועלי גירי אחסן</span></li>
<li><span lang="he">אללה גזאך ועאנני עלי אדא מכאפאתך</span></li>
<li><span lang="he">פי ביעה במא קסם אללה תעאלה וישתרי</span></li>
<li><span lang="he">לי בתמנה [[נצר מן]] מחמודה טייבה</span></li>
<li><span lang="he">ותתפצ'ל אחיאך אללה עלי ואן כאן למולאי</span></li>
<li><span lang="he">חאגה ישרפני בקצ'אהא פאני אסר</span></li>
</ol>
                    
                        <h3>Right Margin</h3>
                    
                        <ol>
<li><span lang="he">מע צאחבנ[א]</span></li>
<li><span lang="he">אלאנדלסי באן</span></li>
<li><span lang="he">פיה כיר והו</span></li>
<li><span lang="he">מן כיאר</span></li>
<li><span lang="he">אצחאבנא</span></li>
<li><span lang="he">אלאנדלסין</span></li>
<li><span lang="he">וקד ערפנאה</span></li>
<li><span lang="he">פי כתבנא</span></li>
<li><span lang="he">לברכאת פאל[לה]</span></li>
<li><span lang="he">אללה ואן י[&nbsp; &nbsp; &nbsp; ]</span></li>
<li><span lang="he">מן הדא [</span></li>
<li><span lang="he">אלשם</span></li>
<li><span lang="he">אלמבורך לך</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">ותערפה</span></li>
<li><span lang="he">בפצלך באני</span></li>
<li><span lang="he">כתבת לחצרתך</span></li>
<li><span lang="he">פי דלך</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-101-41/2.json">
                    
                    
                    
                        <h3>Verso</h3>
                    
                        <ol>
<li><span lang="he">אלי מולאי וסידי אלשיך אבו סעיד                  עבדה</span></li>
<li><span lang="he">         ולד אלעפצי רחמה אללה                      יאשיהו בן אל</span></li>
<li><span lang="he">אטאל אללה בקאה ואדאם עזה                        דהבי</span></li>
</ol>
                    
                </div>
            
        </section>
    </body>
</html>
