
<html>
    <head>
        <title>Transcription of Letter: Bodl. MS heb. f 101/41</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. f 101/41</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2485/iiif/canvas/1/">
                    
                    
                    
                        <ol>
<li>רקעתי אליך יא מולאי וסידי ואלעזיז עלי אטאל אללה</li>
<li>בקאך ואדאם עזך ותאיידך וסעאדתך</li>
<li>וסלאמתך ען חאל סלאמה ועאפיה ושוק</li>
<li>אליך שדיד ומע אללה ביננא עלי אפצל אל</li>
<li>אחואל במנה וגודה אנה ולי דלך ואלקאדר עליה</li>
<li>אן שא אללה וממא אעלמך בה יא מולאי</li>
<li>באני .קאבי כתיר אלסואל ענד אללה</li>
<li>יכתר . . ישראל מתלך וירחם מן כלפך</li>
<li>ו. . . . ענה וישא. . . ענדה בקרוב כ. .</li>
<li>זכר ואנא מהני למולאי כתיר וקד כתבת</li>
<li>לבעץ מן אצחאבנא ואנא אסל ען</li>
<li>חצרתה כתיר ואהני מולאי באלסאעה</li>
<li>אלמבארכה אללה יפרחך ולא ינדמך אכרא</li>
<li>וערפני יא מולאי אלשיך אבו אלפצל אלסקלי</li>
<li>באן תרך לי ענד חצרתה קליל שש פית(!)</li>
<li>פיתפצל עלי מולאי במא לם תכלא עואידה</li>
<li>מע גמיע אצחאבנא אלואצלין וכמא לם</li>
<li>יזל מתפצל אבדא עלי ועלי גירי אחסן</li>
<li>אללה גזאך ועאנני עלי אדא מכאפאתך</li>
<li>פי ביעה במא קסם אללה תעאלה וישתרי</li>
<li>לי בתמנה [[נצר מן]] מחמודה טייבה</li>
<li>ותתפצל אחיאך אללה עלי אלאן כאן אלמולא</li>
<li>חאגה ישרפני בקצאהא פאני אסר</li>
</ol>
                    
                        <h3>right margin, diagonal, at 45’ to main text</h3>
                    
                        <p>מע צאחב[ | אלאנדלסי . . .[ | פיה כיר והו | מן כיאר | אצחאבנא | אלאנדלסין | וקד ערפנאה | פי כתבנא | לל. אן . . . | מן . . . | אלשם | אלמבורך</p>
                    
                        <h3>top margin, diagonal, upside down, at 45’ to main text</h3>
                    
                        <p>ותערפה | בפצלך באני | כתבת לחצרתך | פי דלך</p>
                    
                </div>
            
        </section>
    </body>
</html>
