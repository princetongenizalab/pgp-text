
<html>
    <head>
        <title>Transcription of Legal document: T-S 8J4.17</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00017/canvas/2">
                    
                    
                    
                        <ol>
<li>בחמשה בשבה דהוא תרי יומי בירח שבט</li>
<li>דשנת אלפא וארבע מאה ותרתי עשר שנין</li>
<li>למנין שטרות חצר אלי בית דין מ שמריה בר</li>
<li>מר חלפון נע וולדה מר' עלי הבחור דנן וגרי</li>
<li>בינהמא משאגראת פימא כאנא בצדדה</li>
<li>בדיני גוים וגיר דלך אסתקר אכרהא בינהמא</li>
<li>בחצרתנא בקנין שלם במנא דכשר למקניא</li>
<li>ביה ודלך אן יכתב עלי דנן לואלדה מ' שמריה דנן</li>
<li>אברא בדיני גוים קאטע חאסם לסאיר אלדעאוי</li>
<li>ואלמטאלבאת ואלפנון אלמטלובה מנה עלי ראי</li>
<li>אומות העולם וסננהם פי דלך בחסב מא</li>
<li>יכלץ ואלדה מן דיני גוים מן גמיע אלמעאני</li>
</ol>
<p>מן קבל אמה וגדתה לאמה [וג]דה לאמה וגירהם</p>
<ol>
<li>וליכן הדא אלאברא באראה בחצרה בית דין</li>
<li>עלי ידי אלחבר אלמעולה נט רחמ אלי אן יופיה</li>
<li>שמריה דנן לול[דה] מ' עלי דנן גמ[י]ע נצף</li>
<li>מא ימתלכה מן עין וערץ ועקאר [</li>
<li>סוי מא כאן מן רהאן דהבא ו[פצ]ה ו[נח]אס ומלבוס</li>
<li>פאדא אסתופא מ עלי דנן גמיע אלמסתקר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00004-00017/canvas/3">
                    
                    
                    
                        <h3>TS 8 J 4, f. 17c</h3>
                    
                        <ol>
<li>אלה ואלנצף אלמדכור לעילא //בעדים // תסלם מר</li>
<li>שמריה דנן חיניד הדה אלאברא אלמדכור</li>
<li>מן יד אלמעולה ולם יבק חיניד אלאמר מנהמא</li>
<li>עלי צאחבה טלב ולא דעוי בשום דבר</li>
<li>בעולם ואן תאבא מר שמריה דנן ען דפע</li>
<li>הדא אלנצף אלמדכור בעד אן יכתב עלי דנן</li>
<li>ולדה הדה אלאברא כאן עליה מעכשו לעניי</li>
<li>מצרים אלריבונין עשרין דינ' מצריה ואן</li>
<li>נכת מ עלי דנן ען כתב הדא אלאברי עמא</li>
<li>יכלץ ואלדה בנימוסי הגוים כאן איצא עליה</li>
<li>מעכשו עשרין דינ' לעניי מצרים וכדלך</li>
<li>אלתזם מ שמריה דנן לולדה דנן בעד חצול</li>
<li>הדא אלנצף אלמדכור ענדה אן //לא// יטאלבה בדיני</li>
<li>גוים בשי מן הדא אלנצף לא מן גהה ואלדת</li>
<li>עלי דנן ולא מן גירה וכאן אלשרט בינהמא</li>
<li>פי הדא אלנצף בעד כתבה אלאברי אן יכון</li>
<li>תחת כתם בית דין גמיע אלמוגוד ואלאתאת</li>
<li>חתי אלמלבוס אלדי עלי אבראנהם אול פאול</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00004-00017/canvas/4">
                    
                    
                    
                        <h3>TS 8 J 4, f. 17d</h3>
                    
                        <ol>
<li>יבאע אלכל ויקסם ואן אכתאר אחדהמא</li>
<li>אן יסתוגב שי מן אלמביוע בסויתה ובמא</li>
<li>יסוא פי אלנדי עלי אלגריב לם יקאדפה צאחבה</li>
<li>וקד אבטל מ שמריה דנן כל מודע וכל</li>
<li>תאויל געלה קבל הדא אלאסתקראר בכל</li>
<li>לישאני דבטלין רבנן בהון מודעי ותנאי</li>
<li>והם מ עלי דנן אבטל כל מודע וכל תאויל</li>
<li>געלה עלי הדה אלמואקפה (!) (צ"ל: מואפקה) ואקנינא אנן</li>
<li>בי דינא נשגיא מנהמא גמיעא ואשהדאנא</li>
<li>בכל מה דכתיב ומפרש לעילא שריר וקיים</li>
<li>ומה דהוה קדמנא כתבנא וחתמנא דליהוי</li>
<li>לזכו ולראיה תלי ביני שיטי מן קבל אמה</li>
<li>וגדתה לאמה וגדה לאמה וגירהם: בעדים:</li>
<li>לא: וקיימין כולהון ודין קיומיהון דמשטט</li>
<li>לא למילף מיניה יצחק ביר שמואל זל</li>
<li>הלל ביר' עלי זל עובדה (!) הכהן בר</li>
<li>יוסף ביר שלמה נע מבורך נע</li>
</ol>
<p>TS 8 J 4, f. 17c - See TS 8 J 4, f. 17b</p>
<p>TS 8 J 4, f. 17d - See TS 8 J 4, f. 17b</p>
                    
                </div>
            
        </section>
    </body>
</html>
