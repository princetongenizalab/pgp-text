recto

אני כותב לך, אחי היקר, ייתן לך אלוהים אריכות ימים ויתמיד את שלומך ואת כבודך, ממהדייה, בכ'
באלול. שלומי טוב, ואני בריא, תודה לאל על זאת. לא קיבלנו, אחי, במשך כל
החורף הזה מכתב ממך, והלוא נורע לנו שטבעו ספינות בנילוס, והייתי מודאג מאוד, והיו מן הבריות שעיכבו לנו (תשלומים),
אבל בטחתי באלוהים, והנה השבוע הגיע נושא מכתבים מאלכסנדריה ועמו
מכתבך שתאריכו חצי סיון, ובו אתה כותב על מצבך וששלום לך, יתמיד לך אותו אלוהים. הזכרת את עניין האירוסין
עם משפחה של בני טובים, יעשה לך אלוהים את הזמן הזה הטוב שבזמנים; אין לי ספק שהוריך היו שבעי רצון ממך בעת פטירתם,
על אשר זימן לך אלוהים את המזל להיות במקום הזה ; דעתך היא שהיתה הדעה הנכונה, כי המגרב כולו בזמן הזה
אינו שווה דכר. אקווה שאלוהים יעשה לך את הזמן הזה המאושר והמבורך שבזמנים, ואכן שימחתני ושימחת
את כל המכירים אותך. כתבת על הנחושת שאבדה, אלוהים ייתן לנו ולך חילופין. עוד כתבת על
ההכנסה בעד הפוך, וכי היה לברכה ; וכתכת על הלכה ועל עץ הבושם שקנית, וכי
הטענת אותם באוניות של מעצאד ושל עביד; ועוד כי פרקו את המשאוי שבאוניית מעצאד. אין לי ספק שגם
את האחר יפרקו. אבל אקווה שייסעו אנשים בדרך ברקה, ארוז אותו במשואים קטנים ושלח 
אותו בדרך לברקה, אולי יישאר לנו משהו מן התמורה בעדו, שנוכל לשלם החורף בעד סחורה,
כי הלוא אם יישאר באלכסנדריה, אחי, ותעבור שנה אחרי שנה, לא יהיה לנו שום רווח. עץ הכושם הוא
בצמצום אצלנו, יש לו ביקוש ורוצים אותו; ואני סבור שאתה לא תזניח זאת, אלא תשתדל בכל
כוחך ותשלח אותו בדרך ברקה, אלוהים ייתן בלבך ובלבנו מה שטוב, ולכל יש'; ואילו שני המשואים
של פשתים 'בוצירי' שנרטבו בג'רבה, תחילה לא מצאנו קונה אפילו בעד דרהם אחר, אבל טרחנו ושיפרנו אותן
והסתכמו בז' קנטארים. שלחתי אותן לבונה, אבל עד עכשיו אחי, חי אלוהים, לא קיבלתי מן התמורה שלהן פרוטה.
אבו אלפצל בן דאוד יודיעך זאת. אשר לג' המשואים ששקעו בנילוס, הן פשתים פחותות ומחירן
שישים דרהמים הקנטאר; וכאשר מגיעות ידיעות רעות, מצב הפשתים הולך ורע, חי אלוהים אחי,
רציתי לעשות הסבה בשבילך על סך נ' דינרים ולקנות לך בהם נאדות (שמן) ולשולחם אליך, אבל לא היו בהישג ידי,
כי התחילו לתבוע ממני מכל הצדדים, ונפל בחלקי אחרי מות הזקן, עליו השלום, ואחרי הפלגתך
דבר שלא ידעתי מעודי, שלא אכלתי ולא שתיתי ולא בזבזתי. נסתרה בינתי וביקשתי 
(24–25) להסתלק מן העולם הזה. פניתי בעניין זה אל אדוני הנגיד, ייתן לו אלוהים חיים, ומצאתי שהוא מתמצא בעניין, ושבה רוחי אלי אבל אחר כך הגיע מכתב האדון אבו אלטייב אל אבו אלפצל כן פרח,
 
עם ייפוי כוח לתבוע אותי. אבו אלפצל היה אז במהדייה ונפל המכתב לידי ברכאת
גיסו והראה אותו לאנשים, וגבהו ליבותיהם וזממו נגדנו, וכל מי
שהיה חייב כספים לזקן הצטרף למזימה נגדנו. וקיבלו את ייפוי הכוח ונתנו אותו לאדוני הדיין לקרוא אותו, נטר"ח,
וקיים אותו. אחרי כן פנו האנשים אליו, אבל הוא פעל כשורה והקפיא את העניין.
אדוני הנגיד כבר עמד לכתוב מכתב אל האדון אבו אלפרג', אבל לא הזדמן לו בשנה זו
לשלוח מכתב לפסטאט בשום אופן, על כן ציווה על אסחק בן חביב להביא לידיעתו את הצוואה.
היה אחר כך בדעתו של אסחק שלא לעלות עוד לפסטאט, ואמנם אמר לו (הנגיד), אין צורך שתעלה (לפסטאט) רק
בשביל המטרה הזאת. אחר כך ציווה זאת על האדון אבו נצר והאדון אבו סעד, כיוצא בזה, 
ואחר כך ציווה גם על שמריה בן אלמחארה בענייין זה. היפגש נא, אחי, אתם ותראה מהו 
המדובר בזאת ותכתוב לי את הדברים בידי כל נושא מכתבים שיגיע אלינו, וגם תישבע להם אתה בשמי
שכל מה שהם תובעים לא אכלתי ולא שתיתי, ומה שאני יודע בעניין זה גם הם יודעים אותו 
בדיוק כמוני, וכי זאת היא עסקת שותפות שמלאה לה היום שנה, ואולי אף יותר מזה.
חי אלוהים, אחי, כל רצוני הוא אך ורק לסלק את החוב ולהשתחרר מזה. אם ירצו (לתבוע) אותי אין מה לעשות. אכבד (את מה שיפסקו) ואשלח
את הסכום שיחליטו שאני חייב, כי כל רצוני הוא להשתחרר מזה. לא רציתי כלל לנגוע בסחורה זו
שהגיעה מארץ ישראל, אלא פנה אלי הנגיד, ייתן לו אלוהים שלום, ופנה אלי גם אבו אסחק, ואמרו לי: אל תנהג
בתוקפנות, כי יודעים הכריות את העניינים והם זוכרים אותם, ואין זאת הפעם הראשונה
שדברים כאלה מתרחשים אצלם. אקווה שלא יצריך אותי אלוהים לשום דבר שכזה. הגיע מכתב מבן סגמאר בנוגע אליך,
דהיינו שאתה מקלל את אדוני הנגיד, ייתן לו אלוהים שלום, והיה קשה עלי הדבר, אינני מאמין זאת
עליך, כי אתה לא היית רוצה (לעשות) דבר שכזה, לפגוע בכבודו של אדם בעל בעמיו מכובד שחי במקום אחר,
שאנו חייבים להתייחס אליו בכבוד ולהתייחס בכבוד לכל אדם המשרת אותו ; וכי איך ייתכן אחרת. ועוד : כתבת
על ענין אלשירג'י, באשר לק' הדינרים, וקיבלתי ממנו מכתב, ומכתב מבן בדיר ; מכתבים אלה שברו את לבי והדירו
שינה מעיני; אפילו שבאותו זמן הייתי מכין סכום כסף לשלוח אליו, בואו (של המכתב) הדאיג אותי, חי אלוהים, אחי, אילו
היה בידי סכום כסף שלי או של הבריות, הייתי אכן שולח לו ממנו, אבל חי אלוהים, אין בידי 
כסף, כי נפל עלי דבר; מכל מה שהגיע אלי בשנה זו לא נותרה אצלי אף פרוטה,
והכול חזר אליהם (אל הסוחרים) בהחלט בשלמות ובמלואו. כתבת לי שלקחת ק' דינרים 
שהוצאת על מה שהחלטת, שלם אפוא מטעמי ק' דינר, שיהיו שקולים, ותפסיק
את התביעה ממני; והלוא כבר חשפתי לפניך את המצב, ואתה מבין את הרמז. 
(54-53) באוניות הללו המתאחרות אשלח אף אני אליו איזה סכום; אולי יעזור אלוהים ואסלק את החוב. הייתי במשך כל הקיץ הזה בקירואן עד ששלחתי את הסחורה
 
של אדוני אבו אלפרג'; לאיש אצלנו לא התחשק השנה
לנסוע, אשר לאוניות האלה, הן ספרדיות, אנשים קנו אותן והעמיסו עליהן סחורות;
ולבותינו ולבות הבריות כולם יוצאים לברקה. אקווה שאלוהים יושיענו
ויושיעם. ועכשיו, אחי, בשם אלוהים, אל תשכח את החברות וזמן הנעורים
והלחם ודברי המתיקה שאכלנו. כי לעת שכזאת 

recto, right margin
(1–5) אני זקוק לך שתייצג אותי בכל מקום. ענה לי אפוא על מכתבי זה. מילה במילה, ותסדיר את המחלוקת עם בן עלאן, גם אתה בעצמך, וגם באמצעות 
(6–10) ידידיך, ואל ירגז עלי. אקווה שמאדוני הנגיד תיחסך הטרחה; מסור לאדוני אבו גאלב, חותנך, את מיטב דרישות השלום, כי אני מכירו ומכיר את 
(11–17) דודיו ואת יראת השמים שלהם. אלוהים יסייע שתסייעו זה לזה; נפלת למקום טוב. אני שולח לך, מכובדי, את מיטב דרישות השלום, ולכל הנתונים להשגחתך דרישות שלום, ולכל השואל עלינו דרישות שלום. 
 
verso
לאחי ואדוני אבו אלכיר, ייתן לו אלוהים אריכות ימים, בכבוד, זכריא בן תמאם נ''נ; אלוהים שומרו; מיחיא בן מוסא נ"נ מג'אני .... 