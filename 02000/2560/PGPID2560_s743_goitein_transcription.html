
<html>
    <head>
        <title>Transcription of Letter: Bodl. MS heb. d 68/108</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 68/108</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/2560/iiif/canvas/1/">
                    
                    
                    
                        <ol>
<li>על שמך</li>
<li>כתאבי יאסידי ומולאי אטאל אללה בקאך ואדאם סלאמתך וסעאדתך וצרף אל[אסיא</li>
<li>ענך ברחמתה מן אלאסכנדריה ליא בקין מן תשרי כתמה אללה עלינא ועליך באחסן [כאתמה</li>
<li>וערפנא ואיאך ברכתה ומא תחב עלמה אן מא אקדר אצף לך מא לחקנא פי אלמהד[יה</li>
<li>מן אלמשקה פי הדה אלסנה ומן אצחאבנא תעלם צחתה וכרגת ואנא האלך [. . . . . .</li>
<li>בעד אן וזנת עה דינ אללה יעגל בלכלף פאחב אנך תתפצל ותערפני איש פעלת</li>
<li>פי אלחריר אלדי כאן לי ענדך אן כנת בעתה תערפני איש צח פיה אמא אמר</li>
<li>אלברקלו אלפלפל אלדי כאן הנא ענד אלשיך אבו אסחק דכר לי אנה באעה</li>
<li>סער קה דינ אלחמל פתערפני אן כאן בקי ענדה מן תמנה שי אכתב אליה</li>
<li>ידפעה לי אגבה לך צחבתי אן שא אללה ואנא מנתצר וצול כתאבך וקד</li>
<li>אנפדת לך צחבה סידי אב עלי חסן בן תדרש אלדמשקי צרתין פיהם קק דינ</li>
<li>עדד וכמסה והי דנאניר נזאריה צרב אלמהדיה תתפצל ותעמל לי עלי בדלהא</li>
<li>בגואז אלבלד ותתרכהא לי ענדך אלי חין וצולי אן שא אללה קראת עליך אתם אלסלם</li>
<li>וסידי אבי יחיי נהראי אתם אלסלם וכנת עלי אני אכתב אליה כתאב לם אלחק</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ואנא מחבך | מוסי בן אבי אלחי נע | אכצך באתם אלסלם |</p>
<p>וקד תקדם כתאבי אליך | צחבה אלפיג יום ערבת | אלמועד</p>
<p>ומשרוח | פארגו וצולה אליך | ואנא אן שא אללה |</p>
<p>אתם לך בקיה | שרי צרתך | ואנפדהא לך | מע מא יפצל |</p>
<p>לך מנהא צחבה | מן יצל מן | אצחאבנא</p>
                    
                        <h3>top margin, diagonal lines at 180 degrees to main text</h3>
                    
                        <p>אן שא אללה | ושלום</p>
                    
                </div>
            
                <div data-canvas="https://geniza.princeton.edu/documents/2560/iiif/canvas/2/">
                    
                    
                    
                        <h3>verso. Address.</h3>
                    
                        <p>סידי ומולאי אבו אלפרג ישועה בן אסמאעיל מן מחבה דאוד בן עמאר נע בן עזרון</p>
<p>נע</p>
<p>אטאל אללה בקאה ואדאם סלאמתה וסעאדתה</p>
                    
                </div>
            
        </section>
    </body>
</html>
