recto

(ע"א — 1–2) על שמך; אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק כל רע
 
ממך, מאלכסנדריה, בכ' בתשרי, יחתום אותו אלוהים עלינו ועליך במיטב חותמו,
ויודיע לנו ולך את ברכתו. ומה שרצית לדעת: איני יכול לתאר לך את
הצרות שהיו לנו במהדייה השנה. אנשינו יודיעו לך בדיוק מה שקרה. יצאתי בהיותי על סף המוות,
אחרי ששילמתי ע"ה דינר, אלוהים ימצא לנו חילופיהם במהרה. אבקש ממך, כי תואיל להודיעני מה עשית בקשר
למשי שהיה לי אצלך ; אם מכרת אותו, הודיעני מה היתה ההכנסה ממנו. עניין
הברקלו פלפל שהיה כאן אצל האדון אבו אסחק: נמכר, לדבריו,
במחיר ק"ה דינרים המשאוי. הודע לי אם נשאר סכום מן התמורה בעדו, ואכתוב אליו
שימסור לי אותו, ואביאנו עמי, ברצון האל. אני מחכה לבוא מכתבך.
שלחתי לך עם אדוני אבו עלי חסן בן הרוש אלדמשקי, שני כיסים, ובהם קק"ז
מנויים, וחמישה, והם דינרים נזאריים, מטביעת מהדייה ; הואילה לטפל בשבילי בהמרתם 
למטבע מקומי, ותשאירם בשבילי אצלך עד שאבוא, ברצון האל. הריני מוסר לך את מיטב דרישות השלום,
ולאדוני אבו יחיא נהוראי, מיטב דרישות השלום; עמדתי לכתוב לו מכתב, אבל לא הספקתי.

recto, right margin
(1–7) ואני, אוהבך מוסא בן אבו אלחי נ"ע, שולח לך את מיטב דרישות השלום. שלחתי לך לפני כן מכתב עם נושא המכתבים ביום ערב המועד, מפורט, ואקווה שיגיע אליך. 
(15-8) אני, ברצון האל, אשלים לך בקרוב את קניית הכיס, ואשלח אותו אליך יחד עם העודף שיישאר לך אחרי כן, עם מי שיגיע מאנשינו, 
 
recto, top margin
ברצון האל. ושלום. 
 
verso
אדוני ורבי אבו אלפרג' ישועה בן אסמעיל נ"ע, ייתן לו אלוהים אריכות ימים ויתמיד את שלומו ואת אושרו. מאוהבו דאוד בן עמאר נ"נ בן עזרון. 