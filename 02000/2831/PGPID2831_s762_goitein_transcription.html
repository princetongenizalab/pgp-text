
<html>
    <head>
        <title>Transcription of Letter: T-S 10J13.19</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.19</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00013-00019/canvas/1">
                    
                    
                    
                        <ol>
<li>נחמו נחמו עמי יאמר אלהיכם וג</li>
<li>בשמ רחמכי ייי יהיה בכסלך ושמר רגלך מלכד</li>
<li>כי תלך במו אש לא תיכוה ולהבה לא וג</li>
<li>ורבצת ואין מחריד וחלו פניך רבים</li>
<li>והיה ראשיתך מצער ואחריתך ישגה וג</li>
<li>לא תאונה אליך רעה ונגע לא יקרב באהלך</li>
<li>כי מלאכיו יצוה לך לשמרך בכל דרכיך</li>
<li>קד כאן כתאבי תקדם אלי מולאי וסידי וקרה עיני אלשיך אלכרים</li>
<li>סעד אלמלך השר האדיר בישראל החכם והנבון אטאל אללה פי</li>
<li>דרגאת אלעז בקאה וכלד פי אלסעאדה ארתקאה ואזאל שגל</li>
<li>סרה וחזן קלבה וגעל אחואלה גמלתהא ותפאצילהא תנקצי</li>
<li>באלפרח ואלסרור וכפאני פיהא כל מחדור וגעלת הדה אל</li>
<li>רזייה אלעטמי אלדי נאלתה ונאלתנא מעה כאתמה אל</li>
<li>רזאיא ואלאחזאן וגעלהא מן צרוף אלדהר פי חפט ואמאן</li>
<li>וגמל אמה בני אסר בחיאתהא ולא אכלאהם מן גמאלהא</li>
<li>ועצדהא באלעז ואלתאייד וגעל סעאדתהא פי כל יום תתצאעף</li>
<li>ותזיד ורחם אלמולא אלואלד אלמנצרף הנאסף לבית עולמים</li>
<li>בחסד וברחמים תהא נשמתו צרורה בצרור החיים ותהא</li>
<li>מיתתו כפרה על כל עונותיו ועל כל עמו בית ישר וישבינו</li>
<li>עם הצדיקים והחסידים עם ישיני חברון עם משה ואהרן וילהמהא</li>
<li>וילהמנא גמיעא אלצבר ויעטם להא אלאגר עזא להא</li>
</ol>
                    
                        <h3>Right margin, perpendicular lines.</h3>
                    
                        <p>פי אלמולא אלואלד ולם יצלני ענה גואב ועגבת מן דלך וקלת פי נפסי לעלה לם יצל אליה ולא יקף | עליה ודנתי אותה לכף זכות ובעד דלך יא ולדי לולא אלמחבה להא ואלאיתאר לגלאלהא למא | עתבתהא ולולא ואללה מרצי ותנקל אחואלי לכאן כאדמהא יכון עוץ כתאבי הדא וכדאך אלהים יודע | באן אמלי ותעוילי</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00013-00019/canvas/2">
                    
                    
                    
                        <h3>Verso.</h3>
                    
                        <ol>
<li>לבוא ליראות בפני הקבר המקודש ולהתעפר בעפר לפניך</li>
<li>ולבכות עליו אוי לנו אחריו אוי כי סרו צלליו ונחרבו יאוריו ונהרסו</li>
<li>אוהליו וייי אלהים ירחמיהו ובמחיצת הישרים ישכיניהו ואמא</li>
<li>גיר דלך פאן אלצגאר אכותהא וצלו לילה אלגמעה אלי מצר והם שלום ו . . .</li>
<li>אללה יזכינא ללאגתמאע בהא בקרוב והי שלום יא מולאי קד כאן</li>
<li>בלגני ען מולאי אלחבר אנה חצל לי קליל סירג וקליל זית חאר ללמועד</li>
<li>וענד אלמועד ולם יצלני שי פאן אמכנהא תאמר אחד כדאמהא בלג</li>
<li>סלאמי וידכרה בדלך פלעלה ירסלה לי עלי אלעיד פלהא פי דלך עאלי</li>
<li>אלראי ואלדי אבשרהא בה אן אלשיך אלמופק ופקה אללה טלב ש . . .</li>
<li>אסיר אליה ודי אלדי . . . . . אל . . . . . . אלסלטאן אעז אללה נצרה ובעד</li>
<li>דלך וקע לה בה ואטלקה לה בגיר תמן (?) פ . ת . . אלגמאעה בדלך</li>
<li>וטלעו (?) אלמ . . מין ו . אלשיוך ושכרוה עלי דלך ו . . . . לה אעלמתך בדלך</li>
<li>ושלומך יגדל לעד</li>
</ol>
                    
                        <h3>Right margin, perpendicular lines.</h3>
                    
                        <ol>
<li>שומר אהבתו המתאוה לחזותו מבורך בר נתן החבר זל</li>
<li>יושם פדותו</li>
</ol>
                    
                        <h3>Bottom margin, straight lines.</h3>
                    
                        <ol>
<li>אדירנו נכבדנו אלעזר הכהן השר האדיר החכם והנבון</li>
<li>חמדת הנשיאות ינחמיהו אלהינו בנחמת ציון ושכלול</li>
<li>עיר אפריון ויבנה לו בית נאמן ויגזיעיהו גזע נבון</li>
</ol>
<ol>
<li>המודה חסדו</li>
<li>אוהבו מבורך</li>
<li>יושם פדותו</li>
</ol>
                    
                </div>
            
        </section>
    </body>
</html>
