
<html>
    <head>
        <title>Transcription of Letter: T-S 8J19.25</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.25</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00025/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תוכלת עלי אללה</span></li>
<li><span lang="he">כתאבי יאמולאי אלשיך אלגליל אטאל אללה בקאה ואדאם עזה ותאידה וסעאדתה וסלאמתה מן אבו</span></li>
<li><span lang="he">ציר ל//תסע// איאם בקין מן שעבאן ואלחאל סלאמה ואלחמד ללה רב אלעאלמין תקדמת כתבי</span></li>
<li><span lang="he">למולאי אלשיך אידה אללה פי מרכב רמצ'אן נסכתין ואחדא צחבת אבן אלרקי ואלתאניא</span></li>
<li><span lang="he">צחבת מנצור אבן אכת הרון אלפקיה ואשרחת לה פיהם גמיע מא אשתריתה ומא</span></li>
<li><span lang="he">עמלתה ואכדת עלי מולאי פי תוגיה דנא' ללמון ואלי אבן חיון ארגו אן דלך מני באל</span></li>
<li><span lang="he">קרב ואן כאן ועאיד אן באללה יאמולאי לם תנפד שי פלעל יגד מולאי מן ינפד לי מעה</span></li>
<li><span lang="he">לאני בקית מוחול נקתרץ מן דא דין ומן דא די'נ'ארין ומא וגדת אחד אן יפרג עני ואלדי אעלם&nbsp;</span></li>
<li><span lang="he">ביה מולאי אני חזמת אלי יומי הדה י'ד' עדלא ובקי ממיז לם יחזם ג' אעדאל ואנא גד כתאבי</span></li>
<li><span lang="he">&nbsp;הדא נחזמהא וקד אסתכרת אללה וחמלת פי מרכב אלטנסאוי אלכביר ח' אעדאל והו ידכן</span></li>
<li><span lang="he">&nbsp;אן ינחדר יום אלסבת אללה יכתב סלאמתה ומא מנעני לם נחמל פיה אלגמיע אלא קום</span></li>
<li><span lang="he">&nbsp;מצאו לסידי אבו מחמד מחפוץ' [[סאלוה אן לא]] //אני// נחמל פיה שוי ומא חמלת הדי אלח'</span></li>
<li><span lang="he">&nbsp;אעדאל אלא בחילה ובגיר עלם אחד אלא אן חמלת ואנפדת מעהא עלי אלא אן רמית ענד אל</span></li>
<li><span lang="he">&nbsp;מרכב ואנפד בעד זילך וראי מחפוץ וקאל לי מא כנת מעי פי אלחמל ליש חמלת והדה</span></li>
<li><span lang="he">&nbsp;כלה מן קום לא אגזאהם אללה כיר ואלתסע אעדאל אלבאקיה הנה שאכה עיסא אבן אל[&nbsp; &nbsp; &nbsp; ]</span></li>
<li><span lang="he">&nbsp;וקד אבא מנה אבן אלקברייא ט' בדינא' פאן תם דלך אלכרא אנא נסתכיר אללה ונחמלהא</span></li>
<li><span lang="he">&nbsp;מעה אללה יכתב אלסלאמה ואמא סער אלמרכב מא נדרי כיף קאטעוה ואנא נחרץ</span></li>
<li><span lang="he">&nbsp;ונטארח עלי סידי אבו מחמד מחפוץ' באן עסי יחמל לי פיה חמלין או חמל אללה</span></li>
<li><span lang="he">&nbsp;יגעל פי דלך אלכירא וחסן אלתופיק ואלדי אעלם ביה מולאי באן מא פי אלבלד תאגר</span></li>
<li><span lang="he">&nbsp;אן ישתרי [מ]ן באדיא כתאן והו פי וקתנא הדה מן י'ח' די'נ' אלא י'ט' אלי י'[ז'] אלי י'ו' גיר</span></li>
<li><span lang="he">&nbsp;אנהא מא הי תשבה נפץ' אול אלוקת [[אלחטב]] גיר אנה אלאחטאב ואחד פאן כאן למולאי</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">חאגה פי</span></li>
<li><span lang="he">שרא [</span></li>
<li><span lang="he">פי כתאב [</span></li>
<li><span lang="he">ראיג ויעל[ם]</span></li>
<li><span lang="he">פראחר מן [</span></li>
<li><span lang="he">הנה לאן</span></li>
<li><span lang="he">אלבלד</span></li>
<li><span lang="he">קד ברא</span></li>
<li><span lang="he">דכל אך למרלאי</span></li>
<li><span lang="he">&nbsp;עלי [</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;ללקאיד [</span></li>
<li><span lang="he">&nbsp;&nbsp;וסערה א[</span></li>
<li><span lang="he">&nbsp;מא יקול</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">אסמאעיל</span></li>
<li><span lang="he">מן ט'ו' חולה ואסעה</span></li>
<li><span lang="he">אללה תם אללה לא יכון</span></li>
<li><span lang="he">בד מן גואב כתאבי</span></li>
<li><span lang="he">במא אלדי יתקרר</span></li>
<li><span lang="he">עליה</span></li>
<li><span lang="he">חאל מולאי</span></li>
<li><span lang="he">ואנפאד אלרנאניר</span></li>
<li><span lang="he">פי מרכב רמצ'אן</span></li>
<li><span lang="he">&nbsp;&nbsp;או מע מן יראה</span></li>
<li><span lang="he">&nbsp;מולאי או יאכ'ד'</span></li>
<li><span lang="he">&nbsp;מולאי אלשיך</span></li>
<li><span lang="he">&nbsp;כתאב מן אבן</span></li>
<li><span lang="he">&nbsp;אלצקטי אלי סידי</span></li>
<li><span lang="he">&nbsp;אבי מחמד</span></li>
<li><span lang="he">&nbsp;מחפוץ' ואלי</span></li>
<li><span lang="he">&nbsp;סידי אבו אלכ'יר</span></li>
<li><span lang="he">&nbsp;נאגי באן ידפעה</span></li>
<li><span lang="he">&nbsp;לי עשרה דנ'א'</span></li>
<li><span lang="he">&nbsp;או מא אחתגת</span></li>
<li><span lang="he">&nbsp;אליה וידפע אליה</span></li>
<li><span lang="he">&nbsp;מולאי במצר</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00025/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">וכדלך אמר אבן חיון בקי לה ל' דינאר וקד דכרת לה אן נכתב לה ספתגה ארגו אנה יפעל דלך ומא</span></li>
<li><span lang="he">נחתאג נאכד עלי מולאי פי תוגיה מא ננחל מנה ואנא נתצבר לוקת צפר אצחאבנא והם יקולה אנהם</span></li>
<li><span lang="he">ינחדרו בעד אלסבת אללה יכתב סלאמתהם ומא נאכד עלי מולאי במא יאמר פיה אמא במגי</span></li>
<li><span lang="he">או באלשרא אללה ינפדה למא פיה אלכירא ברחמתה ועיני מתטלעה למא יצל למולאי מן אכבאר</span></li>
<li><span lang="he">אלגרב יכתב בהא ודרג כתאבי כתאב לאסמאעיל בן חאתם יקף עלי מא פיה קראת עלי</span></li>
<li><span lang="he">כאצת מולאי אתם אלסלם וסאדאתי אלאכוא ח&lt;ד&gt;סהם אללה אלסלם וסידי אלשיך אבי נצר דאוד</span></li>
<li><span lang="he">אידה אללה אלסלם ויעלמני מולאי חאל אצניעתה אבי &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; חסבי תקתי באללה וביה אסתעין</span></li>
<li><span lang="he">וקד עמלת מא רצמה מולאי פי תרקיע רוץ אלאעדאל וכדלך עמלת עלי גמיע זואמעהא</span></li>
<li><span lang="he">ואכצאמהא ואואנפהא אלמגרא כלה לחוטה יעלם מולאי דלך ליגעל אדא מן אללה בסלאמתהא</span></li>
<li><span lang="he">&nbsp;מן ישרף עליהא אללה יכתב סלאמתהא ואלסלם וכדלך מצית אלי בן חיון ואתבאסרת עליה</span></li>
<li><span lang="he">&nbsp;וקלת לה מא יצלח לי הדא אלכתאן קד גאני כתאב באן לא נשתרי כתאן פמן בעד עצים</span></li>
<li><span lang="he">&nbsp;יביעא אכדת מנה ס' רטל כתאן גייד והו יאמולאי יקע שראי מנה י'ט' די'נ'&gt;'</span></li>
<li><span lang="he">&nbsp;ואנא תסאני עלי מא אשתראו אצחאבנא אמס דינארין קנט מן אלחמל [[וסל&nbsp; ]] //רמצ'אן// וקד כנת</span></li>
<li><span lang="he">&nbsp;[מ]עול עלי אני נחמל פי אלשאכה וקד אכתראהא אבן אלקברייא מקאטעה ג' דנא' ונצף ואנא</span></li>
<li><span lang="he">&nbsp;ננצ'ר מרכב ומצ'אן ונוסקהא אן שא אללה ואנא מנתצר כתאב מולאי במא הו וננחדר אללה</span></li>
<li><span lang="he">&nbsp;אללה אלרואג אלאן ואלסלם</span></li>
<li><span lang="he">&nbsp;حضرة مولاي الشيخ الجليل أبي الفرج&nbsp; &nbsp; &nbsp; &nbsp; صنيعته بشر بن داود الفصطاط ان شاء الله</span></li>
<li><span lang="he">&nbsp;يعقوب ابن ابراهيم بن علان&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; عمره الله [</span></li>
</ol>
                    
                        <h3>Verso</h3>
                    
                        <ol>
<li><span lang="he">חצ'רת מולאי אלשיך אלגליל אבי אלפרג יעקב בן אברהם&nbsp; &nbsp; צניעתה &nbsp; בשר &nbsp; בן&nbsp; דאוד&nbsp; אלפצטאט</span></li>
<li><span lang="he">בן עלאן &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מגלסה [</span></li>
<li><span lang="he">אטאל אללה בקאה ואדאם עזה ותאידה וסעאדתה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אללה [</span></li>
</ol>
                    
                </div>
            
        </section>
    </body>
</html>
