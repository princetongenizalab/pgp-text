
<html>
    <head>
        <title>Transcription of Letter: T-S 8J19.25</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.25</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00019-00025/canvas/1">
                    
                    
                    
                        <ol>
<li>תוכלת עלי אללה</li>
<li>כתאבי יא מולאי אלשיך אלגליל אטאל אללה בקאה ואדאם עזה ותאידה וסעאדתה</li>
</ol>
<p>וסלאמתה מן אבו</p>
<ol>
<li>ציר לתסע איאם בקין מן שעבאן ואלחאל סלאמה ואלחמד ללה רב אלעאלמין</li>
</ol>
<p>תקדמת כתבי</p>
<ol>
<li>למולאי אלשיך אידה אללה פי מרכב רמצאן נסכתין ואחדא (!) בצחבת אבן</li>
</ol>
<p>אלרקי ואלתאניא</p>
<ol>
<li>צחבת מנצור אבן אכת הרון אלפקיח ואשרחת לה פיהם גמיע מא אשתריתה ומא</li>
<li>עמלתה ואכדת עלי מולאי פי תוגיה דנא' ללמון ואלי אבן חיון ארגו אן דלך</li>
</ol>
<p>מני באל</p>
<ol>
<li>קרב ואן כאן ועאיד מן אללה יא מולאי לם תנפד שי פלעל יגד מולאי מן ינפד</li>
</ol>
<p>לי מעה</p>
<ol>
<li>לאני בקית מוחול נקתרץ מן דא דינ' ומן דא דינארין ומא עדת אתר מן יפרג</li>
</ol>
<p>עני ואלדי אעלם</p>
<ol>
<li>ביה מולאי אני חזמת אלא (!) יומי הדה יד עדלא ובקי ממיז לם יחזם ג אעדל</li>
</ol>
<p>ואנא גד כתאבי</p>
<ol>
<li>הדא נחזמהא וקד אסתכרת אללה וחמלת פי מרכב אלטנסאוי אלכביר ח אעדאל והו</li>
</ol>
<p>ידכר</p>
<ol>
<li>אן ינחדר יום אלסבת אללה יכתב סלאמתה ומא מנעני לם נחמל פיה אלגמיע אלא</li>
</ol>
<p>קום</p>
<ol>
<li>מצאו לסידי אבו מחמד מחפוץ [[ ]] אני נחמלו פיה שוי ומא חמלת הדי</li>
</ol>
<p>אלח</p>
<ol>
<li>אעדאל אלא בחילא ובגיר עלם אחד אלא אן חמלת ואנפדת מעהא עלי אלא אן</li>
</ol>
<p>רמית ענד אל</p>
<ol>
<li>מרכב ואנפד בעד דלך וראי מחפוץ וקאל לי מא כנת מעי פי אלחמל ליש חמלת</li>
</ol>
<p>והדה</p>
<ol>
<li>כלה מן קום לא אגזאהם אללה כיר ואלתסע אעדאל אלבקיה הנה שאכת עיסא אבן</li>
</ol>
<p>א</p>
<ol>
<li>וקד אכא (צ"ל אכרא) מנה אבן אלקנדייה ט בדינא' פאן תם דלך אלכרא אנא</li>
</ol>
<p>נסתכיר אללה ונרסלהא</p>
<ol>
<li>מעה אללה יכתב אלסלאמה ואמא סער אלמרכב מא נדרי כיף קאטעוה ואנא נחרץ</li>
<li>ונטארח עלי סידי אבו מחמד מחפוץ באן עסי יחמל לי פיה חמלין או חמל</li>
</ol>
<p>אללה</p>
<ol>
<li>יגעל פי דלך אלכירא וחסן אלתופיק ואלדי אעלם ביה מולאי באן מא פי אלבלד</li>
</ol>
<p>תאגר</p>
<ol>
<li>אן ישתרי כראיא כתאן והו פי וקתנא הדה מן יח' דינ' אלי יד אלי יו גיר</li>
<li>אנהא מא הי תשבה נפץ אול אלוקת [[ ]] גיר אנה אלאחטא ואחד ואן כאן</li>
</ol>
<p>למולאי</p>
                    
                        <h3>margin</h3>
                    
                        <p>חאגה פי / שרא / פי כתו / ראיג ויטלב / סראחי מן / הנה לאן /</p>
<p>אלבלד / קד בדא / וכל אול מולאי / עלי / וקד / קט / ענד אל</p>
<p>/ / א / כל / / מן / קלק יר / וסערה א /</p>
<p>מא יקול / אסמאעיל / מן טו חולה ואסעה / אללה תם טלב לא יכון / ד ן גואב</p>
<p>כתאבי / במא אלדי יתקדר / עליה / חאל מולאי / ואנפאד אלדנאניר פי / מרכב</p>
<p>רמצאן / או מע מן יראה / מולאי או יאכד / מולאי אלשיך/ כתאב מן אבן /</p>
<p>אלצקטי אלי סידי / אבי מחמד / מחפוץ או אלי / סידי אבו אלכיר / נאגי באן</p>
<p>ידפעה / אלי עשרה דנא' / או מא אחתגת / ידה וידפע אליה / מולאי במצר</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00025/canvas/2">
                    
                    
                    
                        <h3>page b</h3>
                    
                        <ol>
<li>וכדלך אמר אבן חיון בקי לה ל דינאר וקד דכרת לה אן נכתב לה ספתגה ארגו</li>
</ol>
<p>אנה יפעל דלך ומא</p>
<ol>
<li>נחתאג נאכד עלי מולאי פי תוגיה מא ננחל מנה ואנא נתצבר לוקת צפר</li>
</ol>
<p>אצחאבנא והם יקולה אנהם</p>
<ol>
<li>ינחדרו בעד אלסבת אללה יכתב סלאמתהם [ומ]א נאכד עלי מולאי במא יאמר ביה</li>
</ol>
<p>אמא במגי</p>
<ol>
<li>או באלשרא ואללה ינפדה למא פיה אלכירא ברחמתה ועיני מתטלעה למא יצל</li>
</ol>
<p>למולאי מן אכבאר</p>
<ol>
<li>אלגרב יכתב בהא וד[ר]ג כתאבי כתאב לאסמאעיל בן חאתם יקף עלי מא פיה</li>
</ol>
<p>קראת עלי</p>
<ol>
<li>אצח מולאי אתן אלסלם וסאדאתי אלאכוא חסהם אללה אלסלם וסידי אלשיך אבי</li>
</ol>
<p>נצר דאוד</p>
<ol>
<li>אידה אללה אלסלם ויעלמניי (!) מולאי חאל צניעתה אכי חסבי ותקתי באללה</li>
</ol>
<p>וביה אסתעין</p>
<ol>
<li>וקד עמלת מא רסמה מולאי פי תרקיע רוץ אלאעדאל וכדלך עמלת עלי גמיע</li>
</ol>
<p>זואמעהא</p>
<ol>
<li>ואכצאמהא וגואנבהא אלמגרא כלה לחוטא (!) יעלם מולאי דלך ליגעל הדא מן</li>
</ol>
<p>אללה בסלאמתהא</p>
<ol>
<li>מן ישרף עליהא אללה יכתב סלאמתהא ואלסלם וכדלך מצית אלי בן חיון</li>
</ol>
<p>ואתכפרת עליה</p>
<ol>
<li>וקלת לה מא יצל אלי הדא אלתמן קד גאני כתאב באן לא נשתרי כתאן פמן בעד</li>
</ol>
<p>עצים</p>
<ol>
<li>עצים אכדת מנה ס רטל כתאן גייד והו יא מולאי יקע שראי מנה יט דינא'</li>
<li>א חסא עלי מא אשתראה אצחאבנא אמס דינארין ונצ' מן אלחמל //</li>
</ol>
<p>רמצאן //</p>
<ol>
<li>אעול עלי אני נחמל פי אלשאכה וקד אכתראהא אבן אלקנדייה מקאטעה ג דנא'</li>
</ol>
<p>ונצ' ואנא וקד כנת</p>
<ol>
<li>מ]נתצר מרכב רמצאן ונוסקהא אן שא אללה ואנא מנתצר כתאב מולאי כמא הו</li>
</ol>
<p>וננחדר אללה</p>
<ol>
<li>אללה אלחאג (?) אלאן ואלסלם</li>
</ol>
<p>سيدى موﻻى الشيخ الجليل ابى الفرج صنيعته بشر بن داود الفسطاط ان شاالله</p>
<p>يعقوب بن ابرهيم بن علان عمره الله تعالى</p>
<p>חצרת מולאי אלשיך אלגליל אבו אלפרג יעקב בן אברהם צניעתה בשר בן דאוד</p>
<p>בן עלאן אלפצטא[ט</p>
<p>אטאל אללה בקאה ואדאם עזה ותאידה וסעאדתה מגלסה [</p>
<p>על [</p>
                    
                </div>
            
        </section>
    </body>
</html>
