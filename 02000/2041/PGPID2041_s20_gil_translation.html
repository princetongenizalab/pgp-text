
<html>
    <head>
        <title>Hebrew Translation of Letter: T-S 8J19.25</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J19.25</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00025/canvas/1">
                    
                    
                    
                        <h3>recto</h3>
                    
                        <ol>
<li>(2-1) בוטח אני באלוהים. אני כותב לך, אדוני ורבי הנכבד, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך, מאבו</li>
<li> </li>
<li>ציר, ב־19 בשעבאן. שלומי טוב, תודה לאל ריבון העולמים. שלחתי לך לפני כן מכתבים,</li>
<li>אדוני ורבי, יעזור לך אלוהים, באוניית רמצאן, בשתי העתקות, האחת עם אבן אלרקי והאחרת </li>
<li>עם מנצור בן אחות הרון ה'פקיה', ופירטתי לך בהם כל מה שקניתי ומה</li>
<li>שסידרתי, וזירזתיך, אדוני, לשלוח כסף להוצאות, ולאבן חיון, אקווה שהם</li>
<li>בדרך אלי. אבל אם חס ושלום, אדוני, לא שלחת כלום, תמצא אולי, אדוני, מישהו שתשלח לי עמו,</li>
<li>כי אני שקוע בבוץ, לווה מזה דינר ומזה שני דינרים, אבל לא מצאתי איש שיושיעני. והריני מודיע</li>
<li>לך, אדוני, שעד היום הזה ארותי י"ד משואים; ונשארו ממוינים, שטרם נארזו, ג' משואים, ולמחרת מכתבי</li>
<li>זה אארוז אותם. וביקשתי את חסדי אלוהים ושלחתי באוניית אלטנסאוי הגדולה ח' משואים, והוא אומר</li>
<li>שתפליג בשבת, אלוהים יכתבנה לשלום. ואשר מנע ממני לשלוח בה את הכול הוא רק שאנשים</li>
<li>הלכו אל אדוני אבו מחמד מחפוט (מחוק; וביקשו ממנו שלא) שאני אשלח (באונייתו) את שלי. שלחתי את ח'</li>
<li>המשואים האלה רק בתחבולה, לא ידע עליהם איש עד ששלחתים; ושלחתי אותם בתנאי שאשליך אותם על יד</li>
<li>האונייה. ואחר כך שלח אחרי מתפוט, ואמר לי: לא היית אתי ברשימת המשלוחים, למה שלחת?</li>
<li>כל אלה בגלל האנשים, אל ייתן להם אלוהים גמול טוב. ואשר לתשעת המשואים שנותרו כאן ב'שאכה' של עיסא אבן ....</li>
<li>סירב לקבלם ממנו אבן אלקברייה (במחיר) ט' בדינר; אם יסתדר אפוא בשכירות זו, אבקש את חסדי אלוהים ואשלח אותם</li>
<li>עמו, אלוהים יכתבם לשלום. ואשר למחיר (ההובלה) באונייה, אינני יודע איך קבעו אותו; אני אשתדל</li>
<li>ואלחץ על אדוני אבו מחמד מחפוט, אולי יוביל לי באונייתו שני משואים או משאוי, אלוהים </li>
<li>ישים זאת לטובה ולמזל טוב. אודיעך, אדוני, כי אין בעיר סוחר</li>
<li>שיקנה פשתים מהאיכרים, והן בזמן הזה מי"ח דינר עד י"ט, ועד י"ז ועד י״ו, אלא</li>
<li>שאין הן דומות לניפוט של תחילת העונה, אלא יש בהן עצים, כולן כאחת. אם יש לך, אדוני, </li>
</ol>
                    
                        <h3>recto, right margin</h3>
                    
                        <p>צורך לקנות .... (תודיע לי) במכתב .... חוזר, והלוא ידועה לך שמחתי .... כאן כי העיר כבר התחילה .... מה שאומר </p>
<p> </p>
                    
                        <h3>recto, top margin</h3>
                    
                        <p>(9-1) אסמעיל, מט"ו בקירוב; ועכשיו אני משביעך באלוהים שוב ושוב, חייב אתה להשיב על מכתבי ולכתוב לי מה שתחליט על עניינך, ותשלח לי כסף באוניית רמצאן </p>
<p>(22-10) או עם מי שתמצא לנכון, אדוני, או תיקח, אדוני ורבי, מכתב מאבן אלסקטי אל אדוני אבו מחמד מחפוט ואל אדוני אבו אלכיר נאג'י שימסור לי עשרה דינרים או כמה שיהיה לי צורך ותשלם לו, אדוני, בפסטאט. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00025/canvas/2">
                    
                    
                    
                        <h3>verso</h3>
                    
                        <ol>
<li>כיוצא בזה עניין אבן חיון: יש לו יתרה לזכותו של ל' דינרים ואמרתי לו שנכתוב לו המחאה. אקווה שתעשה זאת. ואין</li>
<li>צורך שאורז אותך, אדוני, שתשלח דברים שנשווק. אני אמתין עד זמן הנסיעה של אנשינו, והם אומרים</li>
<li>שייסעו אחרי השבת, אלוהים יכתבם לשלום; לא אלחץ עליך אדוני בנוגע להוראותיך, או שתבוא</li>
<li>או שנקנה, אלוהים יכוון אותך בדרך הטוב ברחמיו. עיני נשואות ליריעות שתגענה אליך, אדוני,</li>
<li>מן המגרב, כתוב לי אותן. כרוך עם מכתבי מכתב לאסמעיל בן חאתם, קרא מה שכתוב בו, הריני שולח לך,</li>
<li>אדוני הנכבד, את מיטב דרישות השלום, ולרבותי אחיך, אלוהים שומרם, דרישות שלום, ולאדוני ורבי אבו נצר דאוד,</li>
<li>יעזור לו אלוהים, דרישות שלום; והודע לי, אדוני, מה עניין עוזרך אבו .... מסתפק אני באמונתי באלוהים וממנו אבקש עזרי.</li>
<li>עשיתי, אדוני, כאשר ציווית בעניין סגירת ראשי המשואים, וכיוצא בזה מרחתי על כל קשריהם</li>
<li>וקצותיהם ועדריהם טין אדום, הכול למען שמירת (רכושך), דע זאת, אדוני, כדי שתטיל - אם יגיעו בשלום, בחסדי האלוהים -</li>
<li>על מישהו שישגיח עליהם; אלוהים יכתבם לשלום. דרישות שלום. ועוד: הלכתי אל בן חיון והתלוננתי אצלו</li>
<li>באומרי : 'פשתים אלה אינן טובות; קיבלתי מכתב שלא אקנה פשתים כי יהיה קשה עד מאוד </li>
<li>למכור אותן. קניתי ממנו ס' רטלים פשתים טובות, קניתי ממנו עד עכשיו בי"ט דינר</li>
<li>ורע בעיני מה שקנו אנשינו אתמול בשני דינרים הקנטאר, מן המשלוח של רמצאן. והיה</li>
<li>בדעתי לשלוח ב'שאכה', אבל שכר אותה אבן אלקברייה וקבעו ג' דינרים וחצי; אבל אני </li>
<li>(15–16) אשמור על אוניית רמצאן ואעמים אותם בה, ברצון האל. אני מחכה למכתב ממך, אדוני, מה שאתה (מצווה) ואסע; השבעתיך באלוהים, תמהר עכשיו (לכתוב לי), ושלום. </li>
<li> </li>
</ol>
                    
                        <h3>verso, address</h3>
                    
                        <p>הדרת אדוני ורבי הנכבד אבו אלפרג' יעקוב בן אברהים בן עלאן, משולייתו בשר בן דאוד; לפסטאט, יקיים אותה אלוהים, ברצון האל. (כיוצא בזה בכתב עברי); מושבו …. אלוהים .... </p>
<p> </p>
                    
                </div>
            
        </section>
    </body>
</html>
