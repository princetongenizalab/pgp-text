
<html>
    <head>
        <title>Transcription of Letter: CUL Or.1080 J40</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J40</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00040/canvas/1">
                    
                    
                    
                        <h3>ULC Or 1080 J 40, ed. Gil, Palestine, pp.508-509 (Doc. #597), C.B. 10-13-87 (p)Letter of a woman from Ascalon to the dayyan Hiyya b. Isaac,approximately 1135.</h3>
                    
                        <ol>
<li>אלעבדה אבנה הלאל אלמערוף</li>
<li>בשיך אליהוד קאצדה אלי אללה [תעאלי]</li>
<li>פי כתוב ללסעיד [פי אמר אכיהא]</li>
<li>סעד אלמקים בעסקלאן</li>
<li>בשמ רחמ</li>
<li>קד געל אלכאלק תעאלי דכרה ותקדסת אסמאה קד געל הדרת כבוד</li>
<li>גדלת קדשת מרור יחיי השר הנכבד הוד השררה זקן התפארה</li>
<li>שר בית ישראל העומד מנגד לעזור את ישראל מלגא לכל קאצד וכהפא</li>
<li>לכל מלהוף ואלבארי גל תנאה ידים נעמה עליהא ויתבת איאמהא</li>
<li>ויוצל איאמהא באיאם אלגואל ולא יגלק באבהא פי וגה אחד מן ישראל</li>
<li>ויגעל לה[א] מא תפעלה כקרבן כליל עלגבי (!) המזבח פאן מא בקי אליו[ם]</li>
<li>לישראל סואהא אללה תעאלי יסתגיב פיהא צאלח אלדעא וכן יהי רצון</li>
<li>אלעבדה אלממלוכה תנהי אליה אנהא אמראה גריבה מן אהל</li>
<li>עסקלאן ולהא פי עסקלאן אכוין אחדהם כאדם לליהוד יקול לה</li>
<li>סעד ומא ללעבדה חיי שעה ולא מא תמון בה אטפאלהא אלא מן [אללה]</li>
<li>ומנהם וקד בלגהא אנהם פי צר כביר וצאר יעתמד א[ ]</li>
<li>וקד אנקטע באלעבדה והלכת באלגוע בסבב אשתגאלהם ענהא</li>
<li>וקד אנפדו יסתגירו באללה ובחצרתהא ויקצדו פי כתאב ללסעיד</li>
<li>באלאשתמאל עליהם ורעאיתהם ואלמנע מן אדיתהם וחמאיה</li>
<li>גאנבהם וקד טרחת אלעבדה נפסהא עלי אללה ואליהא פי נגאז</li>
<li>דלך פאנהא גריבה ומא להא באב תקצדה אלא אללה ובאבהא אל</li>
<li>כרים פתפעל מעהא מא יקרבהא אלי אללה סבחאנה ותצטנע</li>
<li>עבידהא ולהא אדאם אללה סעאדתהא עלו אלראי פי מא תפעלה</li>
<li>מע עבידהא ושלום הדרתה יגדל לעד נ[צח] סלה ישע רב</li>
</ol>
                    
                </div>
            
        </section>
    </body>
</html>
