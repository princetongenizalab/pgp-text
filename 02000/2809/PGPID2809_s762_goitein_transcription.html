
<html>
    <head>
        <title>Transcription of Letter: T-S 10J12.14</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00014/canvas/1">
                    
                    
                    
                        <ol>
<li>בשם אלה אלרחמאן אלרחים</li>
<li>כתאבי אליך יא ואלדי ואלעזיז עלי וענדי אטל אלה בקכ ואדם</li>
<li>עזכ ותאידכ ושׂעאתדכ ושׂלאמתכ ונעמתכ ואני בטול</li>
<li>אשׁוק אליכ ולא זאל מע אכותה חתא אלתהא ושׂמענא</li>
<li>ענכ חדית וגמנא כתיר מן אמראתכ אלמטלקה ומא לה</li>
<li>אגרה אן ידכל אלא ענדכ ולונה חאצר ענדכ כאן קד</li>
<li>בלאהם בלבלא אבנכ אבו למונא שׁידיד אשוק אליכ</li>
<li>ואנה זאל ען מא כאן ואנה תזוג ביהודייאה ווזן אגאליה</li>
<li>בלקאהרת אלמעזייה ואבני אבו לעלא שׁדיד אשׁוק</li>
<li>אליכ ואנה ישׂאל ענכ כתיר ואנה מע אהלה אלדי</li>
<li>תערפהא מא כלית כלפכ אלא רגאל ראשׂכ משׁחאל</li>
<li>בהם ואבנכ אלצגיר פארק אכותה וה{ו}ה נאזל פי מצר</li>
<li>פי בית צאלח אלדי כאן רפיקכ פי מניה זפתא והוה יש[אל</li>
<li>ענכ ויפתרכ וצלח ירצ{א} בטלק [ . . . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00014/canvas/2">
                    
                    
                    
                        <h3>Verso.</h3>
                    
                        <ol>
<li>צאמן בלקצ{א} גזאהו אלה כיר . ען אבנכ אלצגי[ר</li>
<li>פמא מראפק גירה . י מן הונא(?) משׂכארין(?) פאשתה[י</li>
<li>יתצל אבנכ אלצגיר אלא בית צאלח אלדי הוה מקים</li>
<li>ענדה פי האדא אלזמאן פלקצאצבה אריד מן</li>
<li>אכוה אבלעלא ובלמנא משׁתרכ לבן כלתה הבה</li>
<li>והבה ישׂאל ענכ כתיר והוה שׁדיד אלשוק אליכ(!)</li>
<li>ומאתת אמראתה וכלפת אלצגיר אלדי תערפה</li>
<li>וקעודכ דלזמאן כמל איש תעמל ולונכ תכוד</li>
<li>אהלכ ותכרג לענדהם יתמלו בכ קבל ופאת</li>
<li>עינכ ותפרח בהם בקית אלעמר אלדי קד בקי</li>
<li>ולולא אדניא מרבטה כאן קד דכל אלא ענדכ והלאל</li>
<li>אלל]אדקי שׂאל ענה הוה ואולאדה ותכאברני מא</li>
<li>. . . . ] שׂרעה קבל אתצאלה אלא בית צלח פמא יעמל</li>
</ol>
                    
                </div>
            
        </section>
    </body>
</html>
