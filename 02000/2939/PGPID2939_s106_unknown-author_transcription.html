
<html>
    <head>
        <title>Transcription of Letter: T-S 10J19.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J19.3</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00019-00003/canvas/1">
                    
                    
                    
                        <ol>
<li>בסם אללה אלעטים</li>
<li>כתאבי יא סידי ומולאי אטאל אללה בקאך ואדאם עזך ונעמך וסעאדתך [ . . . . . . . . ] . . . ך מן אל</li>
<li>אסכנדריה ליא כלון מן תמוז ואלחאל סלאמה ונעמה בבקאך ולת . [ . . . . . . . ] ל . . מן וצל</li>
<li>כתאבך ווקפת מנה עלי מצמון סלאמתך אדאמהא אללה לך במנה וכרמה דכרת אמר אלסדס דינ</li>
<li>אלדי זאד עליך גבאר פי אלחואיג וקד אגתמעת מעה וקאל מא כנת חאצר גיר אן אנא</li>
<li>אדא חמלת מעי שי חאסבתך בה ולם אצתטיע(!) אקבץ מנה שי וכדלך אלעלאבה אל</li>
<li>מצאחף תתסלמהא כרפאן מעה ארגו וצולהא אליך וקד יא מולאי כתבת לאבי יצחק יעקוב</li>
<li>בן אסמעיל עדה כתב ואכדת עליה פי מא דכרתה וכתבת לה במא פי אלתדכרה אלדי</li>
<li>תרכת ענדי גיר אן לם יתים אקלאע ללאצטול ולא ללמראכב אללה תעלי(!) יגעל אל</li>
<li>עאקבה ללכיר וארגו אן קבצת מא כאן מע זנדג . . סאלם וקד סאלת אבי יחיי פי אלדינ אלדי</li>
<li>דכרת קבצה מנה ללכניסיה לידפע לי שי לאנה קאל מא מי פי האדא אלוקת שי קראת</li>
<li>עליך אלסלאם וסידי אבי אלכיר ואבי אברהים וכדלך עני מולאי אלשיך אבי זכרי אלטביב</li>
</ol>
                    
                        <h3>Right margin, diagonal lines written upside down.</h3>
                    
                        <ol>
<li>אדאם אללה</li>
<li>עזה</li>
<li>ונו . . ה</li>
<li>וסידי</li>
<li>אבי אל</li>
<li>פצל</li>
<li>אכיך</li>
<li>אלסלם</li>
<li>לסידי ומ[ולאי . . . . . . . . . ] . אסחק בן עלי ננ מגאני מן אברהים בן פראח</li>
<li>אטאל אל[לה בקאה ואדאם ע]זה ותאידה וסעאדתה ננ אסכנדראני</li>
</ol>
                    
                </div>
            
        </section>
    </body>
</html>
