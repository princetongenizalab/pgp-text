
<html>
    <head>
        <title>Transcription of Letter: T-S 10J19.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J19.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00019-00003/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בסם אללה אלעטים</span></li>
<li><span lang="he">כתאבי יאסידי ומולאי אטאל אללה בקאך ואדאם עזך ותאידך וסעאדתך [וסלאמתך ונ]עמאך מן אל</span></li>
<li><span lang="he">אסכנדריה לי'א' כלון מן תמוז ואלחאל סלאמה ונעמה בבקאך ואלחמד ללה רב א]לעאלמין וצל</span></li>
<li><span lang="he">כתאבך ווקפת מנה עלי מצ'מון סלאמתך אדאמהא אללה לך במנה וכרמה דכרת אמר אלסדס די'נ'</span></li>
<li><span lang="he">אלדי זאד עליך גבאר פי אלחואיג וקד אגתמעת מעה וקאל מא כנת חאצ'ר גיר אן אנא</span></li>
<li><span lang="he">אדא חמלת מעי שי חאסבתך בה ולם אצתטיע(!) אקבץ' מנה שי וכדלך אלעלאוה אל</span></li>
<li><span lang="he">מצאחף חמלהא כרפאן מעה ארגו וצולהא אליך וקד יאמולאי בקית לאבי יוסף יעקוב</span></li>
<li><span lang="he">בן אסמעיל עדה כתב ואכדת עליה פי מא דכרתה וכתבת לה כמא פי אלתדכרה אלדי</span></li>
<li><span lang="he">תרכת ענדי גיר אן לם יתים אקלאע ללאצטול ולא ללמראכב אללה תעאלי יגעל אל</span></li>
<li><span lang="he">&nbsp;עאקבה לכיר וארגו אן קבצ'ת מא כאן מע צותית(!) סאלם וקד סאלת אבי יחיי פי אלדי'נ' אלדי</span></li>
<li><span lang="he">&nbsp;דכרת קבצ'ה מנה ללכניסיה לם ידפע לי שי לאנה קאל מא מעי פי האדי אלוקת שי קראת</span></li>
<li><span lang="he">&nbsp;עליך אלסלאם וסידי אבו אלכיר ואפי אתם אלסלם ותבלג עני מולאי אלשיך אבי זכרי אלטביב</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אדאם אללה</span></li>
<li><span lang="he">עזה</span></li>
<li><span lang="he">אתם אלסלם</span></li>
<li><span lang="he">וסידי</span></li>
<li><span lang="he">אבו אל</span></li>
<li><span lang="he">פצל</span></li>
<li><span lang="he">אכיה</span></li>
<li><span lang="he">אלסלם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00019-00003/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסידי ומ[ולאי אבי יעקו]ב(?) אסחק בן עלי נ'נ' מגאני &nbsp; &nbsp; &nbsp; &nbsp; מן &nbsp; אברהים &nbsp; בן &nbsp; פראח &nbsp; נ'נ'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אסכנדראני</span></li>
<li><span lang="he">אטאל אללה [בקאה ואדאם עז]ה ותאידה וסעאדתה</span></li>
</ol>
                    
                </div>
            
        </section>
    </body>
</html>
