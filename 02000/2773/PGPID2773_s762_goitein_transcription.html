
<html>
    <head>
        <title>Transcription of Letter: T-S 10J10.13</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00013/canvas/1">
                    
                    
                    
                        <ol>
<li>בשמך רחמנא</li>
<li>שלום שלום מאדון השלום ומעושה במרומיו שלום קד עלם בורא הכל במא</li>
<li>ענדי מן אלשוק אלי מולאי וסידי אלפרנאס אלגליל שיכי ועזי וגאהי ואלדי</li>
<li>הוה(!) לי ענד אלשדאיד פאסל בורא הכל אן יחייך ויחפצך ואן יגעל אכרתך</li>
<li>צאלחה ולא עדמת כטאך במא פעלת מע אלמרה מן אלגמיל ויחפץ ולדך</li>
<li>אבו כתיר ויפרחך מנה ואני דאעי לך ליל ונהאר ואנך אלדי לי פי כל</li>
<li>שדה ומא לי מן אעתז בה סואך אלדי כל מן כלמני אקול מולאי אלפרנאס</li>
<li>הוה(!) יאכד חכמי וממא אעלם מולאי וסידי באן גת אלמרה מן ענדכם</li>
<li>פוגת מעהא כתאב ואכדה אלחזאן ואלדין מנשה שצ ואבן מחבוב מולאי</li>
<li>אלשיך אב לפרג ואלחזאן אלעסקלאני וכאנו גמאעה מגתמעין (!)</li>
<li>פי אלכניס וקריו אלכתאב ואבצרו מא פיה ועמלו במתלה ואסתקרו</li>
<li>אלצבי אלדי הוה זוג בנתי באן לא יכון להא מתנויה אלא ויזן מוכרהא</li>
<li>ואנכסר אלצבי ובאס ראסי וראס אמהא ואצלחו ביננא ואנכסרנא גמיע</li>
<li>פאעלמת מולאי אלפרנאס שצ במא גרי פלא עדמת פצלך וגעלת</li>
<li>פדאך קראת עליך אפצל ואתם אלסלאם ועלי ולדך אלסלאם ועלי עיאש</li>
<li>אלסלאם ותשכרה עני לא עדמתך ולא עדמתה במא פעל מע אלמרה</li>
<li>וכאתב האדה אלאחרף עבדך וולדך אלצבי אלחזאן אבן אלגאזפיני אלדי טלע</li>
<li>וצלי ענדך יקבל ידך ויקריך אפצל ואתם אלסלאם ואנה ידעו לך בספר</li>
<li>תורה אנא ועמי פי כניסת מליג פאסל בורא הכל אן יחייך יא מולאי אלפרנאס</li>
<li>ויקיים עליך קרא דכתיב ייי שומריך ייי צילך על יד ימיניך ושלומך</li>
<li>יגדל ואל ידל לעד אמן נצח סלה</li>
<li>ואנא אלחזאן אבן אלגאזפיני אשתהי מולאי אלפרנאס באן יקרי לי אלסלאם</li>
<li>למנצור אבן די נון הוה מן אהל בלדנא והוה סאכן</li>
<li>ישע רב</li>
<li>פי חארת כניסת אלשאמין פי דרב אלפרן</li>
</ol>
                    
                        <h3>Right margin, diagonal lines written upside down.</h3>
                    
                        <p>ואשכר לי | אבן מחבוב | ואדעו לה | ושלום וכתבתה ½ פי וקת | עגלה | מסר | ואלא | פאשתהית | אן אדעו | אן כתיר | למולאי | אלפרנאס | שצ</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00013/canvas/2">
                    
                    
                    
                        <h3>Verso. Address.</h3>
                    
                        <p>יצל אלי מולאי וסידי וגאהי אלפרנאס אלגליל מן מחבה נאלום בן [[הבה]]</p>
<p>אלשיך אבו כתיר חפצה אללהמנצור נע</p>
<p>אלי מצר אליד אלפרנאס</p>
<p>מנצור נע</p>
<p>ישע רב</p>
<p>שנת רתתנב</p>
<p>ליצירה אתג [לשטרות</p>
<p>אכד לחרבן ה[בית</p>
<p>אלז מן רנו פשוטה</p>
<p>וכסדרן מולד תשרי</p>
<p>לגח קביעתו ג</p>
<p>תקו לילה אלה עלי</p>
<p>ג שעות אלי מן תש. . .</p>
                    
                </div>
            
        </section>
    </body>
</html>
