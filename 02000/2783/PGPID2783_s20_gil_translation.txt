recto

(1–5) .... בן פרח נ"ע מאת מרדוך .... האדון אבו אסחק, שאתה לא שילמת לו אלא .... אצל .... יותר מט"ו הדינרים .... דינרים עד שאבוא ואעשה עמו את החשבון; ואני .... כי הוא שילם מכיסו ל'דאר אלכתאן' וכל ההיטלים בהובלת
 
 
 
 
הפשתים ; בשם אלוהים, תשלים את ט"ו הדינרים שמאת מרדוך, חייב אתה
לעשות זאת, כי אחרת תעכב את המשואים שלי על החוף. וכבר הגיע מכתב מאדוני ורבי אבו 
(8–9) יעקוב, ייתן לו אלוהים שלום, והוא כותב שמן הדינרים ששלחת לו ל"ג דינר פחות ח' קיראטים הם חלקי ; ואבקש ממך שתשלים לו בשלמות את הט"ו כדי שיהיה סך הכול
 
אצלו מ"ח, בניכוי ה' קיראטים ששלחתי לו בתוך משאוי פשתים, ואני אשלח
לו שני משואים עם אלצכיני, מן השחרור: משאוי שכתוב עליו עטא וחסון
ומשאוי שכתוב עליו יעקב בן בנאיא; והוא כתב לי במכתבו, ייתן לו אלוהים שלום:
כל משאוי שתשלח, אתה חייב לשלוח עמו את דמי הוצאותיו; וכי, אדוני, משוגע אני 
(15-14) שאבקש ממישהו שיעשה לי שליחות – אלוהים ייתן לו שכר טוב – ועוד ישלם בעדי? כל ימי חיי לא עשיתי כזאת. אבקש ממך שתמסור לו הרבה דרישות שלום ממני ותודה לו בשמי והודע לו
 
מה ששלחתי לך ומה שאשלח אליו בקרוב, כ"א משואים, והוא חייב מ''ז דינר וחצי.
בדוק, אדוני, ייתן לך אלוהים שלום, אם נשארתי חייב דינר, שלם לו שני דינרים ואל תגרום 
שהאיש ישלם בעדי דינר משלך, ייתן לו אלוהים שכר טוב ולך שכר טוב. ואולם היתרה
של המשואים שנותרו אצלו אביא אותם עמי, ברצון האל, והודע לו זאת
ותודה לו בשמי. ברצון האל, אני אגיע אחרי חג המוסלמים.
אנא אדוני, תהיה נוכח בשבילי בעת מכירת קצת האריגים,
בטובך, ואני מן 

recto, right margin
המודים לך; אלוהים ייתן לך שכר טוב ויעזור לי לגמול לך; ואין צורך שאזרז אותך, חוץ מדברים אלה שקראת .... 
verso

דינר .... סלק בשבילי ואם אינך חייב שום כספים למרדוך, השלם אותם
מתוך התמורה בעד האריגים; בשם אלוהים, אין צורך שאזרז אותך יותר מזה.
אני שולח לך את מיטב דרישות השלום. מסתפק אני באלוהים לבדו. הגיע מכתב מאדוני
אבו יעקוב והוא כותב בו שלא קיבל אלא ו' דינרים ; בשם אלוהים, אדוני,
קבל בשבילו להשלמת ט"ו הדינרים. בשם אלוהים, לא תהיינה לך עוד שום הוראות ממני חוץ מזה. 
