
<html>
    <head>
        <title>Transcription of Letter: T-S 10J10.6</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.6</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00006/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אבן פרח נע מן קבל מרדוך</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אל]שיך אבי צחק אנך לם תדפע לה סוא</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ענד מ[ &nbsp; &nbsp; &nbsp; &nbsp; &nbsp; &nbsp; ] אכת'ר מן אלט'ו' דינאר [</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] דינאר אלי אן נגי נעמל לה חסאבה ואנא</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לאנה כאן ענה דאר אלכתאן וגמיע אלואגבאת פי חמל</span></li>
<li><span lang="he">כתאן אללה אללה פי תמאם אלט'ו' דינאר מן מרדוך לא יכון בד מן</span></li>
<li><span lang="he">דלך אנך תנעק אעדאלי פי אלסאחל וקד וצל כתאב מולאי אלשיך אבי</span></li>
<li><span lang="he">יעקוב סלמה אללה יד'כר אן אלתי חצל לי פי אלדנאניר אלתי וגהת לה לג' דינאר</span></li>
<li><span lang="he">ג'יר ח' קראריט ונחב מנך תתם לה תמאם אלט'ו' חתי יכון אלגמלה</span></li>
<li><span lang="he">&nbsp;ענדה מ'ח' תנקץ ה' קראריט אנפד'ת לה טי עדל כתאן ואנא אנפ'ד</span></li>
<li><span lang="he">&nbsp;לה עדלין צחבת אלצכיני מן כלאץ עדל מכתוב עליה עטא וחסון</span></li>
<li><span lang="he">&nbsp;ועדל מכתוב עליה יעקב בן בנאיא וקד ד'כר לי פי כתאבה סלמה</span></li>
<li><span lang="he">&nbsp;אללה לא תוגה עדל אלא אן תוגה מונתה מעה ואש אנא יאמולאי מגנון</span></li>
<li><span lang="he">&nbsp;נסל ואחד יקצי חאגתי אחסן אללה גזאה [[ויכ'צה]] ויזן עני מא כנת</span></li>
<li><span lang="he">&nbsp;באלחי אפעל דלך נחב הבלגה סלאמי כתיר ותשכרה עני ותעלמכה(!)</span></li>
<li><span lang="he">&nbsp;אלתי [[נוגה]] וגהת אליך ונוגה אליה מא קבל כ'א' עדל ענדה מ'ז' דנא &lt;</span></li>
<li><span lang="he">&nbsp;תנט'ר יאמולאי סלמך אללה אן בקי עליי דינאר תזן לה דינארין ולא תחמל</span></li>
<li><span lang="he">&nbsp;אלרגל יזן עני דינאר מן ענדך גזאה אללה כ'יר ואחסן גזאך ואמא בקית</span></li>
<li><span lang="he">&nbsp;מא יבקא לי מן אלאעדאל אנא נצל מעהא אן שא אללה פתעלמה ב&lt;דל&gt;ך</span></li>
<li><span lang="he">&nbsp;ו[[ת]] תשכרה עני ואנא בעד עייד אלמסלמין נצל אן שא אללה</span></li>
<li><span lang="he">&nbsp;פלעל מולאי ינהד' לי בביע אלקליל אלמתאע</span></li>
<li><span lang="he">&nbsp;מתפצ'ל ואנא מן</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">אלשאכרין</span></li>
<li><span lang="he">לך</span></li>
<li><span lang="he">אללה יחסן</span></li>
<li><span lang="he">גזאך</span></li>
<li><span lang="he">וייעייני(!) עלי</span></li>
<li><span lang="he">מכאפאתך</span></li>
<li><span lang="he">פמא</span></li>
<li><span lang="he">אחתאג</span></li>
<li><span lang="he">אוכד עליך</span></li>
<li><span lang="he">&nbsp;אכתר</span></li>
<li><span lang="he">&nbsp;מן האד'ה</span></li>
<li><span lang="he">&nbsp;אלדי קראת</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00006/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">דינאר [ &nbsp; &nbsp; &nbsp; &nbsp; &nbsp; ] תכלצני ואלם יכון אלי מרדוך שיין ענדך תתמהא</span></li>
<li><span lang="he">מן תמן אלמתאע אללה אללה מא אחתאג אוכד עליך אכתר מן האדא</span></li>
<li><span lang="he">קראת עליך אתם אלסלאם וחסבי אללה וחדה וקד וצל כתאב מולאי</span></li>
<li><span lang="he">אבו יעקוב יד'כר פיה אנה לם יקבץ סוא ו' דנאניר פאללה אללה יאמולאי</span></li>
<li><span lang="he">תקבצה תמאם אלט'ו' דינאר אללה אללה מא נוציך עני אכת'ר מן</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;הארא</span></li>
</ol>
                    
                </div>
            
        </section>
    </body>
</html>
