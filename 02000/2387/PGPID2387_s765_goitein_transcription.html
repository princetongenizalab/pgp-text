
<html>
    <head>
        <title>Transcription of Legal document: ENA 4011.6</title>
    </head>
    <body style="max-width: 860px; margin: auto">
        <h1>Transcription of Legal document: ENA 4011.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/223573b8-c195-4ebd-8fb4-7f1dd246220c/manifest/canvas/f6644edb-69ba-4ebc-a0b9-3e54a854ff5c">
                    
                    
                    
                        <h3>top of the page, straight line, same direction as main text</h3>
                    
                        <p>גריבה אלחתן</p>
<p>אלצבייה דיאר בת יפת אבו . . . בן אברהים לוי אלמקדם א אלמוכר[. . . . . .</p>
<ol>
<li>למא כאן פי יום אלאתנין אלט מן ניסן אתסט לשטרות חצרת אלי בית דין</li>
<li>סת אלדלאל בת מ סעדיה ארמלה אבו עלי יפת בר עלי הזקן ית[. .]. . . . . .</li>
<li>ואלתמסת אסתיפא כתובתה פי בית דין פאפתקדנא שטר כתובתה</li>
<li>בעד תבותה ענדנא פוג דנא להא פיה מאוחר ל דינ . . . . . .</li>
<li>וסאלנאהא ען מא כלי להא מן אלנדוניא פדכרת אן כלי להא נדוניא</li>
<li>קימתהא כ דינא פאלזמנאהא באלשבועה אללאזמה למתלהא</li>
<li>ואגאבת אלי דלך פענד דלך קאל ולדהא אלכביר הנקרא בו סעד אנא</li>
<li>ארפע אלימין ען ואלדתי ואופיהא מא קד תצאלחנא עליה אנא והי</li>
<li>אן תסקט עני אלנדוניא ותאכד מני אלמאוחר אלדי מבלגה ל דינ</li>
<li>פקט פקלנא לה חכמך עאמל פי נציבך ואמא נציב אכיך</li>
<li>אלצגיר אלמדעא מכארם פליס לך פי נציבה חכם ולא מנדוחה</li>
<li>להא ען אלימין בסבב אכיך פקאל לנא יא בית דין אנא אכתב עלי</li>
<li>נפסי אן מתי כבר אכי ונאזעני פי מא קד פעלתה ולם ירתצי</li>
<li>במא קד ארתציתה לנפסי כאן אלשר בינה ובין ואלדתי פאן</li>
<li>ראם אסתחלאפהא ואסתיפה אלשרע עליהא ותקביצהא</li>
<li>גמלה נציבה מן אלמאוחר ואלנדוניא והו כה וחלפת לה</li>
<li>פקד אנהדרת עני אנא הדה אלהי דינ וכאן להא אסתיפא</li>
<li>מנה אלי אלדנא אלבאקיה להא אד תכון קד אסתחקת //בימינהא פי דלך אלוקת//אלהי</li>
<li>דינאר מן נציבה דוני ואן תאבת ען אלימין או כאנת וח[. .</li>
<li>טרי עליהא אלמחתום עלי אבשר פאנא מעתרף ענדכם מע.</li>
<li>אן הדה אלהי דינ לה פי קבלי [[מכ]] דין לאזם וחק [ואג]ב אכפלהא</li>
<li>לה פי כל אלוקת וחצרת אלאלמנה סת אלדלאל ואשהדתנא</li>
</ol>
                    
                        <h3>right margin, straight line, at 90’ to main text, upside down</h3>
                    
                        <p>וארתצית אן יבקא הדא אלמבלג מודע מן נציבי אלי אן יכבר אכי ויכייר פי דלך</p>
                    
                </div>
            
                <div data-canvas="https://figgy.princeton.edu/concern/scanned_resources/223573b8-c195-4ebd-8fb4-7f1dd246220c/manifest/canvas/0dd555ba-5145-4a21-9a08-1ac79a38478b">
                    
                    
                    
                        <h3>verso</h3>
                    
                        <ol>
<li>עלי נפ]סהא ואקנינא מנהא קנין גמור חמור אנהא קד מחלת</li>
<li>לאולאדהא גמיע הדה אלנדוניא אלדי מבלגהא כ דינא ומן</li>
<li>כל מזונות כאנת תסתחקהא עליהם ומן כל חק וטלב כאן להא</li>
<li>קבלאניהם עלי שרט אן ירתצי ולדהא אלצגיר במא</li>
<li>פעל[[ו]]א ביה פי הדה אלמצאלחה אלמתקדמה ואמא אן</li>
<li>אבא דלך [[פא]] פחכמהא באקי עליה עלי מא הי עליה אלאן</li>
<li>אל. .לב ואגב אלשרע ולם תמחל לה מן אלנדוניא שי בל</li>
<li>טלבהא באקי להא עליה ואמא אלמחילה לולדהא אלכביר</li>
<li>פהי מאציה מעכשיו מן גיר שרט עליהא ולא חגה</li>
<li>תבטלהא ולא תאויל יעלהא וכאן קד בלגנא אנו בית דין</li>
<li>אן כאן קד עדי ללמיית עלי דהב כאן כלפה וכקאן מנה</li>
<li>פאכדנא באלאמר באלחוטה לליתים ואכרגנא ספר</li>
<li>תורה המקודש בחצור אלאלמנה אלמדכורה ואחרמנא</li>
<li>חרם סתם באסם כל בר ישראל או בת ישראל עדא</li>
<li>להדא אלמיית עלי קמאש או אתאת או דהב או פצה</li>
<li>[[וא]] או ואטא או כאן והי חאצרה תסמע אלחרם ולם</li>
<li>יקע מנהא אקראר בשי פלמא חצרנא גמיע דלך</li>
<li>ואלתמס מנא אתבאתה אתבתנאה לזכו פלמא</li>
<li>תקרר דלך</li>
</ol>
                    
                        <h3>right margin, staright lines, at 90’ to main text, upside down</h3>
                    
                        <ol>
<li>ופי גמלה אלקנין מנהא אן מתי אלתמס מנהא ולדהא אלצגיר אלשבועה</li>
<li>ואבת ען דלך [[פאנהא]] פקד אעתרפת לה קדאמנא אנן חתומי מטה אן לאבו סעד</li>
<li>ולדהא ו.ל[. . .] כמסה עשר דינא דין לאזם וחק ואגב תקים לה . . .[.]. . עלי . . .</li>
</ol>
                    
                </div>
            
        </section>
    </body>
</html>
