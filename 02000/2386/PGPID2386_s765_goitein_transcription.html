
<html>
    <head>
        <title>Transcription of Legal document: ENA 4011.42</title>
    </head>
    <body style="max-width: 860px; margin: auto">
        <h1>Transcription of Legal document: ENA 4011.42</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/79098fd4-e516-4b55-a1b3-0b29dfdfa496/manifest/canvas/f60a5c83-db87-481f-81d1-3cbcefff549f">
                    
                    
                    
                        <ol>
<li>חצר בפנינו פי יום אלאחד אלתאני עשר מן מרחשון אתסא סיד אלאהל ושהד באנה</li>
<li>סמע אבו אלפרג והו יקול לאבו אסחק בן אלשופט אעטיני מן אלקמח אלדי פי אלמכזן</li>
<li>פקאל לה מא אעטיך אלא מן אלערמה אלדי קד בעתך מנהא בסתה ועשרים דרהם</li>
<li>אלארדב אקף חתי יחצר אלכיל ואכתאל מנהא תם חצר אבו אלחסן ושהד</li>
<li>איצא באנה כאן חאצר פי אלצנאעה ואבו אסחק ושריכה יקול לאבו אלפרג</li>
<li>אלמדכור לעיל כיל מא . . אלכיל פקאל לה אנא מא אחמל בדרהם אל</li>
<li>ארדב כלוני אנא אחמל כיף ארי וחמל מרתין תלאתה ומצית אנא מע</li>
<li>אלדואב חתי וצלתהא אלמכזן חתי אן אבו אלפרג דפע ללכיאל פצה פקאל לה</li>
<li>אבו אסחק מא אשרתך תעאל אלם פי אלויבה ולא תפעל אלא כיל גייד וגא פי</li>
<li>אכר אלערמה פצל מנהא קדר עשרין ארדב פיהא נדאוה קאלו לה כדהא קאל</li>
<li>לא אנא מא אכדהא</li>
</ol>
                    
                </div>
            
        </section>
    </body>
</html>
