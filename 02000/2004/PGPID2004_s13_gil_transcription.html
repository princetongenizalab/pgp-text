
<html>
    <head>
        <title>Transcription of Letter: T-S 8J18.11</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00011/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אל</span></li>
<li><span lang="he">אסוא ע[נך בר]חמתה מן אלאסכנדריה לנצף מן שבט ען חאל סלאמה וע[אפיה ושוק]</span></li>
<li><span lang="he">אלי[ך קר]ב אללה אלאגתמאע עלי אפצל אלאחואל ומא תחב עלמה אן תקדם [כתאבי]</span></li>
<li><span lang="he">אליה גואב ען כתבה אלואצלה ולם ארי מנה גואב ארגו שגל כיר וקד</span></li>
<li><span lang="he">אועדני פי כתבה אנה מא יפרט פי גמיע מא סאלתה פיה אללה תע' לא</span></li>
<li><span lang="he">יעדמני בקאה וקד אנפדת לה אלמקטע צחבה סידי אבי סלימאן צהרה</span></li>
<li><span lang="he">וקד חמל אלשיך אבו אסחק אלתוְב(?) עלי עשראוי קסאם ובן זגזיג אלי אל[&nbsp; &nbsp; &nbsp; &nbsp; ]</span></li>
<li><span lang="he">וקד סאלתה אן כאן יחתאג עלי וקופי מעה פלם ארי לה פי דלך ניה ואנא</span></li>
<li><span lang="he">אעלם אן לא יסהל עליה וקופי ואמא אנא פארג ולו כאנת לך חאגה פי ספר</span></li>
<li><span lang="he">&nbsp;ומא כרג בחמד אללה אלא סאלם ואלעשאריה באיתָה עלי אקלאעהן תטא</span></li>
<li><span lang="he">&nbsp;אללילה אללה יכתב סלאמתהא ויגמע עליך וקד כנת סאלת סידי אב[י אלפרג]</span></li>
<li><span lang="he">&nbsp;ישועה מן מדה אן ימצי אלי סידי אבי נצר בן סגיר ויסאלה איש [ &nbsp; &nbsp; &nbsp; &nbsp; ]</span></li>
<li><span lang="he">&nbsp;ענדה פי באב אלרזימה אלדי לתאבת בן סעדאן ענדי לאן וצלת לי כתבה</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">והו יסאלני</span></li>
<li><span lang="he">אנפאדהא לה</span></li>
<li><span lang="he">ופיהא שש כתיר</span></li>
<li><span lang="he">וקד סאלתה יסתעלם לי</span></li>
<li><span lang="he">מנה אן כאן יחסן ענדה</span></li>
<li><span lang="he">אנפד לה אלרזימה</span></li>
<li><span lang="he">לעל יקרס יכלעהא</span></li>
<li><span lang="he">כמא הי או אפרק לה</span></li>
<li><span lang="he">אלשש אלדי פיהא</span></li>
<li><span lang="he">&nbsp;עלי אצאבר(?) אל</span></li>
<li><span lang="he">&nbsp;כישה יוצלה לה</span></li>
<li><span lang="he">&nbsp;אלי אלשיך אבי זכרי</span></li>
<li><span lang="he">&nbsp;ויתפצל יסתעלם</span></li>
<li><span lang="he">&nbsp;לי איצא מן אל</span></li>
<li><span lang="he">&nbsp;שיך אבי זכרי</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">דלך אן כאן</span></li>
<li><span lang="he">אדא אנפדתהא</span></li>
<li><span lang="he">לה יקדר עלי</span></li>
<li><span lang="he">כלאצהא פיהא</span></li>
<li><span lang="he">שש וזעפראן</span></li>
<li><span lang="he">וחול אלכ' כסא</span></li>
<li><span lang="he">פעלת מתפצל</span></li>
<li><span lang="he">פאחב תוכד</span></li>
<li><span lang="he">עליה פי דלך</span></li>
<li><span lang="he">&nbsp;לאן עלי קלבי</span></li>
<li><span lang="he">&nbsp;מנה אתקל אללה</span></li>
<li><span lang="he">&nbsp;תע' יחסן אלכלאץ</span></li>
<li><span lang="he">&nbsp;ברחמתה</span></li>
<li><span lang="he">&nbsp;ואחראל אל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00011/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">פי הדא אלבלד כמא שא אללה אללה יפרג וקד ערפת אן אלדי ענדה אלשכו[ה &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">כארג בהם פי הדה אליומין אללה תע' יחסן כלאצנא וכתבת סרעה קראת עליך</span></li>
<li><span lang="he">אתם אלסלם וסידי אבי יחיי נהראי אלסלם ואנא לאים לה לאן לי מדה מא ראית</span></li>
<li><span lang="he">מנה כתאב אללה יגעלה פי חיז אלסלאמה ור' ישועה אלסלם וקד כתבת אליה כתאב</span></li>
<li><span lang="he">צחבה כתאבי הדא ואבו אלכיר ואסמאעיל וגמיע מן תשמלה ענאיתך</span></li>
<li><span lang="he">וסידי אבו זכרי יהודה בן מוסא נ'נ' //בן סגמאר אתם אלסלם&nbsp; &nbsp; &nbsp; &nbsp; &nbsp; &nbsp; &nbsp; //ואברהם// אכי יכצכם</span></li>
<li><span lang="he">אגמעין באלסלם</span></li>
</ol>
                    
                        <h3>Verso</h3>
                    
                        <ol>
<li><span lang="he">לסידי ומולאי אבי סעיד יוסף בן מוסי נע תיהרתי &nbsp; &nbsp; &nbsp; &nbsp; &nbsp; &nbsp; &nbsp; מן מחבה מוסי בן אבי אלחי נ'ע' כלילה</span></li>
<li><span lang="he">[אטאל] אללה בקאה ואדאם סלאמתה וסעאדתה</span></li>
</ol>
                    
                </div>
            
        </section>
    </body>
</html>
