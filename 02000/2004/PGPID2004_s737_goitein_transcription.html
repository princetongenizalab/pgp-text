
<html>
    <head>
        <title>Transcription of Letter: T-S 8J18.11</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00011/canvas/1">
                    
                    
                    
                        <ol>
<li>על שמך</li>
<li>כתאבי יאסידי ומולאי אטאל אללה בקאך ואדאם סלאמתך וסעאדתך וצרף אל</li>
<li>אסוא אמתה מן אלאסכנדריה לנצף מן שבט ען חאל סלאמה ו[</li>
<li>אלי [ ] אללה אלאגתמאע עלי אפצל אלאחואל ומא תריד עלמה אן</li>
<li>גואב ען כתבה אלואצלה ולם ארי מנה גואב א שגל כיר וקד</li>
<li>אועדני פי כתבה אנה מא יפרט פי גמיע מא סאלתה פיה אללה תע לא</li>
<li>יעדמני וקאה וקד אנפדת לה אלמקטע צחבה סידי אבו סלימאן צהרה</li>
<li>וקד חמל אלשיך אבו אסחק אלזית עלי עשרארי (?) סא (?) ובן זגזיג</li>
</ol>
<p>אלי אל[</p>
<ol>
<li>וקד סאלתה אן כאן יחתאג אלי וקופי מעה פלם ארי לה פי דאלך ניה ואנא</li>
<li>אעלם אן לא יסהל עליה וקופי ואמא אנא פארח ולו כאנת לך חאגה פי ספר</li>
<li>ומא כרג בחמד אללה אלא סאלם ואלעשאריה כאיבה עלי אקלאע בן הנא</li>
<li>אללה אללה יכתב סלאמתהא ויגמע עליך וקד כנת סאלת סידי א [</li>
<li>ישועה מן מדה אן ימצי אלי סידי אבו נצר בן סגיר ויסאלה איש [</li>
<li>ענדה פי באב אלרקימה אלדי לחארת בן סעדאן ענדי לאן וצלת אלי כתבה</li>
</ol>
                    
                        <h3>margin</h3>
                    
                        <p>והו יסלאני / אנפאדהא לה / ופיהא שש כמר / וקד סאלתה אן תעלם לי / מנה אן</p>
<p>כאן יחסן עודה / אנפד לה אלראהנה / //לעל יקדם יכלצ// כמא הי אן / אלשש</p>
<p>אלדי פיהא / עלי א אל / פימנה (?) יוצלה לה / אלי אלשיך אבו זכרי /</p>
<p>ויתפצל יסתעלם / לי איצא מן אל / שיך אבו זכרי / דאלך אן כאן / אדא</p>
<p>אנפדתנא / לא יקדר עלי / כלאצהא פיהא / ו וזעפראן / ו ל אלכ כסא /</p>
<p>פעלה מתפצל / פאתה מנה /עליה פי דאלך לכן עלי קלבי / מנה אתקל אללה / תע</p>
<p>יחסן אלכלאץ / ברחמתה / ואחואל אל / נאס</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00011/canvas/2">
                    
                    
                    
                        <h3>page b</h3>
                    
                        <ol>
<li>פי הדא אלבלד כמא שא אללה אללה יפרג וקד ערפת אן אלדי ענדה אלשכוי</li>
<li>כארג בהם פי הדה אליומין אללה תע' יחסן כלאצנא וכתבת סרעה קראת עליך</li>
<li>אתם אלסלם וסידי אבו יחיי נהראי אלסלם ואנא לאים לא לאן לי מהם מא</li>
<li>מנה כתאב אללה יגעלה פי חיז אלסלאמה ור' ישועה אל וקד כתבת אליה רקעה</li>
<li>צחבה כתאב הדא ואבולכיר ואסמאעיל וגמיע מן תשאגלת ענאיתך אלסלם וא</li>
<li>וסידי אבו זכרי יהודה בן יכצכם אגמעין</li>
<li>בן סגמאר אתם אלסלם</li>
</ol>
<p>לסידי ומולאי אבו סעיד יוסף בן מוסי נע' תיהרתי מן מחבה מוסי בן</p>
<p>אבי אלחי נע כלילה</p>
<p>] אללה בקאה ואדאם סלאמתה וסעאדתה</p>
                    
                </div>
            
        </section>
    </body>
</html>
