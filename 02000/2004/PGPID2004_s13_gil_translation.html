
<html>
    <head>
        <title>Hebrew Translation of Letter: T-S 8J18.11</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J18.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00011/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק כל</li>
<li>רע ממך ברחמיו, מאלכסנדריה, בחצי שבט, שלומי טוב, ואני בריא, אבל מתגעגע</li>
<li>אליך. יקרב אלוהים את פגישתנו במיטב הנסיבות. אשר למה שרצית לדעת: שלחתי לך לפני כן מכתב,</li>
<li>תשובה על מכתביך שהגיעו, אבל לא ראיתי תשובה ממך, אקווה שאתה עסוק בדברים טובים. לפני כן</li>
<li>הבטחת לי במכתביך שלא תתרשל בכל מה שביקשתי ממך ; אלוהים יתעלה אל</li>
<li>ישלול ממני את חייך. שלחתי לך את הבגד עם אדוני אבו סלימאן, גיסך.</li>
<li>האדון אבו אסחק שלח את האריגים ב'עשראוי' של קסאם ובן זגזיג אל ....;</li>
<li>שאלתי אם הוא זקוק לי שאהיה נוכח עמו, אבל ראיתי שאין לו נטייה לזה. אני</li>
<li>יודע שנוכחותי אינה מקלה עליו, אלא שאני פנוי; שמא יהיה לך צורך שאסע, </li>
<li>(10–11) תמיד יצא (אצלי), תודה לאל, הכול בשלום. ספינות ה'עשארי' מצפות להפלגתן, תרדנה (למים) הלילה, אלוהים יכתבן לשלום ויגן עליך. לפני כן ביקשתי מאדוני אבו אלפרג' </li>
<li> </li>
<li>ישועה, זה כמה זמן, שילך אל אדוני אבו נצר בן צגיר וישאל אותו מה ....</li>
<li>אצלו בעניין הכריכה הקטנה, אשר יש לת'אבת בן סעדאן אצלי, כי קיבלתי ממנו מכתבים </li>
</ol>
                    
                        <h3>recto, right margin</h3>
                    
                        <p>שבהם הוא מבקש ממני שאשלחנה אליו. יש בה בד פשתים רב. ביקשתי ממנו שייוודע בשבילי אצלו, אולי מוטב לו שאשלח לו את הכריכה הזאת, יואיל למכור אותה בהקדם כמות שהיא, או שאוציא לו את הבדים אשר בתוכה על כריכות (?) של בד אריזה, והוא יוביל אותם בשבילו אל האדון אבו זכרי. ועוד יואיל להיוודע בשבילי אצל האדון אבו זכרי </p>
                    
                        <h3>recto, top margin</h3>
                    
                        <p>הזה: אם אשלח אותה לו, האם יוכל לשווק אותה ? יש בה בדי פשתים וכרכום, וכ' בגדים בקירוב. עשה זאת בחסדך, אבקש ממך כי תזרז אותו בזאת, כי הדבר מדאיג אותי. אלוהים יתעלה יזמן פתרון טוב, ברחמיו. והנסיבות ...., </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00011/canvas/2">
                    
                    
                    
                        <h3>verso</h3>
                    
                        <ol>
<li>בעיר הזאת, כרצון האלוהים; אלוהים יושיע. הודיעו לי שזה שאצלו התלונה(?) ....</li>
<li>יוצא עמם במשך היומיים האלה. אלוהים יתעלה ייטיב את ישועתנו. כתבתי בחיפזון. אני שולח לך</li>
<li>את מיטב דרישות השלום, ולאדוני אבו יחיא נהוראי, דרישות שלום; אני מתרעם עליו, כי זה זמן מה לא ראיתי</li>
<li>ממנו מכתב. אלוהים ישימו במחוז השלום. דרישות שלום לר' ישועה. כתבתי מכתב אליו, </li>
<li>(5–7) עם מכתבי זה. ולאבן אלכיר ולאסמעיל, ולכל הנתונים להשגחתך, ולאדוני אבו זכרי יהודה בן מוסא נ"נ בן סגמאר, מיטב דרישות השלום; ואברהם אחי דורש בשלום כולכם. </li>
<li> </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי אבו סעיד יוסף בן מוסא נ"ע תאהרתי, ייתן לו אלוהים אריכות ימים ויתמיד את שלומו ואת אושרו ; מאוהבו, מוסא בן אבי אלחי נ"ע כלילה. </p>
                    
                </div>
            
        </section>
    </body>
</html>
