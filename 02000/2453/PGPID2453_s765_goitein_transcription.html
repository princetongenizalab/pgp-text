
<html>
    <head>
        <title>Transcription of Letter: ENA NS 2.11</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/59e00556-1aed-4ea1-9a9e-e6f997e4eb30/manifest/canvas/f12f44ff-b4be-40ef-82cf-9080c99d5e14">
                    
                    
                    
                        <ol>
<li>בשמ רחמ</li>
<li>לו דהבת אצף מא ענדי מן אלשוק אליך יא וא[לד]תי ואעז</li>
<li>אלנאס עלי וענדי אטאל אללה בקאך ואדאם תאידך ותמכ[ינך</li>
<li>וכבת אעדאך ומן חסן אלתופיק [מא] אכלאך ען חאל</li>
<li>סלאמה ועא[פיה] קרב אללה אלאגתמאע ביננא עלי אפצל</li>
<li>אלאחואל וא[תם] אלאמאל בקדרתה ווצל כתאבך ע[לי</li>
<li>וקראתה ופהמת [מ]א תצמנה ומא וצפתי שי מן אלשוק</li>
<li>אלא וענדנא אצעאפה אללה אלעאלם סבחאנה ואסאני</li>
<li>מא שכותיה מן אלעאקה אללתי אנתי בהא ואסאני חאל</li>
<li>אם סלאמה פאללה תעאלי ישרף עליכם ברחמתה ומא</li>
<li>לי לסאן עד ייי יצף מא נחנא עליה מן אלשוק ואלארתיאח</li>
<li>נחוך יא ואלדתי [[בפ]] פבחק אללה עלך אן אנתי תאכרתי</li>
<li>אכתר מן הדא פואללה אן כאנת אעיוננא אלא אלי אללה ואלי</li>
<li>וצולך וקד עלמתי ועלמו אלנאס מנזלתך איש הי ואללה</li>
<li>מא תכוני אלא אופא ממא כנתי צאחבת אלבית ומא תם מן</li>
<li>יעמל שי אלא באמרך אן טלבת אפרח באלטפיל קד קלנא</li>
<li>חתא תגי אם סאלם נריד ננתקל אלי אלמכאן אלגדיד קד קלנא</li>
<li>חתא תגי ונחנא נתנא רחמה אללה ווצלך קד אשתהיתך</li>
<li>תנפדי לי כתאב ולא תקולי פיה ומא[. . .]לק אי מגיי אסעה</li>
<li>תפרחיני באלפארג יעז עלי אולא תקולי לולא מא אנא</li>
<li>פיה לכנת מוצע כתאבי תם תקולי מא לי צלה אלי אלכרוג</li>
<li>אסעה והדא קד וצלני פי כתאב ואתנין ותלתה פבאללה</li>
<li>עליך כלנא קד אסתגרנא באללה ובך לא תכייבי כתבי</li>
<li>אלתי אנפדהא פקד אשתהינא נטרך פעולי ואנזלי פי אלבחר</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>אלי גוגר פי יומין אהון לך גא[. . | מסתריחה ואד לם יתפק לך דלך לא רדתיני א[. .]ל אנא | אליך אכדך דכלת לעמרי תנפד [. .]י תע.יני פי כתאב | תקולי לי אדכל פאנא אדכל [.]עה והדא אהון [מ]א ענדי | ולולא פזעי אן אדכל ואת. . בקית |</p>
                    
                        <h3>top margin, diagonal lines at 180 degrees to main text</h3>
                    
                        <p>מא אכרג לכנת קד דכלת אליך מן | זמאן ואנא מתני כתאבך אלכרים | במא</p>
<p>תאמריני בה קראת עליך אלסלם | ואבו אלמפצל //וואלדתה // יקבלו ידיך ועיניך |</p>
<p>ויכצוך אתם אלסלם</p>
                    
                </div>
            
                <div data-canvas="https://figgy.princeton.edu/concern/scanned_resources/59e00556-1aed-4ea1-9a9e-e6f997e4eb30/manifest/canvas/3a60ec1a-4e58-4cf4-97b3-53610e89935f">
                    
                    
                    
                        <h3>verso</h3>
                    
                        <ol>
<li>ונחנא גמיעא נכץ אם סלאמה באתם אלסלם ואסאלך אן תכצי עני</li>
<li>באפצל תחיה ואכראם לחצרה מולאי אלחבר אלאגל רבנא עלי</li>
<li>בן אלסולמי זכ צד לב ולתחיה ותערפיה שוקי אליה פאנא שאכר</li>
<li>. . .] כתיר אד עלמת אן מא תם מן יקצי לך חאגה אלא הו ושלום</li>
<li>ואנא במליג פי אלענצרה ואקים תם גמעה כא[מ]לה פאן ראיתי תכרגי</li>
<li>אלי מליג ננחדר כלנא פאפעלי או אן ארדתי אן אטלע אנא</li>
<li>ע]נדך ואנזל פאנפדי אליה אלי מליג כתאב חד אלענצרה</li>
<li>אמא אן תאמריני אטלע או אנפד אליך מכארי מן</li>
<li>אצחאבנא ואזן לה אלכרא ויגיבך אלי מליג ואנא אגלס</li>
<li>אתנאך פאנפדי אלי במא תכתארי אללה אללה או</li>
<li>אעלמיני מא פי קלבך ושלום פעיוננא אלי אללה ואליך</li>
<li>ועין אלצגייר</li>
</ol>
                    
                        <h3>bottom margin, straight lines at 180 degrees to main text</h3>
                    
                        <p>יצל הדא אלכתאב אלי דאר מולאי אלחמדת מן ולדהא אלחזן</p>
<p>בן פינחס אלי ואלדתי ואעז אלכלק עלי [. .] מעמר אלג</p>
<p>אם פרגון אלקאהרה אלמעזי[ה</p>
                    
                </div>
            
        </section>
    </body>
</html>
