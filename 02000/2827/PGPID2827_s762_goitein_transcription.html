
<html>
    <head>
        <title>Transcription of Letter: T-S 10J13.15</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.15</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00013-00015/canvas/1">
                    
                    
                    
                        <ol>
<li>אלי מצר עלי //גמלה// אלעאפיה ואלסלאמה וסלמת עלי סידנא</li>
<li>וסלמת לה אלכתא פעטם עליה מא גרי מן בו אלטאהר</li>
<li>ואסתחסן מא גרי מן אלמולא פי אמרה מן אלכתאב</li>
<li>ושכר תסדידך פי אלמעני והו מתשוק אלי נטרך</li>
<li>ומא מנעני יא סידי פי כתבי אלכתאב סרעה אלא אנני</li>
<li>כלמא רמת אן אכתב לך מא אגד טייבה נפס ולא</li>
<li>אנשראח בל מריצ [ . . . . . . . . ] פאללה תעאלי יוגה</li>
<li>לי באלעאפיה ואל . . המי פרקתי מנך ואנא פי שדה</li>
<li>אללה יפרגהא וסוי דלך אנני טלבת אלערצי אלצוף פמא</li>
<li>וגדת פי מצר שי פאנא אן שא אללה באוגה אלי אלסכנדריה</li>
<li>ואנפדה לך אן שא אללה תעאלי פבחק מא ביננא פי אללה</li>
<li>אבסט נפסי בכתאב תנפדה לי מן כל בד ולא תתואני פיה</li>
<li>והו עלי שאהד ומטלע מא כלית כתב כתאב סרעה</li>
<li>אלא דיק(!) צדרי ואקול מא אכתב לה אלא ואנא פי טיב אלנפס</li>
<li>כמא אשתהי ואכר אלחאל פכתבתה פתבסט לי פי</li>
<li>טני מא אתסעת פי שרח אלב/א/טן פקד ערפתך אלאמר</li>
<li>פלא תכלוני יא סיידי מן אלדעא פי כל אלאוקאת ואלאצחא בנא</li>
<li>ולא תקטע עני כתבך ותשרח לי גזאית חאלך //באלאשארה// באלדי ביני</li>
<li>ובינך ותכון טיב אלנפס עלי בו אלטאהר ותסדדה פי טריקה</li>
<li>אכי יסלם עליך וואלדי פ . . . . . לכם ותסלם לי עלי ר</li>
<li>אברהם בן שמעיה עלי באלטאהר ועלי אכוה ותערפה</li>
<li>אני מא עאקני אכ . . . אלא שגל קלבי ותקול לה יכתב לי</li>
<li>כתאב מן כל בד ויערף אלמולי אכבארה פי כתאבה</li>
<li>ואלמולי מכצוץ באתם סלאם אצחאבנא ידעונא לך</li>
<li>ויסלמו עליך ו א . . . . ל . . . . . כתאבי אלא לאבו אלטאהר</li>
<li>וחדה ושלום</li>
</ol>
                    
                </div>
            
        </section>
    </body>
</html>
