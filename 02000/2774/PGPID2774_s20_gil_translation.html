
<html>
    <head>
        <title>Hebrew Translation of Letter: T-S 10J10.14</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J10.14</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00014/canvas/1">
                    
                    
                    
                        <h3>recto</h3>
                    
                        <ol>
<li>(1–2) על שמך ; ייתן לך אלוהים, אדוני ורבי וראשי ונכבדי ואצילי, ושאני אסיר תודה לחיים ארוכים ויתמיד את</li>
<li> </li>
<li>גדולתך ואת אושרך ואת שמירתו עליך ויסלק כל רע ממך ויעבירנו אל זולתך, שלומי טוב, </li>
<li>תודה לאלוהים המעניק אותו (את השלום); ואני מתגעגע אל פניך, יפגיש אותנו אלוהים בטרם היפרדי מן העולם, אני</li>
<li>במצב טוב בגופי, תודה לאל על הטובה (וגם) על הרעה. (אני כותב) מפלרמו; שלומי טוב. אודיעך,</li>
<li>אדוני ורבי, ייתן לך אלוהים שלום, כי עברו עלי בעולם הזה מצוקות שאיני יכול</li>
<li>לפרטן. היוקר ומיעוט ה .... והמשפחה בעיר יקרה, ואני גבוך, נעשיתי כמו ספן</li>
<li>בלב ים ללא אונייה; וכבר הוכרעתי בימי חיי כי ראיתי את בני ומי שהיו לי,</li>
<li>דורשים דברים שאי אפשר לאומרם ולא השיגה ידי לקנותם, ואז הרהבתי עוז, אדוני,</li>
<li>ונסעתי לסיציליה כדי שאסע (משם) לפסטאט, שמא ישנה אלוהים את המצב הזה, אבל</li>
<li>רצה אלוהים דווקא שאשכור (מקום) ב'קנבאר' של אדם חניסי. שהיתי וציפיתי עד</li>
<li>שהפליגו כל האוניות ואפילו אוניות אטראבלס, ובבוא הלילה שלפני ההפלגה</li>
<li>החרימו להם את האונייה (ולקחו את) הסחורה אל הסלטאן וחזרו ממנו....</li>
<li>נבוכים. והיה ביניהם אבו אלחי, בעל המזל הרע ונשארתי, אדוני, בעיר</li>
<li>נוכרייה, בלי דינר ולא דרהם, ואני (כמו) בלי יד ובלי רגל, והשארתי את בני ומי שהיו לי, </li>
<li>אובדים; נאמר על כל אלה ברוך דיין אמת. כתבתי לך, אדוני וראשי,</li>
<li>איגרת זו וחשפתי לך בה ככל שיכולתי לומר; ומרבית ....</li>
<li>ביראת שמים שלך ומעשיך הטובים עם כל מי שלא תמצא ....</li>
<li>וחס ושלום, אלוהים יתעלה אל יאלצני, אלא שאתה תואיל ....</li>
<li>ותעזור. עם מכתבי היה אדוני....</li>
<li>בני טובין כאשר הם במצוקה .... </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00014/canvas/2">
                    
                    
                    
                        <h3>verso</h3>
                    
                        <p>אל אדוני ורבי היקר לי אבו יצחק ברהון בן מוסא נ''נ בן כרהון נ"נ תיהרתי, ייתן לו אלוהים אריכות ימים ויתמיד את שלומו; ממודה חסדיו אבו אלחי בן צאלח אלצבאג; המשלוח על ידי אברהים בן האלכסנדרוני. </p>
                    
                </div>
            
        </section>
    </body>
</html>
