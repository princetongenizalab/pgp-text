recto

(1–2) על שמך ; ייתן לך אלוהים, אדוני ורבי וראשי ונכבדי ואצילי, ושאני אסיר תודה לחיים ארוכים ויתמיד את
 
גדולתך ואת אושרך ואת שמירתו עליך ויסלק כל רע ממך ויעבירנו אל זולתך, שלומי טוב, 
תודה לאלוהים המעניק אותו (את השלום); ואני מתגעגע אל פניך, יפגיש אותנו אלוהים בטרם היפרדי מן העולם, אני
במצב טוב בגופי, תודה לאל על הטובה (וגם) על הרעה. (אני כותב) מפלרמו; שלומי טוב. אודיעך,
אדוני ורבי, ייתן לך אלוהים שלום, כי עברו עלי בעולם הזה מצוקות שאיני יכול
לפרטן. היוקר ומיעוט ה .... והמשפחה בעיר יקרה, ואני גבוך, נעשיתי כמו ספן
בלב ים ללא אונייה; וכבר הוכרעתי בימי חיי כי ראיתי את בני ומי שהיו לי,
דורשים דברים שאי אפשר לאומרם ולא השיגה ידי לקנותם, ואז הרהבתי עוז, אדוני,
ונסעתי לסיציליה כדי שאסע (משם) לפסטאט, שמא ישנה אלוהים את המצב הזה, אבל
רצה אלוהים דווקא שאשכור (מקום) ב'קנבאר' של אדם חניסי. שהיתי וציפיתי עד
שהפליגו כל האוניות ואפילו אוניות אטראבלס, ובבוא הלילה שלפני ההפלגה
החרימו להם את האונייה (ולקחו את) הסחורה אל הסלטאן וחזרו ממנו....
נבוכים. והיה ביניהם אבו אלחי, בעל המזל הרע ונשארתי, אדוני, בעיר
נוכרייה, בלי דינר ולא דרהם, ואני (כמו) בלי יד ובלי רגל, והשארתי את בני ומי שהיו לי, 
אובדים; נאמר על כל אלה ברוך דיין אמת. כתבתי לך, אדוני וראשי,
איגרת זו וחשפתי לך בה ככל שיכולתי לומר; ומרבית ....
ביראת שמים שלך ומעשיך הטובים עם כל מי שלא תמצא ....
וחס ושלום, אלוהים יתעלה אל יאלצני, אלא שאתה תואיל ....
ותעזור. עם מכתבי היה אדוני....
בני טובין כאשר הם במצוקה .... 

verso
אל אדוני ורבי היקר לי אבו יצחק ברהון בן מוסא נ''נ בן כרהון נ"נ תיהרתי, ייתן לו אלוהים אריכות ימים ויתמיד את שלומו; ממודה חסדיו אבו אלחי בן צאלח אלצבאג; המשלוח על ידי אברהים בן האלכסנדרוני. 