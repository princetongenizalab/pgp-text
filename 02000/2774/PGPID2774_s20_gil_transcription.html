
<html>
    <head>
        <title>Transcription of Letter: T-S 10J10.14</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.14</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00014/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">על שמך</span></li>
<li><span lang="he">אטאל אללה יאסיידי ומולאי ורייסי וגלילי ואתירי ומן אנא מעתרף בגמילה בקאך ואד[אם]</span></li>
<li><span lang="he">עזך וסעאדתך וציאנתך ואצרף גמיע אלאסוא ענך ואחלהא דונך ען סלא[מה]</span></li>
<li><span lang="he">ללה אלחמד ואהבהא ושוקן(!) אלי טלעתך גמע אללה ביננא קבל פראק אדניא וא[נא]</span></li>
<li><span lang="he">פי אנפס ללה אלחמד עלי אלכיר ואשר מן מדינה סקליה ען חאל סלאמ[ה] נעלמך</span></li>
<li><span lang="he">יאשיכי וסיידי סלמך אל[לה אן קד] גרא עלי פי הדה א&lt;ד&gt;ניא מן אצ'יקה מא נקדר</span></li>
<li><span lang="he">נשרחהא אלגלא וקילת אד[&nbsp; &nbsp; &nbsp; ] ואלעיאל פי בלד גאלי וקר חיירת חתי צרת כספ[אן]</span></li>
<li><span lang="he">פי וצט בחר ליס להו מרכב וקד גלבת פי דהרי באני נרא ולדי ומן כאן ל[י]</span></li>
<li><span lang="he">יטלבו מא לא ימכן דכרה פלא יצל ידי אלי שיראה וקד תחאמלת ימולאי</span></li>
<li><span lang="he">&nbsp;ורכבת אלי סקליה עלי אני נרכב למצר פלעל אללה יבדל דא אלחאל פלם</span></li>
<li><span lang="he">&nbsp;ישא אלה אלי אני אכרית פי קנבאר לרגל תניסי ואקמת מנט,רה אלי [אן]</span></li>
<li><span lang="he">&nbsp;אקלעו גמיע אלמראכב וחתי מראכב אטראבלס פלמא כאן לילת אלמב[ית]</span></li>
<li><span lang="he">&nbsp;גח[ד]ו עליהם אלמרכב [ &nbsp; &nbsp; &nbsp; &nbsp; &nbsp; &nbsp; ] או תיגארה אלי אצלטאן ווצלו מנה [</span></li>
<li><span lang="he">&nbsp;חאירין וכאן פי גמלתהם אבי אלחי אלצ'עיף אלנגם פבקית יאשיכי פי בלד</span></li>
<li><span lang="he">&nbsp;אלגרבה בלא דינ' ולא דרהם ואנקטעה ידי ורגלי ותרבת ולדי ומן כאן לי</span></li>
<li><span lang="he">&nbsp;צ'אעין נקול עלי גמיע דלך ב'ר'ו'ך ד'י'י'ן' אמת וקד כתבת אליך יאסידי וד[ייסי]</span></li>
<li><span lang="he">&nbsp;הדה אריקעה(!) וכשפת לך פיה מא אמכנ&lt;נ&gt;י דכרה ומעט'[ם</span></li>
<li><span lang="he">&nbsp;בדיאנתך ופעלך אלכיר מע מן לם תגדה אן תת[</span></li>
<li><span lang="he">&nbsp;וחאשה אללה תעאלי לא יחוגני אלי אנך תתפצ'ל [</span></li>
<li><span lang="he">&nbsp;ותעין מע כתבי כאן יאסיידי הו ח[</span></li>
<li><span lang="he">&nbsp;בנ'י' טו'ב'ין אדא צ'אק בהם ואן</span></li>
<li><span lang="he">&nbsp;סלף [</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00014/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">[אל]י סיידי ומולאי אלעזיז עלי אבי יצחק ברהון בן מוסי נ'נ' מן &nbsp; &nbsp; שאכר איאדיה &nbsp; &nbsp; &nbsp; &nbsp; אבי אלחי</span></li>
<li><span lang="he">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;בן ברהון נ'נ' תיהרתי&nbsp; &nbsp; &nbsp; &nbsp; &nbsp; &nbsp; &nbsp; &nbsp; בן צאלח אלעבאג</span></li>
<li><span lang="he">[א]טאל אללה בקאה ואדאם סלאמתה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תוגיה אברהים בן אלאסכנדראני</span></li>
</ol>
                    
                </div>
            
        </section>
    </body>
</html>
