
<html>
    <head>
        <title>Transcription of Letter: T-S 10J10.14</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00014/canvas/1">
                    
                    
                    
                        <ol>
<li>על שמך</li>
<li>אטאל אללה יאסיידי ומולאי ורייסי וגלילי ואתירי ומן אנא מעתרף בגמילה בקאך ואד[אם</li>
<li>עזך וסעאדתך וציאנתך ואצרף גמיע אלאסוא ענך ואחלהא דונך ען סלאמה</li>
<li>ללה אלחמד ואהבהא ושוקן אלי טאלעתך גמע אללה ביננא קבל פראק אדניא וא[נא</li>
<li>פי אנפס ללה אלחמד עלי אלכיר ואשר מן מדינה סקליה ען חאל סלאמה ונעלמ[ך</li>
<li>יאשיכי וסיידי סלמך אללה [אן קד] גרא עלי פי הדה א{ד}ניא מן אציקה מא נקדר</li>
<li>נשרחהא אלגלא וקילת אדה ואלעואל פי בלד גאלי וקד חיירת חתי צרת כספ[אן(?)</li>
<li>פי וצט בחר ליס להא מרכב וקד גלבת פי דהרי באני נרא ולדי ומן כאן לי</li>
<li>יטלבו מא לא ימכן אכדה פלא יצל ידי אלי שיראה וקד תחאמלת יאמולאי</li>
<li>ורכבת אלי סקליה עלי אני נרכב למצר פלעל אללה יבדל דא אלחאל פלם</li>
<li>ישא אללה אלי אני אכרית פי קנבאר לרגל תניסי ואקמת מנתטרה אלי [אן</li>
<li>אקלעו גמיע אלמראכב וחתי מראכב אטראבלס פלמא כאן לילה אלמבי[ת</li>
<li>גרם(?) עליהם אלמרכב ואחצרו(?) תיגארה אלי אצלטאן ווצלו מנה רכ[אב</li>
<li>וצביאן וכאן פי גמלתהם אבי אלחי אלצעיף אלנגם פבקית יאשיכי פי בלד</li>
<li>אלגרבה בלא דינ ולא דרהם ואנקטעת ידי ורגלי ותרכת ולדי ומן כאן לי</li>
<li>צאעין נקול עלי גמיע דלך ברוך דיין אמת וקד כתבת אליך יאסייד[י</li>
<li>הדה אריקעה וכשפת לך פיה מא אמכני דכרה ומעט[ם</li>
<li>בדיאנתך ופעלך אלכיר מע מן לם תגדה אן . . . [</li>
<li>וחאשה אללה תעאלי לא יחוגני אלי אנך תתפצל</li>
<li>ו . עין מע כתבי כאן יאסיידי הו ח [</li>
<li>בני טובין אדא צאק בהם [</li>
<li>סלף [</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00014/canvas/2">
                    
                    
                    
                        <h3>Verso. Address.</h3>
                    
                        <ol>
<li>אל]י סיידי ומולאי אלעזיז עלי אבי יצחק ברהון בן מוסי נע</li>
<li>בן ברהון אלתיהרתי</li>
<li>אטאל אללה בקאה ואדאם סלאמתה</li>
<li>תוגיה אברהם בן אלאסכנדראני</li>
</ol>
<ol>
<li>מן שאכר איאדיה אבי אלחי</li>
<li>בן צאלח אלצבאג</li>
</ol>
                    
                </div>
            
        </section>
    </body>
</html>
