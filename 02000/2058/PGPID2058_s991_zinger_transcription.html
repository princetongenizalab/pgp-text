
<html>
    <head>
        <title>Transcription of Letter: T-S NS J485 + T-S 8J20.16 + T-S NS 283.96</title>
    </head>
    <body style="max-width: 860px; margin: auto">
        <h1>Transcription of Letter: T-S NS J485 + T-S 8J20.16 + T-S NS 283.96</h1>

        <p>Oded Zinger, <a href="https://doi.org/10.1080/09503110.2018.1542572">"“One Hour He Is a Christian and the Next He Is a Muslim!” A Family Dispute from the Cairo Geniza,"</a> <em>Al-Masāq Journal of the Medieval Mediterranean</em> 31 (n.p.: Taylor and Francis, 2018), 20 - 34.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00020-00016/canvas/1">
                    
                    
                    
                        <h3>Recto</h3>
                    
                        <ol>
<li>אעלם רבינו הרב המבהק בישראל יחיד הזמן</li>
<li>ופלאו ממזרח שמש עד מבואו אן אלממלוך</li>
<li>אתצל אלי זוגה ואנ[א] דכלת בקמאש וכאן לאבוהא</li>
<li>דארין דאר כבירה ודאר צגירה ואנה כתב להא אלדאר</li>
<li>אלצגירה מע אלקמאש ואן בעד קליל אבאעת אלממלוכה</li>
<li>נצף מכאן להא ואשתרת מן אבוהא אלנצף פבעד</li>
<li>קליל תופו ואלדהא וא|ן&nbsp;אכוהא תגלב על|י אלדאר אלצגירה</li>
<li>אלדי פי כ|תבתהא וסכן פיהא וקד אעלמת רבינו בדא</li>
<li>דפעתין ומעי פתותין אן אלדאר ללצביה בכט</li>
<li>רבינו ואן כל מא אלתמסתה/א\ מנה ⟦יצ⟧ ישד פי וצטה</li>
<li>זנאר ויציח אנא נצראני וסאעה הו נצראני וסעאה (!)</li>
<li>הו משלם פיכתשי אלממלוך מא יגרא מן דלך</li>
<li>ואן אמה ואלדה אלצביה אבאעתהא אלנצף באקיה</li>
<li>אלדאר אלכביר אלדי תקדם דכרהא ואן כאן בין</li>
<li>אלדארין סולם לה כמ]ס[ון סנה ואן אבחהא קאל</li>
<li>א׳סלום (!) פי חקוק דארי אלדאר אלמדכורה פי כתובה</li>
<li>אלצביה פאחתאג אלממלוך אשתרי אלסלום ⟦ללסולם⟧</li>
<li>ללצביה בכתאב אכר באלמשל|מין ואן אפסדר עלי</li>
<li>אבו אלמגד אכו אלצביה אלנאס פנזל אלכניס</li>
<li>ואקנא מנה רבינו פרחיה וזקני יושר בחצור אלשיך</li>
<li>אבו אלפצאיל רחמה אללה אן כל מא אבאעתה אמה</li>
<li>לאכתה קד אמצא פיה אלביע וצדקהא עליה</li>
<li>פלמא כאן פי הדא אלאיאם פאחתאגת אלצביה</li>
<li>אלי ביע אלדאר פאוקף חאלהא וקאל מא תביעי</li>
</ol>
                    
                        <h3>Recto, right margin</h3>
                    
                        <ol>
<li>אלדאר אלא בלא סלם פאל|סולם מלכי ושיי פצאר כל מן יגי יקלבהא יקול|&nbsp;לה תשתרי אלדאר [בדון(?)]</li>
<li>סלום ואלאמר יכליהא פיר|ום פי דלך קטע מצאנעתהא וידתהא וגוע|[ה]א פיפאס[......</li>
</ol>
<p>&nbsp;</p>
<p>&nbsp;</p>
                    
                        <h3>Recto, top margin</h3>
                    
                        <ol>
<li>ומוצע ידפע פיהא דרהם ע/א\ד ידפע פיהא נצף</li>
</ol>
<p>&nbsp;</p>
                    
                </div>
            
                <div data-canvas="https://geniza.princeton.edu/documents/2058/iiif/textblock/32375/canvas/2/">
                    
                    
                    
                        <h3>T-S NS J485 verso</h3>
                    
                        <ol>
<li>וקד אנהא אלממלוך ללמאלך מא גרא פתפעל</li>
<li>מא [ו]גב אלשרע אלשריף ושלמה יגדל</li>
</ol>
                    
                </div>
            
        </section>
    </body>
</html>
