
<html>
    <head>
        <title>Transcription of Letter: ENA NS 22.1</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/a29238f3-66df-40a9-b1c6-78e0043b2155/manifest/canvas/7cd358b1-9748-4555-a1b6-fe42c330d590">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בסם אללה אלעטים</span></li>
<li><span lang="he">כתאבי אטאל אללה בקא מולאי אלשיך אלגליל ואדאם עזה ועלאה וכבת אעדאה מן אל</span></li>
<li><span lang="he">אסכנדריה ליב' כלון מן רביע אלאול ואלחאל סלאמה ונעמה בבקא מולאי אל</span></li>
<li><span lang="he">שיך אדאם אללה עזה אלחמד ללה רב אלעאלמין תקדמת כתבי אליה עדה אר[גו]</span></li>
<li><span lang="he">וצולהא ווקופה עליהא ווצל מנה אמס יומנא האדי מע מסרה אל[פיג ?]</span></li>
<li><span lang="he">כתאבך ועטפהום(!) ג' רקאע דאר אלכתאן פיהא ל'א' עדל ורקעה ואחדה [מן]</span></li>
<li><span lang="he">דאר מאנך פיהא י' אחמאל ואנא אן שא אללה אסתגני ען אלגמיע ורק[עה]</span></li>
<li><span lang="he">דאר אלכתאן אן אחתאגהא רדתהא לה וקד וצלת אלכ' עדל ולם אנצ'ר</span></li>
<li><span lang="he">אחמלהא לאן לם אקדר עלי חמל מא חמלתה פי אלמכמס אלי בעד אל</span></li>
<li><span lang="he">&nbsp;תעב ואלשוחד וכשית אן אחמל האדי נחאסב פיהא בגיר אלמכמס יתזיד</span></li>
<li><span lang="he">&nbsp;עלינא פיהא נחו י'ד' דינ' ואכשא לא יכון יסתדרך עלינא פי מא חמלנאה</span></li>
<li><span lang="he">&nbsp;קבל האדי פתרכתהא לעל אללה יסהל וצול מא חמל לנא מן לאדקיה ואחמל</span></li>
<li><span lang="he">&nbsp;אלאעדאל עוצ'ה פי אלמכמס ואלקוארב כתיר מא יתים מוצ'ע יחמל</span></li>
<li><span lang="he">&nbsp;פיה לאן וצל אלי יומנא האדי מן לאדקיה ה' קוארב אתנין מנהא תוצקת</span></li>
<li><span lang="he">&nbsp;זביב וקד אביע אולה ג' ותלת ואכרה דינ' ואחד ותלתין אלקנט' וקד כנת</span></li>
<li><span lang="he">&nbsp;אכדת עלי אסחק פי כתבי אן יחמל פי אול אלקוארב לם יפעל ארגו</span></li>
<li><span lang="he">&nbsp;אן אללה תעאלי יכתב עליה אלסלאמה וסבב נזולה וצול נביד כתיר מן</span></li>
<li><span lang="he">&nbsp;בלד אלרום ומן לאדקיה ולם ארא פי גמלה האדי אלקוארב מן אסחק</span></li>
<li><span lang="he">&nbsp;כתאב אלדי כאן מע בן עמיר קד סהל אללה אמרה וקד נקצ'ת מנה</span></li>
<li><span lang="he">&nbsp;ואחדה צח וזנהא כמא עטיתה ללנקץ' י'ד' רטל ונצף ואנא אעמל עלי</span></li>
<li><span lang="he">&nbsp;נקץ' שי אכר ולעל ידכל אבו עמראן בן אכי לה יכרג בה לאן</span></li>
<li><span lang="he">&nbsp;סערה באסכנדריה כ'ב' ונצף אלי' ארטאל ואמא מא דכר מולאי אלשיך אדאם אללה</span></li>
<li><span lang="he">&nbsp;עזה מן חמל בעצ'ה לדנדיר לאבי אלפצ'ל צאלח פמא לחמלה כמא</span></li>
<li><span lang="he">&nbsp;הו בלא נקץ' וגה לאנה יבאע בוכס עטים ומע דאלך אדא אתפק מן</span></li>
<li><span lang="he">&nbsp;ימצ'י אלי ענדה אנפדת מעה כמא דכר ואנא אעלם אן חמלה עלי</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ג'התה ליס הו ראי ואמא אעמל</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">האדי לא אסלך</span></li>
<li><span lang="he">קבל מולאי אלשיך</span></li>
<li><span lang="he">אדאם אללה עזה</span></li>
<li><span lang="he">ולו אתפק לי</span></li>
<li><span lang="he">ביעה עלי גהתה</span></li>
<li><span lang="he">באסכנדריה כאן</span></li>
<li><span lang="he">אכיר לאן יכרג</span></li>
<li><span lang="he">פיה כיט כתיר</span></li>
<li><span lang="he">וינקץ קארב</span></li>
<li><span lang="he">&nbsp;חאתם אלדי פיה</span></li>
<li><span lang="he">&nbsp;אלי' אעדאל</span></li>
<li><span lang="he">&nbsp;לה כאנה לי אל</span></li>
<li><span lang="he">&nbsp;כתיר אללה</span></li>
<li><span lang="he">&nbsp;תעאלי יסהל</span></li>
<li><span lang="he">&nbsp;עליה ויכתב</span></li>
<li><span lang="he">&nbsp;סלאמתה</span></li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/a29238f3-66df-40a9-b1c6-78e0043b2155/manifest/canvas/e9d9911b-f97f-4176-8efd-ed173fdc2c00">
                    
                    
                    
                        <h3>Verso, upside down (right side up in original orientation, per Gil)</h3>
                    
                        <ol>
<li><span lang="he">[ו]ק[אר]ב עלי בן כאלך אלדי חמלת פיה י'ב' עדל וברקלו לם יבקי לה איצ'א שגל ופי[ה]</span></li>
<li><span lang="he">ראכב זכרי בן אלאשקר אללה יכתב סלמתה וקד אנפדת אלכתאבין אלאולא לאסחק</span></li>
<li><span lang="he">וכדאלך אלכתאבין אלדי וצלת אמס אנפדתהא אלמראכב אלדי תחת אלמנארה אקלעת</span></li>
<li><span lang="he">באלטייאר אלדי כאן ורגעת ואלחסאב עלי אלמראכב אלמבצרה אנהא אנתקלת והי מן</span></li>
<li><span lang="he">אלמלאחה וחולה אללה תעאלי יכתב סלאמה אלגמיע ברחמתה וצלו קום לגיין דכרו</span></li>
<li><span lang="he">אן וגדו בן אבו סלמאן אלאשקר תאיה בעד אן וקף עלי אלהלאך ומצ'או בה אלי אל</span></li>
<li><span lang="he">מרכב ללה אלחמד עלי סלמתה מרכב אלקאצ'י אבו טאלב כאן יום אלאחד מוצי</span></li>
<li><span lang="he">עלי אלמנארה כרג פי אלבחר נזלו מנה נואתיה שאורו בן אלשארי אן כאן ידכל</span></li>
<li><span lang="he">אסכנדריה פערפהום אן עליהים ואגב כתיר רגעו אקלעו הארבין וטארדהום אל</span></li>
<li><span lang="he">&nbsp;קוארב לם תלחקה רגע לאטראבלס וכדאלך סאלתהום ען מרכב מולאי אלקאצ'י בן אבי עקיל</span></li>
<li><span lang="he">&nbsp;אלמקלע מן צור ערפוני אנה רגע אלי צור אלג' אעדאל אלדי וצלת מן אטראבלס</span></li>
<li><span lang="he">&nbsp;אלי אלאן לם אביע מנהא שי לאן מא אקדר עלי אלביע אלי בחצרה אצחאב אל</span></li>
<li><span lang="he">&nbsp;פלה וגמיע אלמתאע אלדי וצל הו ללקאצ'י אבו טאלב והום יקולו אן גא נותיה</span></li>
<li><span lang="he">&nbsp;ראיי יגמעו חלקה קד חמל איצ'א ללאדקיה פי האדי אליום י' ברקלואת צהבא וכאן</span></li>
<li><span lang="he">&nbsp;באע אלי' אעדאל ואלברקלו מן ק'ק'י'ז' אלי ק'ק'כ' ולעמרי עטית נצפה בעדל אלקאלוצי</span></li>
<li><span lang="he">&nbsp;אלדי נזל מן בן אסכנדר ש'י' ארטאל תאמלת חסאב סלימאן בן מוסי אכדה בקי לה</span></li>
<li><span lang="he">&nbsp;דינרין כמא דכר מולאי אלשיך אדאם אללה עזה רקעה אלעדל אלחלבי אלדי זאד הו פ[י]</span></li>
<li><span lang="he">&nbsp;עטף כתאבי האדי דכר אנפאד דננ' ולו כנת בעת שי אסתלפתה מן אלוכיל [ &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ומע האדי אנא אחרץ וקד וזנת ען אלי'ב' עדל ואלברקלו נחו כ'ה' דינ' מאונה</span></li>
<li><span lang="he">&nbsp;גמיע מא וצל פי האדי אלה' קוארב מן לאדקיה י'ב' רזמה קטן כצצת מולאי באתם סלם</span></li>
<li><span lang="he">&nbsp;ומולאי אלשיך אבו עלי חסין ומולאי אלשיך אבו סעיד אדאם אללה עזהום אתם סלם &nbsp; &nbsp; &nbsp; &nbsp; &nbsp; &nbsp; &nbsp; &nbsp; וחסבי אללה וחדה</span></li>
</ol>
                    
                        <h3>Verso (upside down in original orientation, per Gil)</h3>
                    
                        <ol>
<li><span lang="he">מולאי אלשיך אלגליל אבו אלפרג יעקוב בן אברהים נ'נ'&nbsp; &nbsp; &nbsp; &nbsp; &nbsp; אברהים &nbsp; &nbsp; בן&nbsp; &nbsp; &nbsp; פראח נ'נ' &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אסכנדראני</span></li>
<li><span lang="he">ואבו אלחסין יוסף ואבו סעיד אברהים אבנא יעקוב &nbsp; &nbsp; &nbsp; &nbsp; &nbsp; &nbsp; &nbsp; ربيع الاول سنة ست</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;חרסהם אללה</span></li>
</ol>
                    
                </div>
            
        </section>
    </body>
</html>
