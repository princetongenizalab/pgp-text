recto

(2−1) בשם אלוהים הנורא; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת רוממותך וישמיד את אויביך,
 
מאלכסנדריה, בי"ב ברביע א' ; שלומי טוב ואני מאושר בזכות חייך, אדוני
ורבי, יתמיד אלוהים את גדולתך, תודה לאל ריבון העולמים. כתבתי לך לפני כן מכתבים אחדים, אקווה
שהגיעו, וכי קראת אותם. הגיע ממך, ממש אתמול, עם מסרה נושא המכתבים( ?)
מכתבך ובתוכו ג' תעודות של 'דאר אלכתאן' ובהן ל"א משואים ותעודה אחת של
'דאר מאנכ' ובה י' משואים; אני, ברצון האל, אוכל להסתדר בלי כל אלה; ותעודה של
'דאר אלכזאן', שאם אתה זקוק לה אחזירנה לך. וכבר הגיעו כ' המשואים, אבל לא ראיתי לנכון
לשלוח אותם כי לא יכולתי לשלוח מה ששלחתי ב(אונייה) 'המחומשת' (?) אלא לאחר
טרדה רבה ושוחר וחששתי שאם אשלח את אלה וארשום בחשבון ללא (הוצאות האונייה) 'המחומשת' (?) ייתוסף
עלינו (חיוב) בעדם בערך י"ד דינר וחוששני (גם) פן יאשים אותנו על שאנו שולחים זאת 
לפני (המשואים) האלה; השארתי זאת, אפוא, אולי אלוהים יאפשר שיגיע מה ששלחו לנו מלאד'קיה ואשלח
את המשואים שכנגדם ב(אונייה) 'המחומשת'. באוניות ה'קארב' לעתים קרובות אין למצוא מקום למשלוח,
כי הגיעו עד היום הזה מלאד'קיה ה' אוניות 'קארב', שתיים מהן עמוסות
צימוקים וכבר נמכרו, בהתחלה בג' ושליש (דינרים) ובסוף בדינר ושני שלישים הקנטאר. כבר לפני כן
לחצתי על אסחק במכתבי שישלח ב'קארב' הראשון, אבל לא עשה כן. אקווה
שאלוהים יתעלה יכתבנו לשלום. וסיבת הירידה שלהם, שהגיע הרבה יין
מארץ ביזנטיון ומלאד'קיה. ומכל אוניות ה'קארב' (הרבות) האלה לא ראיתי
מכתב מאסחק. אשר ל(משי) שהיה (באוניית) בן עמיר, כבר עזר אלוהים והגיע בשלום, והפרדתי ממנו
(כריכה) אחת, שמשקלה הסתכם כאשר מסרתי אותה להפרדה, בי"ד רטל וחצי, ואני אסדר 
להפריד כמות נוספת. אולי יגיע אבו עמראן, בן אחי, ואתן לו לצאת עמו, כי
מחירו באלכסנדריה כ"ב וחצי בער י' רטלים. אשר למה שכתבת, אדוני ורבי, יתמיד אלוהים 
את גדולתך, על משלוח חלק ממנו (מן המשי) לדנדיר לאבו אלפעל צאלח, אין אפשרות להובילו כמות
שהוא, מבלי להפרידו, כי יימכר בהפסד עצום; אף על פי כן, אילו הזדמן מי
שייסע אליך, הייתי שולח אותך עמו כפי שכתבת, אבל אני יודע ששליחתו
כפי שהוא איננה דבר נכון, ואם אעשה כזאת 

recto, right margin
(1–8) לא יהיה זה לטובתך, אדוני ורבי, יתמיד אלוהים את גדולתך ; אבל אילו הזדמן לי למכור אותו כפי שהוא, באלכסנדריה, היה יותר טוב, כי יצאו ממנו הרבה חוטים ויופרדו. ה'קארב' 
(16-9) של חאתם אשר בו י' המשואים שלך, כאילו היו שלי ברובם. אלהים יתעלה יעזור ויכתבנו לשלום. 
 
verso

גם ה'קארב' של עלי בן דודך (אחי אמך) אשר הובלת בו י״ב משואים וברקלו, לא נותרה עבודה בקשר אליו; ובו
מפליג זכרי בן אלאשקר, אלוהים יכתבנו לשלום. שלחתי את שני המכתבים הראשונים לאסחק
וגם את שני המכתבים שהגיעו אתמול שלחתי. האוניות שתחת המגדלור הפליגו
(בעקבות) 'טיאר' אשר היה, וחזרו. ההשערה בדבר האוניות שנצפו היא שהן התקדמו והן
בסביבת אלמלאחה, אלוהים יתעלה יכתוב את כולן לשלום ברחמיו. באו אנשים פליטים ואמרו
שמצאו את בן אבו סלימאן אלאשקר תועה אחרי שהיה קרוב למות, והלכו עמו אל
האונייה, ותודה לאל, שלום לו. אוניית הקאצי אבו טאלב נצטוותה (להיות) ביום א'
על יד המגדלור, יצאה לים וירדו ממנה מלחים והתייעצו עם בן אלשארי אם תיכנס
לאלכסנדריה והודיע להם שיטילו עליהם היטל גדול, וחזרו והפליגו נמלטים ורדפו אחריהם 
אוניית ה'קארב', אבל לא השיגו אותה, והיא חזרה לאטראבלס. כמו כן שאלתי אותם על אוניית אדוני הקאצי בן אבי עקיל
שהפליגה מצור והודיעוני שהיא חזרה לצור. מג' המשואים שהגיעו מאטראבלס
לא נמכר עד עתה דבר, מפני שאיני יכול למכור אלא בנוכחות שומרי
המחסום. כל הסחורה שהגיעה שייכת לקאצי אבו טאלב, והם אומרים שבאו מלחים.
לדעתי, יכנסו מכירה בהכרזה. כמו כן שלחו ללאד'קיה, ביום הזה, י' ברקלו יין
ומכרו את י' המשואים והברקלו מקקי"ז עד קק"כ; חי נפשי, שילמתי חצי מזה במשאוי של אלקאלוצי
אשר ירד מ(אוניית) בן אסכנדר, ש"י רטלים. בחנתי את החשבון של סלימאן בן מוסא; הוא לקח אותו; היתרה לזכותו
שני דינרים, כמו שכתבת, אדוני ורבי, יתמיד אלוהים את גדולתך. תעודת המשאוי של אלחלבי, שהוסיף הוא,
כרוכה במכתבי זה. כתבת על משלוח דינרים; אילו מכרתי משהו הייתי מבקש הלוואה מהפקיד ....
ואף על פי כן אשתדל. שילמתי בעד י"ב המשואים והברקלו כ"ה דינר בקירוב הוצאות.
סך הכול, מה שהגיע בה' ה'קארב'ים האלה מלאד'קיה: י"ב כריכות כותנה. הריני שולח לך, אדוני, את מיטב דרישות השלום,
ולאדוני ורבי אבו עלי חסין ולאדוני ורבי אבו סעיד, יתמיד אלוהים את גדולתם, מיטב דרישות השלום, מסתפק אני באלוהים לבדו. 

verso, address
לאדוני ורבי הנכבד אבו אלפרג' יעקוב בן אברהים נ''נ ואבו אלחסין יוסף ואבו סעיד אברהים בני יעקוב, שומרם אלהים. אברהים בן פראח נ''נ האלכסנדרוני; רביע א', שנת שש. 