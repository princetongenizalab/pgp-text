
<html>
    <head>
        <title>Transcription of Letter: ENA NS 22.1</title>
    </head>
    <body style="max-width: 860px; margin: auto">
        <h1>Transcription of Letter: ENA NS 22.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/a29238f3-66df-40a9-b1c6-78e0043b2155/manifest/canvas/7cd358b1-9748-4555-a1b6-fe42c330d590">
                    
                    
                    
                        <ol>
<li>בסם אללה אלעטים</li>
<li>כתאבי אטאל אללה בקא מולאי אלשיך אלגליל ואדאם עזה ועלוה וכבת אעדאה מן אל</li>
<li>אסכנדריה ליב כלון מן רביע אלאול ואלחאל סלאמה ונעמה בבקא מולאי אל</li>
<li>שיך אדאם אללה עזה ואלחמד ללה רב אלעאלמין תקדמת כתבי אליה ע. . אר[גו</li>
<li>וצולהא ווקופה עליהא ווצל מנה אמס יומנא האדא מע מסרה אל[פיג</li>
<li>כתאבין ועטפהום ג רקאע דאר אלכתאן פיהא לא עדל ורקעה ואחדה מן</li>
<li>דאר מאנך פיהא י אחמאל ואנא אן שא אללה אסתגני ען אלגמיע ורק[עה</li>
<li>דאר אלכתאן אן אחתאגהא רדתהא לה וקד וצלת אלכ עדל ולם אבצר</li>
<li>אחמלהא לאן לם אקדר עלי חמל מא חמלתה פי אלמכמס אלי בעד אל</li>
<li>תעב ואלשחד וכשית אן אחמל האדי נחאסב פיהא כתיר אלמכמס יתזיד</li>
<li>עלינא פיהא נחו יד דינ ואכשא לא יכון יסתדרך עלינא פי מא חמלנאה</li>
<li>קבל האדי פתרכתהא לעל אללה יסהל וצול מא חמל לנא מן אלאדקיה ואחמל</li>
<li>אלאעדאל עוצה פי אלמכמס ואלקוארב כתיר מא יתים מוצע יחמל</li>
<li>פיה לאן וצל אלי יומנא האדא מן אלאדקיה ה קוארב אתנין מנהא מצקה</li>
<li>זביב וקד אוביע אולה ג ותלת ואכרה דינ ואחד ותלתין אלקנט וקד כנת</li>
<li>אכדת עלי אסחק פי כתבי אן יחמל פי אול אלקוארב לם יפעל ארגו</li>
<li>מן אללה תעאלי יכתב עליה אלסלאמה וסבב נאולת וצול נביד כתיר מן</li>
<li>בלד אלרום ומן אלאדקיה ולם ארא פי גמלה האדה אלקוארב אסחק</li>
<li>כתאב אלדי כאן מע בן עמיר קד סהל אללה אמרה וקד נקצת מנה</li>
<li>ואחדה צח וזנהא במא עליהא ללנקץ יד רטל ונצף ואנא אעמל עלי</li>
<li>נקץ שי אכר ולעל ידכל אבי עמראן בן אבי אעטיה ולא יכרג בה לאן</li>
<li>סערה באסכנדריה כב ונצף אלי ארטאל ואמא מא אכד מולאי אלשיך אדאם</li>
<li>עזה מן חמל בעצה לדנהור לאבו אלפצל צאלח פמא לחמלה כמא</li>
<li>הו כלה נקץ וגה לאנה יבאע בוכס עטים ומע דלך אדא אתפק אן</li>
<li>ימצי אלעונה אנפדת מעה מנה כמא דכר ואנא אעלם אן חמלה עלי</li>
<li>גהתה ליס הו ראי ואמא אעמל</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>האדי לא אכלף | קול מולי אלשיך | אדאם אללה עזה | ולו אתפק לי |</p>
<p>ביעה עלי גהתך | באסכנדריה כאן | אכיר לאן יכרג | פיה כיט כתיר |</p>
<p>וינקץ קארב | חאתם אלדי פיה | אלי אעדאל | לה באית ליל | כתיר אללה</p>
<p>תעאלי יסהל | עליה וינפד | סלאמתה</p>
                    
                </div>
            
                <div data-canvas="https://figgy.princeton.edu/concern/scanned_resources/a29238f3-66df-40a9-b1c6-78e0043b2155/manifest/canvas/e9d9911b-f97f-4176-8efd-ed173fdc2c00">
                    
                    
                    
                        <h3>verso</h3>
                    
                        <ol>
<li>מרכב עלי בן כלף אלדי חמלת פיה יב עדל וברקלו לם יבקי לה איצא שגל ופי[ה</li>
<li>ראכב זכרא בן אלאשקר אללה יכתב סלאמתה וקד אנפדת אלכתאבין אלאולא לאסחק</li>
<li>וכדלך אלכתאבין אלדי וצלת אמס אנפדתהא למראכב אלדי תחת אלמנארה אקלעת</li>
<li>באלטייאר אלדי כאן ורגעת ואלחסאב עלי אלמראכב אלמבצרה אנהא אנתקלת והי מן</li>
<li>אלמלאחה ומלה אללה תעאלי יכתב סלאמה אלגמיע ברחמתה וצלו קום לכיין דכרו</li>
<li>אן וגדו בן אבו סלמאן אלאשקר תאיה בעד אן וקף עלי אלהלאך ומצ.ו בה אלי אל</li>
<li>מרכב ללה אלאמר עלי סלאמה מרכב אלקאצי אבי טאלב כאן יום אלאחד מרצי</li>
<li>עלי אלמנארה רדה פי אלבחר נזלו מנה נואתיה שאורו קאל שארי אן כאן ידכל</li>
<li>אסכנדריה פערפהום אן עליהום ואגב כתיר רגעו אקלעו כארגין וטארדהום אל</li>
<li>קוארב לם תלחקה רגע לאטראבלס וכדלך סאלתהום ען מרכב תמלי אלקצי בן אבי עקיל</li>
<li>אלמקלע מן צור ערפוני אנה רגע אלי צור אלג אעדאל אלדי וצלת מן אטראבלס</li>
<li>אלשאם לם אביע מנהא שי לאן מא אקדר עלי אלביע אלי בחצרה אצחאב אל</li>
<li>בלד וגמיע אלמבאע אלדי וצל הו ללקאצי אבו טאלב והום יקולו אן גד יומנא</li>
<li>האדא יגמעו חלקה קד חמל איצא ללאדקיה פי האדא אליום י ברקלואת צחת אוזאן</li>
<li>כ ארטאל יא עדל ואלברקלו .ן קק [. .]ל[. . . . . . . ]. .י עטית שחד ועדל אלקאלוצי</li>
<li>אלדי נזל מן בן אסכנדר שי ארטאל הא. . . חסאב סלימאן בן מוסי וגדת בקי לה</li>
<li>דינרין כמא דכר מולאי אלשיך אדאם אללה עזה רקעה אלעדל אלחלבי אלדי צאר תוב</li>
<li>עטף . . . . האדא דכר אנפאד דננ ולו יגב בעת שי . .לפה מן אל.כיל . .ל. .</li>
<li>ומע האיי אנא אחרץ וקד וזנת ען אליב עדל ואלברקלו נחו כה דינ מא. .ל.</li>
<li>גמיע מא וצל פי האיי אלה קוארב מן אלאדקיה יב ו. . . . קטן וצטה צו. . באתם סלם</li>
<li>ומולאי אלשיך אתם סלם ומולאי אלשיך אבו סעיד אדאם אללה עזהום אתם סלם וחסבי אללה וחדה</li>
</ol>
                    
                        <h3>bottom margin, straight lines at 180 degrees to main text</h3>
                    
                        <p>מולי אלשיך אלגליל אבי אלפרג יעקוב בן אברהים ננ</p>
<p>אברהים בן פרח נט אסכנדרני</p>
<p>ל. . . אלשיך אבו סעיד אברהים א. . . . . יעקוב</p>
<p>אלא.ל לא. . .</p>
<p>חרסה אללה</p>
                    
                </div>
            
        </section>
    </body>
</html>
