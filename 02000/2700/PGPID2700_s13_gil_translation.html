
<html>
    <head>
        <title>Hebrew Translation of Letter: ENA NS 22.1</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS 22.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/a29238f3-66df-40a9-b1c6-78e0043b2155/manifest/canvas/7cd358b1-9748-4555-a1b6-fe42c330d590">
                    
                    
                    
                        <h3>recto</h3>
                    
                        <ol>
<li>(2−1) בשם אלוהים הנורא; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת רוממותך וישמיד את אויביך,</li>
<li> </li>
<li>מאלכסנדריה, בי"ב ברביע א' ; שלומי טוב ואני מאושר בזכות חייך, אדוני</li>
<li>ורבי, יתמיד אלוהים את גדולתך, תודה לאל ריבון העולמים. כתבתי לך לפני כן מכתבים אחדים, אקווה</li>
<li>שהגיעו, וכי קראת אותם. הגיע ממך, ממש אתמול, עם מסרה נושא המכתבים( ?)</li>
<li>מכתבך ובתוכו ג' תעודות של 'דאר אלכתאן' ובהן ל"א משואים ותעודה אחת של</li>
<li>'דאר מאנכ' ובה י' משואים; אני, ברצון האל, אוכל להסתדר בלי כל אלה; ותעודה של</li>
<li>'דאר אלכזאן', שאם אתה זקוק לה אחזירנה לך. וכבר הגיעו כ' המשואים, אבל לא ראיתי לנכון</li>
<li>לשלוח אותם כי לא יכולתי לשלוח מה ששלחתי ב(אונייה) 'המחומשת' (?) אלא לאחר</li>
<li>טרדה רבה ושוחר וחששתי שאם אשלח את אלה וארשום בחשבון ללא (הוצאות האונייה) 'המחומשת' (?) ייתוסף</li>
<li>עלינו (חיוב) בעדם בערך י"ד דינר וחוששני (גם) פן יאשים אותנו על שאנו שולחים זאת </li>
<li>לפני (המשואים) האלה; השארתי זאת, אפוא, אולי אלוהים יאפשר שיגיע מה ששלחו לנו מלאד'קיה ואשלח</li>
<li>את המשואים שכנגדם ב(אונייה) 'המחומשת'. באוניות ה'קארב' לעתים קרובות אין למצוא מקום למשלוח,</li>
<li>כי הגיעו עד היום הזה מלאד'קיה ה' אוניות 'קארב', שתיים מהן עמוסות</li>
<li>צימוקים וכבר נמכרו, בהתחלה בג' ושליש (דינרים) ובסוף בדינר ושני שלישים הקנטאר. כבר לפני כן</li>
<li>לחצתי על אסחק במכתבי שישלח ב'קארב' הראשון, אבל לא עשה כן. אקווה</li>
<li>שאלוהים יתעלה יכתבנו לשלום. וסיבת הירידה שלהם, שהגיע הרבה יין</li>
<li>מארץ ביזנטיון ומלאד'קיה. ומכל אוניות ה'קארב' (הרבות) האלה לא ראיתי</li>
<li>מכתב מאסחק. אשר ל(משי) שהיה (באוניית) בן עמיר, כבר עזר אלוהים והגיע בשלום, והפרדתי ממנו</li>
<li>(כריכה) אחת, שמשקלה הסתכם כאשר מסרתי אותה להפרדה, בי"ד רטל וחצי, ואני אסדר </li>
<li>להפריד כמות נוספת. אולי יגיע אבו עמראן, בן אחי, ואתן לו לצאת עמו, כי</li>
<li>מחירו באלכסנדריה כ"ב וחצי בער י' רטלים. אשר למה שכתבת, אדוני ורבי, יתמיד אלוהים </li>
<li>את גדולתך, על משלוח חלק ממנו (מן המשי) לדנדיר לאבו אלפעל צאלח, אין אפשרות להובילו כמות</li>
<li>שהוא, מבלי להפרידו, כי יימכר בהפסד עצום; אף על פי כן, אילו הזדמן מי</li>
<li>שייסע אליך, הייתי שולח אותך עמו כפי שכתבת, אבל אני יודע ששליחתו</li>
<li>כפי שהוא איננה דבר נכון, ואם אעשה כזאת </li>
</ol>
                    
                        <h3>recto, right margin</h3>
                    
                        <p>(1–8) לא יהיה זה לטובתך, אדוני ורבי, יתמיד אלוהים את גדולתך ; אבל אילו הזדמן לי למכור אותו כפי שהוא, באלכסנדריה, היה יותר טוב, כי יצאו ממנו הרבה חוטים ויופרדו. ה'קארב' </p>
<p>(16-9) של חאתם אשר בו י' המשואים שלך, כאילו היו שלי ברובם. אלהים יתעלה יעזור ויכתבנו לשלום. </p>
<p> </p>
                    
                </div>
            
                <div data-canvas="https://figgy.princeton.edu/concern/scanned_resources/a29238f3-66df-40a9-b1c6-78e0043b2155/manifest/canvas/e9d9911b-f97f-4176-8efd-ed173fdc2c00">
                    
                    
                    
                        <h3>verso</h3>
                    
                        <ol>
<li>גם ה'קארב' של עלי בן דודך (אחי אמך) אשר הובלת בו י״ב משואים וברקלו, לא נותרה עבודה בקשר אליו; ובו</li>
<li>מפליג זכרי בן אלאשקר, אלוהים יכתבנו לשלום. שלחתי את שני המכתבים הראשונים לאסחק</li>
<li>וגם את שני המכתבים שהגיעו אתמול שלחתי. האוניות שתחת המגדלור הפליגו</li>
<li>(בעקבות) 'טיאר' אשר היה, וחזרו. ההשערה בדבר האוניות שנצפו היא שהן התקדמו והן</li>
<li>בסביבת אלמלאחה, אלוהים יתעלה יכתוב את כולן לשלום ברחמיו. באו אנשים פליטים ואמרו</li>
<li>שמצאו את בן אבו סלימאן אלאשקר תועה אחרי שהיה קרוב למות, והלכו עמו אל</li>
<li>האונייה, ותודה לאל, שלום לו. אוניית הקאצי אבו טאלב נצטוותה (להיות) ביום א'</li>
<li>על יד המגדלור, יצאה לים וירדו ממנה מלחים והתייעצו עם בן אלשארי אם תיכנס</li>
<li>לאלכסנדריה והודיע להם שיטילו עליהם היטל גדול, וחזרו והפליגו נמלטים ורדפו אחריהם </li>
<li>אוניית ה'קארב', אבל לא השיגו אותה, והיא חזרה לאטראבלס. כמו כן שאלתי אותם על אוניית אדוני הקאצי בן אבי עקיל</li>
<li>שהפליגה מצור והודיעוני שהיא חזרה לצור. מג' המשואים שהגיעו מאטראבלס</li>
<li>לא נמכר עד עתה דבר, מפני שאיני יכול למכור אלא בנוכחות שומרי</li>
<li>המחסום. כל הסחורה שהגיעה שייכת לקאצי אבו טאלב, והם אומרים שבאו מלחים.</li>
<li>לדעתי, יכנסו מכירה בהכרזה. כמו כן שלחו ללאד'קיה, ביום הזה, י' ברקלו יין</li>
<li>ומכרו את י' המשואים והברקלו מקקי"ז עד קק"כ; חי נפשי, שילמתי חצי מזה במשאוי של אלקאלוצי</li>
<li>אשר ירד מ(אוניית) בן אסכנדר, ש"י רטלים. בחנתי את החשבון של סלימאן בן מוסא; הוא לקח אותו; היתרה לזכותו</li>
<li>שני דינרים, כמו שכתבת, אדוני ורבי, יתמיד אלוהים את גדולתך. תעודת המשאוי של אלחלבי, שהוסיף הוא,</li>
<li>כרוכה במכתבי זה. כתבת על משלוח דינרים; אילו מכרתי משהו הייתי מבקש הלוואה מהפקיד ....</li>
<li>ואף על פי כן אשתדל. שילמתי בעד י"ב המשואים והברקלו כ"ה דינר בקירוב הוצאות.</li>
<li>סך הכול, מה שהגיע בה' ה'קארב'ים האלה מלאד'קיה: י"ב כריכות כותנה. הריני שולח לך, אדוני, את מיטב דרישות השלום,</li>
<li>ולאדוני ורבי אבו עלי חסין ולאדוני ורבי אבו סעיד, יתמיד אלוהים את גדולתם, מיטב דרישות השלום, מסתפק אני באלוהים לבדו. </li>
</ol>
                    
                        <h3>verso, address</h3>
                    
                        <p>לאדוני ורבי הנכבד אבו אלפרג' יעקוב בן אברהים נ''נ ואבו אלחסין יוסף ואבו סעיד אברהים בני יעקוב, שומרם אלהים. אברהים בן פראח נ''נ האלכסנדרוני; רביע א', שנת שש. </p>
                    
                </div>
            
        </section>
    </body>
</html>
