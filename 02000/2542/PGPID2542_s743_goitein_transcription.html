
<html>
    <head>
        <title>Transcription of Letter: Bodl. MS heb. d 66/3</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-3/1.json">
                    
                    
                    
                        <ol>
<li>. .א. אליהם מהמא אן לה [עליהם] מטאלבה צחיחה פי גהתה בעדים ברורים</li>
<li>וכתב קד תבת(!) פי בית דין פלם ינצת אלי שי מן דלך המקום ברחמיו יצלחה לנפסה</li>
<li>ואנא אסלה בחסב דאליה אלאהל ונפסה אלשריפה ומרותה אלמעהודה מנה מע אהלה</li>
<li>אן ינעם עלי הדה אליתימה מא יכצה מן אלדוירה אלתי הי פי טרף אלפראין וסויקה</li>
<li>אלדבאגין לעל יסתתר בהא ותנחאז אלי בעץ אלגהאת מהמא קד כרבת מן אלאחדאת</li>
<li>אלגוים אלסאכנין פיהא ומא תסוי גמיעהא לו אנהא עאמרה תלתין דינארא לאן אלעקאר</li>
<li>קד וכס כתיר בחלב ואנמא אליסיר פי מתל הדה אלבאיסה יותר כתיר ולם יכף ענה</li>
<li>אן הדא אלפן מן אלזכות אולא מן גמיע אלפצאיל אלדי //הי// מעהודה מן תטולה לאנהא בדיא יתימה</li>
<li>ונסיבתה ואללה אמר בסתרה אלאהל מן קבל אלגריב פאלבארי יעלם לו אן פי חאלי מא</li>
<li>אחוגתהא למכלוק ולא מכנת אחד ינטר אליה/א/ בשי מהמא קד פעלת מנד אתצלת אלי</li>
<li>בנת אכתה מן אלתרתיב בגמיע אודהא ומא אחוגתהא ברוך המקום לאחד אלי שי פאן</li>
<li>תפצל במתל דלך ומא סאלנאה ינעם כמא לם יזל יכתב להא מתנה פי שימוש בית דין</li>
<li>דלך אלבלד אלדי יכון הו פיה ואסמהא רציה בנת פצילה ויאמר הו מקדם דלך אלבלד</li>
<li>אן יגיני כתאבה במא קדר להדה אליתימה ענדה לאן תב אלתגאר מתעדרה</li>
<li>כתיר ען אלמגי אלי חלב המקום ברחמיו יצליחו בכל דרכיו לברך את מעשה ידיו ולהשיבו</li>
<li>אל ביתו שש ועלז ויראינו פניו בקרוב והוא שמח בברכות שמים ושלומו יופ.ם עליו</li>
<li>י א כ</li>
</ol>
<p>ברוך ברבי יצחק נבתויא</p>
<p>ב א י</p>
                    
                </div>
            
        </section>
    </body>
</html>
