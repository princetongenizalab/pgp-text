
<html>
    <head>
        <title>Transcription of Legal document: T-S 8J4.14</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.14</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00014/canvas/2">
                    
                    
                    
                        <h3>Recto</h3>
                    
                        <ol>
<li><span lang="he">אחצר אלי בית דין מר נתנאל בר מ יפת נע שטר&nbsp;</span></li>
<li><span lang="he">מוחזק בנאמנות והתראה ומבלג מאלה כמסה וסת[ין]&nbsp;</span></li>
<li><span lang="he">דינ מסתחקה עלי מ&nbsp; טוביה הלוי פסאל מר טוביה&nbsp;</span></li>
<li><span lang="he">ען דלך פקאל קבץ מני מן הדא אלכתאב עשרה דנא&nbsp;</span></li>
<li><span lang="he">פי דפעתין וטו רטלא חריר בטו דינ ומנין ונצף&nbsp;</span></li>
<li><span lang="he">עביר בטו דינ אכרי ובאת אלגמיע ענדה לילה&nbsp;</span></li>
<li><span lang="he">ואצבח אלי ואסתזאד מני עלי סביל אלאסתצלאח&nbsp;</span></li>
<li><span lang="he">לדלך ה אמנא כאבלי מרבא ובאקי מאל אלשטר&nbsp;</span></li>
<li><span lang="he">ומבלגה כה דינ ציירת אליה פיה קארורה זבדה&nbsp;</span></li>
<li><span lang="he">וזנהא כה אוקיה ובקית ענדה אלי אן חאן ספר&nbsp;</span></li>
<li><span lang="he">אבי אלפרג אלוכיל פאתפק ראינא גמיעא עלי&nbsp;</span></li>
<li><span lang="he">אנפאד אלזבדה מע אלוכיל אלמדכור עלי אן אדא&nbsp;</span></li>
<li><span lang="he">סהל אללה אלעודה אסתופא אלבאקי אלדי לה ואלבאקי&nbsp;</span></li>
<li><span lang="he">מן תמנהא אתסלמה אנא פסאל מר ור נתנאל ען דלך&nbsp;</span></li>
<li><span lang="he">פקאל אמא אלעשרה דנא אלדי דכר פמא וצל אלי מן&nbsp;</span></li>
<li><span lang="he">מאל הדא אלשטר מן עין גיר ג דנא ורבע וסדס ואמא&nbsp;</span></li>
<li><span lang="he">אלחריר ואלעביר ואלכאבלי מא אחק אנני אכדתהם&nbsp;</span></li>
<li><span lang="he">מפאצלה ואלאוזאן אלתי דכרהא מן אלחריר ואלעביר&nbsp;</span></li>
<li><span lang="he">לם תצח לאנני אעתברתהא פי חאל אכדהא פוגדת&nbsp;</span></li>
<li><span lang="he">אלעביר מניין ומה דרהמא ואלחריר יד רטלא ורבע&nbsp;</span></li>
<li><span lang="he">וכמסה דראהם ואלכאבלי באקי בעינה ואמא אלזבדה&nbsp;</span></li>
<li><span lang="he">אלדי דכר אנה אתפק מעי פי תוגיההא מע אבו אלפרג&nbsp;</span></li>
<li><span lang="he">אלוכיל ממא כאן מן דלך שי פחצרה בית דין עלי מא אדעא</span></li>
</ol>
                    
                </div>
            
        </section>
    </body>
</html>
