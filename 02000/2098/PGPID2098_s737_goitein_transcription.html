
<html>
    <head>
        <title>Transcription of Legal document: T-S 8J4.14</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00014/canvas/2">
                    
                    
                    
                        <ol>
<li>אחצר אלי בית דין מר' נתנאל בר מ יפת נע שטר</li>
<li>מוחזק בנאמנות והתראה ומבלג מאלה כמסה וסת[ין</li>
<li>דינ' מסתחקה עלי טוביה הלוי פסאל מר טוביה</li>
<li>ען דלך פקאל קבץ מני מן הדא אלכתאב עשרה דנא'</li>
<li>פי דפעתין וטו רטלא חריר בטו' דינ' ומנין ונצף</li>
<li>עביר בטו' דינ אכרי ובאת אלגמיע ענדה לילה</li>
<li>ואצבח אלי ואסתזאד מני עלי סביל אלאסתצלאח</li>
<li>לדלך ה אמנא כאבלי מרבא ובאקי מאל אלשטר</li>
<li>ומבלגה כה דינ' ציידת (?) אליה פיה קארורה זבדה</li>
<li>וזנהא כה אוקיה ובקית ענדה אלי אן חאן ספר</li>
<li>אבי אלפרג אלוכיל פאתפק ראינא גמיעא עלי</li>
<li>אנפאד אלזבדה מע אלוכיל אלמדכור עלי אן אדא</li>
<li>סהל אללה אלעודה אסתופא אלבאקי אלדי לה ואלבאקי</li>
<li>מן תמנהא אתסלמה אנא פסאל מר ור נתנאל ען דלך</li>
<li>פקאל אמא אלעשרה דנא' אלדי דכר פמא וצל אלי מן</li>
<li>מאל הדא אלשטר מן עין גיר ג דנא ורבע וסדס ואמא</li>
<li>אלחריר ואלעביר ואלכאבלי מא אחק אנני אכדתהם</li>
<li>מפאצלה ואלאוזאן אלתי דכרהא מן אלחריר ואלעביר</li>
<li>לם תצח לאנני אעתברתהא פי חאל אכדהא פוגדת</li>
<li>אלעביר מניין ומה דרהמא ואלחריר יד רטלא ורבע</li>
<li>וכמסה דראהם ואלכאבלי באקי בעינה ואמא אלזבדה</li>
<li>אלדי דכר אנה אתפק מעי פי תוגיההא מע אבו אלפרג</li>
<li>אלוכיל ממא כאן מן דלך שי פחצרה בית דין עלי מא אדעא</li>
</ol>
                    
                </div>
            
        </section>
    </body>
</html>
