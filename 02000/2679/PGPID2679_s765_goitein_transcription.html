
<html>
    <head>
        <title>Transcription of Letter: ENA NS 2.8</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/5bdf94c9-df29-42e9-9d48-830ed534ea62/manifest/canvas/e8249988-a917-4ab5-9853-0619699e82ce">
                    
                    
                    
                        <ol>
<li>בר</li>
<li>אלממלוך יקבל אלארץ אמאם אלמגלס</li>
<li>אלסאמי אלאגלי אלמולוי אלמנצורי</li>
<li>נצרה אללה תע ותבת מגדה וצאעף</li>
<li>סעדה ובלגה אמאלה אלסארה</li>
<li>וכפאה כל מחדור וינהי אנה יותר</li>
<li>שרח בעץ מא תיסר מן אחואלה</li>
<li>ומא תצמנה פחוא סואלה פי אעלאן</li>
<li>אלנצר ואסת/ע/מאל אלסבר פי מא</li>
<li>יכתץ בה עלי אגוד מא ינבגי</li>
<li>מן אלמעהוד מן אחסאנה והו אנה</li>
<li>למא ראא מן אלמולא בעץ אהמאל</li>
<li>בכלאף אלמעהוד ואלאשתגאל פי אל</li>
<li>תקצי ען אלאחואל בגמלתהא פגעלה</li>
<li>דלך אשארה לתנביה ען מא פי אל</li>
<li>. . . .] אצאפה אלי מא נסב/ת/ אלאמר</li>
<li>אלי אשתגאל אלחצרה במרץ אלמולא</li>
<li>ותקסים כאטרה ותשתתה ען מוטנה</li>
<li>ואטמאניתה [[מ]] כמא הו מצי אנה</li>
<li>יתחצל מן אלגהה אלמשאר אליהא</li>
<li>בבעץ אלכלפה(?) ואן אלברהאן</li>
<li>ואללה אלעטים מן יום אלאחד ואגדא</li>
<li>אלגמעה לם יתחצל לי מנה סוא</li>
<li>רטלין ורבע [כבז?] ואלדי אתצל לי</li>
<li>[מן אל]גאמכיה נפד גמיעה אלי</li>
<li>אכר יומי הדא אלכמיס אלב מן</li>
<li>ד]ו אלקעדה ופצל ואללה עלם דין</li>
<li>תסעה ונצף ושהותי מנך אלתפאת</li>
<li>ועזמה פאנא מחסוב מן אל</li>
<li>אמואת הקבה יקיים על</li>
<li>הדרתך דכתיב</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5bdf94c9-df29-42e9-9d48-830ed534ea62/manifest/canvas/c55cc868-56d4-4987-a2f8-a1cc763a53ed">
                    
                    
                    
                        <h3>verso</h3>
                    
                        <ol>
<li>ותגזר אמר ויקם לך ועל</li>
<li>דרכך נוגה אור ודכתיב</li>
<li>וענוים יירשו ארץ ויתענגו על</li>
<li>רב שלום ושלום הדרתך</li>
<li>יגדל וירבה לעד נצח סלה</li>
</ol>
<p>אמן</p>
<p>_______________________</p>
<ol>
<li>מ . ל . גאמכיה [אל]גמעה אלכארגה</li>
<li>אלדי אתצל באל . . .</li>
<li>אלמצרוף מנהא</li>
<li>ל . מואכד .</li>
</ol>
<ol>
<li>וגבן לחם</li>
</ol>
<ol>
<li>וטוזין אלקופה (וטחין אלקובה?)</li>
</ol>
<ol>
<li>. . . דאר אלנצראני</li>
<li>חמאם</li>
</ol>
<p>_________________</p>
<p>__________________</p>
<ol>
<li>וי{ו}ם אלאחד</li>
<li>כבז וזבד וחמץ</li>
<li>אלאן(?)</li>
<li>וסכר מן ענד אל</li>
<li>רשיד</li>
<li>וכבז וגסאל</li>
</ol>
<p>____________</p>
<ol>
<li>אלגמ אלפאצל</li>
</ol>
                    
                </div>
            
        </section>
    </body>
</html>
