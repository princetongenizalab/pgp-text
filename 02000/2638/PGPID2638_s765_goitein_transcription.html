
<html>
    <head>
        <title>Transcription of Letter: ENA 2727.29</title>
    </head>
    <body style="max-width: 860px; margin: auto">
        <h1>Transcription of Letter: ENA 2727.29</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/bc92d88c-674d-4193-9576-2936287e1046/manifest/canvas/2c0b5788-b93d-4509-a7c8-9373c7e01733">
                    
                    
                    
                        <ol>
<li>] אעלם מולאי אלשיך אלגליל אטאל אללה בקאה ואדאם עזה</li>
<li>] סלאמתה ונעמתה אני רגל מן אהל תניס</li>
<li>צ]אקת מעישתי ודאם עליי גלא אלסער פלם אגד לי מלגא אל[א</li>
<li>אלכ]רוג מן אלבלד ותרך ולדין איתאם ענד גדהם יערף בהרון אלחבר</li>
<li>שיך כביר טאען פי אלסן ועליה איצא עאילה כבירה לא יקדר עלי</li>
<li>אל]קיאם באוד(?) אלגמיע ולם עבדה במעתאד טלב שי ממא פי</li>
<li>] אלנאס ובבעץ מן קיל פי סלוה והדוה שאנן מואב מנעריו</li>
<li>] שהוא אל שמריו ולא הורק מכלי אל כלי ובגולה לא</li>
<li>הלך וקד קצדת מן קצד אלכלק אליה גל ועז ומולאי אלשיך אלגליל</li>
<li>אדאם אללה עזה אן ינעם עלי עבדה מן סבא רוחה אלכרימה</li>
<li>וחסן עאדאתה מע אלמלגיין אלי מערופה מא אסדד בה חאלי</li>
<li>ואקטע בה וקת מן הדא אלזמאן אלצעב פלה פי דלך אעלי דרגה</li>
<li>פי אלתואב ואגל מנזלה פי חסן אלמכאפ/א/ה מן כאלקה גל גלאלה</li>
<li>פאסל אלבארי אן יגעל הדא אלשי אלדי ירפדני בה כקרבן כליל</li>
<li>על גבי המזבח וכטנא ביכורים אלאיתיה מן אואיל אלאתמאר</li>
<li>ויסתגיב מני פיה צאלח מא אדעוה ויכפיה סאיר אלמהמאת</li>
<li>ויתן לו חן וחסד ורחמים ויעמיד זכיותיו לפניו כמה שכת והלך</li>
<li>לפניך צדקך וג ויתן לו אחרית ותקוה ויזכה לחזות בנועם יי</li>
<li>ולבקר בהיכלו וכן יהי רצון אמן סלה</li>
<li>אהרן התניסי בן נחום הסופר</li>
</ol>
                    
                </div>
            
        </section>
    </body>
</html>
