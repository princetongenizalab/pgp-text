
<html>
    <head>
        <title>Transcription of Legal document: Yevr.-Arab. II 1413</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1413</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/27954/iiif/textblock/30406/canvas/1/">
                    
                    
                    
                        <h3>Recto:</h3>
                    
                        <ol>
<li>סבב תסטיר האדה אלאחירף(!) ומוג'ב תחרירה בחצרה כל מן כמוה׳׳ר הח׳ הש׳ יום טוב</li>
<li>יצ׳׳ו ידיע ברכה ס׳׳ט וכה׳׳רר אלישע חזן ידיע צעיר יצ׳׳ו ס׳׳ט וכה׳׳ר ישועה ראש (משמרה?)</li>
<li>ידיע פירוז ס׳׳ט וכה׳׳ר יוסף ידיע ברכה ס׳׳ט פחצ'רו אתנינהמא פי בית דין וד׳׳ה</li>
<li>אן סאבק תאריכה אן אשתרו בית אלחכם אלכביר אלדיפי דרב אבו קמר אלדו כאן(!) ושתג'ל</li>
<li>אלחצ׳ אחי׳ ואהו׳ כה׳׳ר אברהם לוי גבאי ידיע קדסי ס׳׳ט ואחי׳ ואהו׳ יוסף ידיע רצון ס׳׳ט</li>
<li>אן סאבק תאריכה אשתרו אתנינהמא בית [[אלחכם]] אלחכם אלכביר אלדיפי דרב אבו</li>
<li>קמר אלדוכאן ושתג'ל אלח.(?) במבלג וקדרהו תסע אלאף נצף פצ'ה ואיצ'ה דסות (kettles)</li>
<li>נחאס בשורבהם עדה סתה ואלתמן ענהם תמן אלאף וסבע מאיה ותלאתין נצף פצ'ה&nbsp;</li>
<li>ואיצ'ה זלע פוכ'אר (earthenware jars) עדה מיתין ואלתמן ענהם תמן אלאף נצף פצ'ה יכון גמיעהם&nbsp;</li>
<li>כמסה ועשרין אלף וסבע מאיה ותלאתין נצף פצ'ה פצאר אלדולאב ואלסת דסות&nbsp;</li>
<li>בשרבהם ואלמיתין זלע יסתכץ לאחי׳ ואהו׳ אברהם לוי גבאי יצ׳׳ו נצף אלדולאב</li>
<li>ותלאת דסות בשרבהם ומאות זלעה ואחי׳ ואהו׳ יוסף רצון יצ׳׳ו פצארו פי חכם</li>
<li>אתנינהם באלמבלג' אלמשרוח אעלאה פטלב אחי׳ ואהו׳ יוסף רצון ס׳׳ט יביע</li>
<li>מא יכ'צה מן קסמה נצף אלדולאב ותלאת דסות בשרבהם ומאית זלעה</li>
<li>לשריכו אברהם לוי אלמד'כור אעלאה במבלג' וקדרהו אתני עשר ותמן אלף</li>
<li>ותמן מאיה כמסה וסתין והדא ביאנהם תמן נצף אלדולאב ארבעה אלאף וכמס</li>
<li>מאיה //נצף פצ'ה// וען תמן מאיה זלעה ארבע אלאף נצף פצ'ה פאשתרא אחי׳ ואהו׳ //כה׳׳ר// אברהם</li>
<li>לוי ס׳׳ט מן כה׳׳ר רצון ס׳׳ט והו נצף אלדולאב ותלאת דסות בשרבהם</li>
<li>ומאיה זלעה אלדי(!) כאנו מן קסם אחי׳ ואהו׳ יוסף רצון אלמדכור אעלאה</li>
<li>והו אתני עשר //אלף// ותמן מאיה כמסה וסתון נצף פצ'ה וקבץ ואתסלם</li>
<li>אחי׳ ואהו׳ יוסף רצון אלמדכ׳ אעלאה מן יד אחי׳ ואהו׳ כה׳׳ר אברהם לוי</li>
<li>יצ׳׳ו אלמבלג' אלמרקום אעלאה בג'ירתגצב ולא ת.רה(?) ולא תגבר</li>
<li>ולא אקחאר בל סמאחת נפס וטובת קלב ואנשראח צדר</li>
<li>באלוגה אלשרעי באלטריק אלשרעי //בכאמל אוצאף אלמעתברה// פצאר נצף אלדולאב אלתלאת דסות</li>
<li>ושרבהם ואלמאיה זלעה אלדי(!) כאנו מן קסם אחי׳ ואהו׳ יוסף אלמד׳ אע׳</li>
<li>לאח׳ ואהו׳ אברהם לוי יצ׳׳ו אלמדכור אעלאה וצארו חכמהו //ומלכהו//</li>
<li>...] חכם למלך פי מלכהו ותצרפהו מן ביע ושרא ורהן ואסתרהאן&nbsp;</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; וודיעה</li>
</ol>
                    
                </div>
            
        </section>
    </body>
</html>
