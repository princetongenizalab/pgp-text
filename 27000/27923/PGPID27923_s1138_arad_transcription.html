
<html>
    <head>
        <title>Transcription of Legal document: Yevr.-Arab. II 1378</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1378</h1>

        <p>Dotan Arad, <a href="https://library.oapen.org/handle/20.500.12657/50691">"Appointment Deed of a Cantor in the Karaite Community,"</a> <em>A Handbook and Reader of Ottoman Arabic</em> (Cambridge: Open Book Publishers, 2021), 155-156.</p>

        
        <section dir="rtl" lang="he">
            
                <div data-canvas="https://geniza.princeton.edu/documents/27923/iiif/textblock/30375/canvas/1/">
                    
                    
                    
                        <ol>
<li>למא כאן בתא׳ נהאר אל אתנין כ׳׳ח שהר אב יא׳׳ל סנה ה׳ש׳ל׳ה׳ ליצירה חצל קאל וקיל </li>
<li>וצ'ראב וכנאק ובקי //כל// מן קאם יחב יתקדם אלי וטאיף אלמר׳ כ׳ר׳ יעקב החזן לאנה כאן חזן כביר</li>
<li>ומשרת פי כנסת בית שמחה ומלמד נו׳ע׳ והם לא אהלא׳ לדלך ולא ירצ'א אחד בהם ואלדי</li>
<li>ביחב דלך ומתעצב ענאדה לקול אד׳ הנ׳ הג׳ אהרן יצ׳׳ו וכ׳ר׳ יוסף אלתוריזי יצ׳׳ו אלדינים תם אן אלדיינים</li>
<li>אלמד׳ אע׳ אשארו במא ראוה בעין אליראה ואכ'תארו ר׳ יהודה אלתוריזי הרופא יצ׳׳ו יכון חזן כביר</li>
<li>לאנה נעים קול ומבין בכל ענין ואנה יכון משרת פי בית הכנסת לאנה אהלא׳ לדלך ואנה</li>
<li>יכדם תלת סנין בלא ג'אמכיה ואנה יסמע לקול אלדיינים אלמד׳ אע׳ //ולא יכאלפהם// פי אמר מן אלאמור אלדיניניא</li>
<li>ואנה יקים בואג'באת כדמת בית הכנסת כמא כאנו אלמשרתים אלדי כאנו קבלה ואנה יקים</li>
<li>בואג'באת אלחזון שמחות חופות ומילות ואבילות ואנא //לא// יתכלף ען פעל שי מן דלך לא לכביר</li>
<li>ולא לצג'יר ואנה יתואצ'ע מע אלקהל ויתנהג עמם בטוב לב וידרוש שלום הקהל גדולים וקטנים</li>
<li>ואנה לא יתקלק מן דלך ולא יקול אנא באעמל בלא ג'אמכיה מא לאחד עליא חכם ואלדי אכתאר</li>
<li>אפעלה ואלדי מא אכתארה מא אפעלה ואנה יכדם עדוה וצאחבה פי הנא ועזא וגירה תם אן ר׳</li>
<li>יהודה אלתוריזי אחצ'רוה וסמע ג'מיע מא כתב עליה אע׳ תם בעד דלך חתמו אלדינים אלמשאר אליהם</li>
<li>באן סביל לאחד מן אלקהל בר׳ יה׳ יתקדם עליה ולא יבתדלה [ל]אנה מא ביעמל דלך [אלא לשם]</li>
<li>שמים ואן לא סביל לאחד יעאנדה ול[...] [ג]מיע מא פעל וכל דל[ך] חצל ברצ'אהם</li>
</ol>
                    
                </div>
            
        </section>
    </body>
</html>
