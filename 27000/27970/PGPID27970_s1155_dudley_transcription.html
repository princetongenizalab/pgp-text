
<html>
    <head>
        <title>Transcription of Legal document: Yevr.-Arab. II 1433</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1433</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/27970/iiif/textblock/30424/canvas/1/">
                    
                    
                    
                        <p>:Right side of bifolium, recto</p>
<ol>
<li>סבב תצטיר האדה אלאחרף ומוגב תחרירהא והוא בחאל אלצחה ואלסלאמה</li>
<li>אנהו אשתרי אחי׳ ואהו׳ כה׳׳ר אברהם לווי חזן ס׳׳ט אבן אלמרחום אחי׳ ואהו׳&nbsp;</li>
<li>מצליח הלוי ידיע היתי נ׳׳ע מן אחי׳ ואהו׳ כה׳׳ר אליהו [[.]] אבן אלמרחום אחי׳ ואהו׳</li>
<li>ישראל ידיע רצון נ׳׳ע רחמים סדר [[נשא]] שמיני ואמור ונשא</li>
<li>ונצף מן אלנצף בתאע אלהלל במבלג וקרהו מן אלפצה דיואני סכה אלסלטאני</li>
<li>אלף ומאיה נצף פצה פצארו תלאת רחמימת ונצף מן נצף אלהלל פי מלך&nbsp;</li>
<li>אחי׳ ואהו׳ כה׳׳ר לוי חזן ס׳׳ט ידיע היתי אלמדכור אעלאה מן ביע ושרא</li>
<li>ווהבה ורהן ואסתרהאן וצלאה וקראה הפטרה וקראה אלהלל חכם</li>
<li>אלקואנין אלגאריה תם אנה אקר ואעתרף ואשהד עלי נפסהי אחי׳ ואהו׳</li>
<li>כה׳׳ר אליהו ס׳׳ט אבן אלמרחום כה׳׳ר ישראל נ׳׳ע ידיע רצון והוא בחאל אלצחה</li>
<li>ואלסלאמה ואלאטאעה ואלאכתיאר בגיר תגצב ולא אגבאר ולא</li>
<li>תכרה ולא אקהר בל סמאחת נפס וטיבת קלב ואנשרח צדר</li>
<li>והוא בכאמל אלאוצאף למעתברה שרעא קרין אמת אלהי׳</li>
<li>אנהו קבץ' ואתסלם פי ידהי מן אחי׳ ואהו׳ אברהם לוי חזן ס׳׳ט ידיע היתי</li>
<li>מבלג וקדרהו פצה אלף ומאיה ואנהו נזל רחמימת אלדי רחמים סדר</li>
<li>פרשה שמיני רחמים //סדר// פרשה ואמור רחמים סדר פרשה ונשא ונצף מן אלנצף</li>
<li>בתאע אלהלל ולא עלקה ולא תעלק ולא שיא וקאל להו שיא חסב</li>
<li>אעתראמהי בדאלך אלאעתראף אלשרעי באלוגה אלשרעי במא עלמת</li>
<li>בדאלך אלכיינה אלשרעיעיא עלמא ו[...]א נאפין ללגהאלה שרעא</li>
<li>בחצרת אלחאצרין [בשה]אדה אלשאהדין ואלואצ'עין אסמאהם</li>
<li>פיה אדנאה [חר]ר [דא]לך יום אלכמיס כמסה לחדש כסלו המכ.ם(?)</li>
<li>סנת ה׳ת׳ק׳נ׳א ליצירה אלמוא[פק] לשהר ספר אלערבי ١١٠٢</li>
<li>פה מצרים יע׳׳א והכל שריר ובריר ומוחזק וקים</li>
</ol>
<p>:Left side of bifolium, verso</p>
<ol>
<li>סבב תצטיר האדי אלאחרף ומוגב תחרירהא בחצ'רת כל מן אחי׳ ואהו׳ כה׳׳ר</li>
<li>ר׳ אלישע ס׳׳ט בכ׳׳ר המנוח כה׳׳ר ישועה [[צעיר]] ידיע צעיר נ׳׳ע וכה׳׳ר אחי׳ ואהו׳ כה׳׳ר</li>
<li>ר׳ אהרן //פירוז// ס׳׳ט בכ׳׳ר המנוח ישועה פירוז ידיע חיינה נ׳׳ע פי בית דין יר׳׳ה אנהו</li>
<li>חצ'ר ואשתרא אחי׳ ואהו׳ כה׳׳ר ר׳ אברהם [[..ן]] לוי חזן ס׳׳ט בכ׳׳ר המנוח כה׳׳ר מצליח</li>
<li>לוי ידיע היתי נ׳׳ע מן אחי׳ ואהו׳ כה׳׳ר אליהו ס׳׳ט בכ׳׳ר המנוח //כה׳׳ר// ישראל ידיע רצון נ׳׳ע</li>
<li>וולדו כה׳׳ר יוסף ס׳׳ט //אלתלאת רחמימת// שמיני ואמור ונשא ונצף בתאע אלהלל</li>
<li>במבלג וקדרהו מן אלפצה אלדיואני סכה סלטאני אלף ומאיה נצף פצה פצארו</li>
<li>תלאת רחמימת ונצף בתאע אלהלל פי מלך אחי׳ ואהו׳ כה׳׳ר ר׳ אברהם לוי</li>
<li>חזן ס׳׳ט ידיע היתי אלמדכור אעלאה מן ביעו ושרא ווהבה ורהן ואסתרהאן וצלאה</li>
<li>וקראה אלחפרה וקראה נצף בתאע אלהלל חכם אלקואנין אלגאריה תם&nbsp;</li>
<li>אנהו אקר ואעתראף ואשהד עלי נפסהי אחי׳ ואהו׳ כה׳׳ר [[ישראל]] אליהו&nbsp;</li>
<li>ס׳׳ט בן המנוח כה׳׳ר ישראל ידיע רצון נ׳׳ע וולדהו כה׳׳ר יוסף ס׳׳ט והום</li>
<li>בחאל אלצחה ואלסלאמה ואלאטאעה ואלאכתיאר בגיר תגצב ולא</li>
<li>אגבאר ולא תכרה ולא אקהאר בל בסמאחת נפס וטיבת</li>
<li>קלב ואנשראח צדר והום בכאמל אלאוצאף אלמעתברה שרעא</li>
<li>קרין אמת אלהי׳ אנהום קבצ'ו ואתסלו מן יד אחי׳ ואהו׳ כה׳׳ר אברהם</li>
<li>לוי //ס׳׳ט// בן המנוח כה׳׳ר מצליח ידיע היתי נ׳׳ע מבלג וקדרהו אלף ומאיה</li>
<li>נצף פצה ואנהום נזלו ען רחמימת אלדי רחמים סדר פרשה שמיני</li>
<li>רחמים סדר פרשה אמור רחמים סדר פרשה נשא ונתף בתאע</li>
<li>אלהלל נזולא שריעא ל[..] בקא יסתחק להום פיהום שיא ולא</li>
<li>חק ולא מסתחק לא [...] ולא סלך ולא דעוה ולא טלב</li>
<li>עלקה ולא תעלק ולא שיא יקאל להו שיא וגה מן ו[ג]וה</li>
<li>&nbsp;</li>
</ol>
                    
                </div>
            
        </section>
    </body>
</html>
