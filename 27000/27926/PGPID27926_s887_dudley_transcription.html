
<html>
    <head>
        <title>Transcription of Legal document: Yevr.-Arab. II 1381</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1381</h1>

        <p>Matthew Dudley, unpublished.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/27926/iiif/textblock/30378/canvas/1/">
                    
                    
                    
                        <ol>
<li>במותב בית דין יר׳׳ה</li>
<li>סבב תצטיר האדי אלאחרף ומוגב תחרירהא בחצ'רת כל מן אלמכ'דם אלמחתרם</li>
<li>אלאצטע יוסף אלמזיין יומ יד׳ תאריכה בחארת אליאוד אבן אלמד׳ אלחג עלי</li>
<li>אלמכ'דם אלמחתרם אלמקדם עתמאן אבן כצר אלמאידי מן אהאלי</li>
<li>אלמלגיא ואלמעלם נסים אליאודי אלקראי אלצאיג יומ יד תאריכה בל.[...]ה</li>
<li>אבן אלמד׳ יעקב לוי אלשהיר בחברוני ואלמעלם ע׳ אלוחד פירוז אבן</li>
<li>אלמד׳ פר[...] פירוז אלשהיר בדיין ואלמעלם מוסי אליאודי אלקראי אבן אלמד׳</li>
<li>יוסף אלשהיר באלברכה ואלמעלם יעקב אליאודי אלקראי אבן אלמד׳ אלמעלם</li>
<li>עביד אליאודי פירוז אלשאמי אשת׳׳ה אלמעלם אברהים אליאודי</li>
<li>אלקראי אבן אלמד׳ פרג אליאודי אלקראי אלשהיר בחואש ואבן זוגתהו אלמעלם</li>
<li>מרזוק אליאודי אלקראי אבן אלמרחום ע׳ אלדאים אליאודי אלקראי אלשאמי אלשהיר</li>
<li>בפירוז כאמל אלקאעה אלכרבה בחארת אליאוד אלקראיין תחת אלציבא..(?)</li>
<li>בגואר אלחאצל אל..ה(?) יום יד תאריכה בוקף אליאוד אלקראיין ואלטבקה&nbsp;</li>
<li>אלדי עלי אלבאב כארג ען אלקאעה אלמד׳ אעלאה מן אלשורכה אלאת׳׳י דכרהם</li>
<li>פיה קרי.ה(?) והמא אלמעלם מוסי אליאודי אלקראי אבן אלמד׳ אלמעלם</li>
<li>כצ'ר אליאודי אלקראי אלשהיר בחכים סבעת קראריט ותלת מן קיראט</li>
<li>במבלג וקדרהו מן אלפצ'ה אלדיואני אלסלטאני תסע מאיה נצף פצה וסתה</li>
<li>וכמסין נצף פצ'ה ומן פרג אליודי אלקראי וכלי אטחהי אלשוקקה</li>
<li>אלחרם והמא אלמראה הנא זוגת אלמעלם עמראן אליאודי אלקראי סבעת&nbsp;</li>
<li>קראריט ותלת מן קיראט במבלג וקדרהו מן אלפצה אלדיואני אלסלטאני</li>
<li>תסע מאית נצף פצה וסתה וכמסין נצף פצ'ה ומן אלתלאתת חר׳׳ם(?) אלשוקקה</li>
<li>והמא אלמראה חביבה שקיקתהא אלמראה זבידה זוגת אלמעלם יצחק</li>
<li>אלשהיר אלשייך ושקיקתא אלמראה עזיזה זוגת אלמעלם יעקב אליאודי</li>
<li>אלקראי אלשהיר באלקיים אולאד אלמד׳ אברהים אלשהיר באלחכים סבעת קראריט</li>
<li>ותלת מן קיראט במבלג וקדרהו תסע מאות נצף פצה וסתה וכמסין נצף</li>
<li>פצה ומן אלמעלם שמילה אליאודי אלקראי אבן אלמד׳ פרג אליאודי אלקראי אלמניישאתי(?)</li>
<li>אלשהיר בחכים קיראט אתנין במבלג וקדרהו מן אלפצה אלדיואני תלת מאות</li>
<li>נצף פצה ותמאניה עשר נצף פצה מן אלמע׳ שמילה אלמד׳ אעלאה כאמל</li>
<li>אלטבקה בארצתהי דון שורכה אלמד׳ אעלאה במבלג וקדרהו מן אלפצ'ה אלדיואני</li>
<li>סתת מאיה נצף פצה ותמאניה ותלתין יכון גמיע אלמבלג אלמרקום</li>
<li>אעלאה תלאתת אלאף נצף ותמן מאיה נצף פצ'ה וכמסה ועשרין</li>
<li>נצף פצ'ה והמא בכאמל אלאיצאף אלמעתברה שרעא קוד.ה(?) אמת אלהם</li>
<li>במאל אלצחה ואלסלאמה ואלאט'פה אלאכתיאר בג'יר תג'רב ולא אגבארי</li>
<li>ולא חברה ולא חזקה אד בל בסמאחת נפס וטיבת קלב ואנשרח צדר וקבץ</li>
<li>כל מנה מא מא(!) יכצו באלחצ'רה ואלמעינה נצ'יד אסקאט חקה(?) ולא</li>
<li>יתאכר עלי אלמעלם אברהים אלמד׳ אעלאה ולא עלי שריכה אלמעלם מרזוק אל[..]</li>
<li>אלמשתריין מן דאלך אלמבלג אלמקרום אעלאה ולא דרהם אלפרד ובמוגב דאלך</li>
<li>אלמבלג אלמרקום אע׳ צארת אלקאעה ואלמד׳ אע׳ ואלטבקה אלמד׳ אע׳ פיהא ומלך</li>
<li>ותצרף אלמעלם אברהים ואלמעלם מרזוק אלמד׳ אעלאה מן ביע ושרא והד</li>
<li>ובניאן וסכן ואסכאן ורהן ואסתרהאן ולם יסתחקו אלבאיע. אלמד׳ אעלאה</li>
<li>פי דלך אלקאעה אלמד׳ ואלטבקה אלמד׳ אע׳ לא חגר ולא טוב ולא טין ולא רמאד</li>
<li>ולא נשב ולא נשג ולא רפוף ולא כזאין ולא אקל ולא אגל ולא שי - קאל להו שו.(?)</li>
<li>ואן גמיעהם אנזלו ואסקטו חקהם אלי מעלם אברהים ואלמעלם מרזוק אלמשתרין</li>
<li>אלמד׳ אע׳ אסקאט ונזולא שריעא ודאלך מנהם בשבועה גמורה בשי׳׳ת</li>
<li>אן אלבאיעין אבאעו ואלמשתרין אשתרי וגואז עליהם אלאשהאד אלשרעי בטריק</li>
<li>אלשרעי במא עלמת בדאלך אלביינה אלשרעיא עלמא וכברא נאפיין ללגהאלה</li>
<li>בחצ'רת אלחאצ'רין ושהאדת אלשאהדיין ואלואצעין כטהם</li>
<li>פיה אדנ.ה חרר דאלך יום אלאתנין אלמבארך ארבע חדש טבת סנת</li>
<li>כמסת אלאף וכמס מאיה ותלאתין ליצירה אלמואפק לשהר רמצ'אן אלערבי</li>
<li>סנת אלף ומאיה תלאתה ותמאנין פה מצרים</li>
<li>יע׳׳א והכל שריר ובריר מוחזק וקיים</li>
</ol>
<p>:(ll. 51-55) Witnesses along lower margin</p>
<p>הצעיר שלמה כהן ס׳׳ט בכ׳׳ר המאו׳׳ר כמוה׳׳ר א[...]ה נ׳׳ע ידיע [...].שקו</p>
<p>שהד בדאלך אליאו בן ה.׳׳ר ישראל ידיע רצי וכתב ען אדנה</p>
<p>שהד בדאלך עמרם חזן ידיע ברכה עד וכתב [...</p>
<p>שהד בדאלך אברהם רופ[ה?] בכ׳׳ר חכם [... ידיע] רופאנ.[...</p>
<p>:Witnesses along right margin (ll. 1-4)&nbsp;</p>
<p>חצרו ושהד בדאלך אלמעלם יעקב יני(?) אלדלאל אליאודי אלרבאן</p>
<p>צדק עלי דאלך ע׳ אלגני אבן אלמעלם כצר נ׳׳ע אלשהיר בחכים וכתב ען אדנה&nbsp;&nbsp;</p>
                    
                </div>
            
        </section>
    </body>
</html>
