
<html>
    <head>
        <title>Transcription of Legal document: Yevr.-Arab. II 1392</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1392</h1>

        <p>Matthew Dudley, Digital Editions (n.p., 2025).</p>

        
        <section dir="rtl" >
            
                <div data-canvas="https://geniza.princeton.edu/documents/27935/iiif/textblock/30387/canvas/1/">
                    
                    
                    
                        <h3>Recto</h3>
                    
                        <ol>
<li>למא כאן בתאריך' לילה אן יספר צבאחהא נהאר אלכ'מיס תאמן עשר חדש אדר ראשון על דרך פוגה</li>
<li>ה׳ש׳צ׳ח׳ לליצירה קעדו אלקהל בר׳ יה׳ פי בית הכנסת דאר שמחה תב׳ ות׳ מן גהה שטרות אלארושים</li>
<li>אלמכתתבה עליהם באנהם מא יתזווגו עלי נסאהם טול אלמדה אלמתעיינה פי שטר אלארושים אלא</li>
<li>אן פרג'ת אלמדה אלמכתתבה עליהם בשבועה פבעץ מן אלקהל ב׳ י׳ אראדו באן יפסכו אלשטר אלדי</li>
<li>עליהם ויחנתו אלשבועה ויתזוגו עלי נסאהם פי מדה אלשטר אלדי עליהם בחזוק מן אמות העולם&nbsp;</li>
<li>ויתעדו עלי ושלא יצאו למשפט אחר להחליף משפטי התורה פתם אן אלקהל בר׳ יה׳ הסכימו ו.חתיס.(?)</li>
<li>בחרם חמור גמור עלי כל מן יתעדא ויתגווז קבל אן תפרג' אלמדה אלמתעיינה עליה פי שטר אל</li>
<li>ארושים אלדי לה ואן חס וש׳ אתעדא אחד[א] ואתזווג או אמלך קבל אן תפרג' מדה אלשבועה אלדי</li>
<li>עליה פאן אלקהל בר׳ יה׳ לא יטלעוה לספר תורה יג׳ ויא׳ ולא יאממוה עליהם ולא ולא יסמעו לה צלאה</li>
<li>ואן גא לה ולד זכר לא יחצ'ר לה אחד מן אלקהל מא עדא אלמוהר ואלמסאך ואן מאת לא יקרו</li>
<li>עליה צדוק דין ולא אבל וכל אמראה אן אמלכת עלי רגל ועליה אלמדכורה אע׳ פאנהא תכון ...[.</li>
<li>הדה אלהסכמה וכדלך כל מן כתב כתובה לאחד פי דלך אלמדה וכל מן עקד עלי אחד פי דלך אלמדה</li>
<li>פהו תחת אלהסכמה וגמיע דלך חצל בחצ'ור גמיע אלקהל ב׳ י׳ וברצ'אהם והכל שריר ובריר מחזק וקים</li>
<li>ויעי.ד(?) בדלך&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; רצ'י בדלך&nbsp; &nbsp; הע׳ הצ׳ אהרן</li>
<li>וחתם אלפקיר&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ר׳ אליה לוי&nbsp; &nbsp; &nbsp; מעמאר עד</li>
<li>אברהם קדסי&nbsp; &nbsp; &nbsp; &nbsp; &nbsp; &nbsp; &nbsp; &nbsp;וכתב ען אדנה</li>
</ol>
                    
                </div>
            
        </section>
    </body>
</html>
