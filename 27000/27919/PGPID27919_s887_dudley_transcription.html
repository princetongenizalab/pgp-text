
<html>
    <head>
        <title>Transcription of Legal document: Yevr.-Arab. II 1374</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. II 1374</h1>

        <p>Matthew Dudley, [digital geniza document edition].</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/27919/iiif/textblock/30371/canvas/1/">
                    
                    
                    
                        <ol>
<li>כינ׳׳ו                    במותב בית דין</li>
<li>                                   יר׳׳ה</li>
<li>סבב תסטיר האדה אלאחרף ומוגב תחרירהא והוא אנהו אקר ואעתרף ואשהד</li>
<li>עלי נפסהי אחי׳ ואהו׳ אברהם פירוז בן המנוח אליאו פירוז ידיע שויך נ׳׳ע והוא</li>
<li>בחאל אלצחה ואלסלאמה ואלאטאעה ואלאכתיאר בג'יר תג'צב ולא אקהאר</li>
<li>ולא תכרה ולא אגבאר בל בסמאחה נפס יטיבת קלב ואנשרא[ח] צדר</li>
<li>והוא בכאמל אלאוצאף אלמעתברה שרעא קרין אמתאלהי והוא אן ענדהי ופי</li>
<li>דמתהי בחק צחיח שרעי אלי אולאדהי אלתלאת והמא אליאו אלראשד וכלו(?) שוקקה</li>
<li>סרג וסלימאן אלקצר יח׳׳ל מבלג וקדרהי מן אלרייאל אלאבו טאקה אלוזן עדה</li>
<li>ואחד ועשרין רייאל נצפהא חאפצ'א לאצלהא עשרה רייאל ונצף רייאל קרצ'ה חסנה</li>
<li>ודאלך אלמבלג אלמשרוח אעלאה מא כץ אלאולאד אלמד׳ אעל׳ מן מיראת ואלדתהם</li>
<li>האשה הכשרה מרחבה אלמרחומה בנת אלמרחום נחום כהן ידיע חאטום נ׳׳ע</li>
<li>יקום אחי׳ אברהם פירוז ידיע שויך אלמד׳ אע׳ ברפע אלמבלג אלמעין אלי יד אח׳ ואהו׳</li>
<li>אליאו ידיע רצ'י ס׳׳ט וכיל אלאולאד אלמד׳ אעלאה כן כל שהר ימצ'א מן תאריכה נצף</li>
<li>ריאל אבו טאקה לא מקטוע ולא ממנוע אלא ען עאקה שרעיא תמנעה ען אלדפע חסב</li>
<li>אלתואפק ואלתראצ'י בינהו ובין אלוכיל אלמד׳ אעלאה ואן ארבעין איכה(?) לם יכון</li>
<li>פיהא דפע ואן חס ושלום מא חצל עאקה שרעיא ומא דפע בל שהר אלנצף רייאל</li>
<li>אלאבו טאקה אלמעיין יוטלבו אלדראהם אלבאקיא גמלה ואחדה חסב אעתראף כל</li>
</ol>
                    
                </div>
            
        </section>
    </body>
</html>
