
<html>
    <head>
        <title>Transcription of Legal document: T-S 8J4.18</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J4.18</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00004-00018/canvas/2">
                    
                    
                    
                        <h3>T-S 8J4.18 verso</h3>
                    
                        <ol>
<li>[ ] עלי בג[מיע אלאלפא]ט אלמחכמה ו[אלמ]עאני אלמוכד[ה ]</li>
<li>לישאני [דזכואת]א וסלמו דלך אלי אלש[יך ] מרור חלפון הכהן בר מרור יוסף</li>
<li>ה[כהן נ]ע ליכון בידה לליום ובעדה חגה וותאק אנני מקרה ענדכם באוכד מעאני אל</li>
<li>אקראראת ואותקהא אנני קד אבריתה ואברית זוגתה דלאל בת מרור אלעזר הזקן נע בנת</li>
<li>אכתי וגמיע אולאדהם מן סאיר וראתי בעדי אכוה וכואת ואהל וגיר דלך מן כל מן לה</li>
<li>פי ארתי אסתחקאק מן סאיר אלדעאוי ואלמטאלבאת ומן גמיע אלעלק ואלתבעאת אלתי תתגה</li>
<li>עלי כל מנהם פי שי מן גמיע מא גרי ביני ובינהם מן סאיר אצנאף אלמעאמלאת עלי</li>
<li>אכתלאף אגנאסהא ואנואעהא מימות עולם ועד עכשו ומן גמיע מא יגרי ביני ובין</li>
<li>כל מנהם איצא מעכשו ולאחר מיתה בראה כאמלה תאמה באוכד מעאני אלאברי</li>
<li>ואותקהא וכתיקון חכמים וכדלך איצא געלת חכם הדה אלצואה מחמת בארי לא תעתל</li>
<li>ולא תנפסך ואמציתהא עלי סאיר וראתי בעדי שא הדית מן מרצי הדא או לם אהדא</li>
<li>שא כרגת אלטריק או לם אכרג שא עשת סנין כתירה אם קלילא לא תתגייר ולא תנתקץ</li>
<li>[ ] כל מנהם פי אלכפן אלדי לי ענדהם נאמן בדיבורו על כל יורש[י] אחרי כשני עדים</li>
<li>כשרים נאמנים וליס עלי ואחד מנהם פי שי מן דלך ולא פי סואה שום שבועה בעולם לא</li>
<li>שבועה קילתא ולא שבועה חמירתא ולא אפילו חרם וליס לאחד מן וראתי בעדי עלי</li>
<li>אחדהם לא פי אלגמע ולא פי אלתפריד אעתראץ פי שי מן כפני ולא טלב בזאיד [ ]</li>
<li>[ ]</li>
</ol>
                    
                </div>
            
        </section>
    </body>
</html>
