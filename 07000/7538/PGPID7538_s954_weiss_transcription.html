
<html>
    <head>
        <title>Transcription of Legal document: T-S 20.125</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.125</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00125/canvas/1">
                    
                    
                    
                        <h3>Recto</h3>
                    
                        <ol>
<li>מעשה שהיה בפנינו אנו בית דין הקבוע בפסטאט</li>
<li>מצרים דממנא מבי דינא רבה מן כב גד קז מר[ן]</li>
<li>ורבנן אדוננו מבורך אלוף הבינות [ ]ה[ ]</li>
<li>טנהדרין רבה שר השרים ונגיד הנגידים ועוז</li>
<li>כל בית ישראל ירוס הודו ויגדל כבודו בר כגק</li>
<li>מרנ ורבנ סעדיה הרופא שהיה חסיד בדורו</li>
<li>מנוחתו כבוד למא אתצל בנא אחואל אלגמאעה</li>
<li>אלעזיזה עלינא אלכרימה'לדינא אלמקימין באלמחלה</li>
<li>יברכם אלהינו וישמרם ויעזרם וינצרם ויטע ביניהם</li>
<li>אהבה אחוה שלום ורעות ויסיר מ(ביני)הם איבה</li>
<li>וקנאה ושנאה ותחרות ויגן עליהם בהמון רחמיו</li>
<li>וחסדיו אנהא קד תשדכת ודכל עליהם אלכלל</li>
<li>וצאר כתרתהם יושבי קרנות בשבתות ובמועדים</li>
<li>באכתאר אלגלוס ותחת אלגמאמיז פי אלאיאם אלמדכו[רה] פי אלטרקאת ואלדכאכין</li>
<li>ותרך בתי כנסיות ואסתמראר דלו בעדם מן ירשדהם</li>
<li>אלי טריק אלצואב וירדעהם ען אלטלוך פי צד</li>
<li>ומן ינטר פי משאגראתהם ואחמאמהם ומן ידכרהם</li>
<li>אלאסור ואלהתר ועדם סמאע דברי תורה ואלמצות</li>
<li>ולמא חצר ענדנא אנאס מן אצחאבנא ודכרו לנא</li>
<li>דלך קאלו פי כלאמהם אן גמיע דלך אסתמר ענד</li>
<li>כגק מר וו יוסף הלוי החבר וגו מן ענדהם ואנה כאן</li>
<li>ימנע מן יתער אן אלי דלו ואמתאלה ואן הנאך בעץ מן אלציבור</li>
<li>עקדו עלי אנפסהם חסבמא ראוה[ ]תב[ ]כו</li>
<li>אן לא יכאונוה פי גמע ולא פי כניסה [ ] סידנא ירום הודו</li>
<li>ועמם עלי חצרתה</li>
<li>אסתמראר דלך אליום סנתין ועתב אליהם וערפו מא</li>
<li>ענד הצרתה אלטאמיה מן אלתאלם ללכל אלדי קד דכל</li>
<li>ואהמלת אלאמר טול הדה אלמדה ליעוד כל אמר אלי</li>
<li>נפסה וירי אלחק עלי רוחה ויזיל ענהא אתבאע אלאהויה</li>
<li>ויטלב טריק אלצואב וידכל אליהא חרס אללה עזהא וידכר</li>
<li>מא ענדה ואלסבב אלמוגב ללעקד אלמדכור ליפעל פי דלך</li>
<li>מא יקתציה אלדין ואלחק פלם יפעל שי מן דלך ולמא חצר</li>
<li>מן דכר אן אלאכתלאל קד תמאדא פי אלמו[צע] וגירה מן</li>
<li>אלמוצע ומן דלך באזאלה יד אלמדכ[ ]כן ענדנא</li>
<li>מן יסאעד פי אלכרוג אלי ענדהם ויסד הדא אלכלל סוי</li>
<li>אלחבר אלמדכור אד הו חרד לדברי אלהינו ומשתדל</li>
<li>פי אלבעת עלי פעל אלמצות ולם יגב אהמאל אלאמר</li>
<li>אכתר מן הדה אלמדה לא סימא מע תחריר מן תכלם</li>
<li>פאסתדעינאה ובעתנאה עלי אצלאח אכלאקה וערפנאה</li>
<li>מן אין דכלת עליה אלדוכל מע אלקוס אלדי גרי מנהם</li>
<li>אלקול פי אן לא יכאונוה ואן דלך כא[ ]</li>
</ol>
                    
                </div>
            
        </section>
    </body>
</html>
