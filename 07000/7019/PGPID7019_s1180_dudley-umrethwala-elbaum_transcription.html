
<html>
    <head>
        <title>Transcription of Letter: Moss. Ia,14</title>
    </head>
    <body style="max-width: 860px; margin: auto">
        <h1>Transcription of Letter: Moss. Ia,14</h1>

        <p>Matthew Dudley, Yusuf Umrethwala and Alan Elbaum, PGP Transcriptions‎ (in Judaeo-Arabic) (n.p., 2025).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IA-00014/canvas/1">
                    
                    
                    
                        <h3>Recto</h3>
                    
                        <p></p>
<ol>
<li>
<p>בשמ̇ רחמ̇</p>
</li>
<li>
<p>יאר ייי פניו אליך וישם</p>
</li>
<li>
<p>לך שלום</p>
</li>
<li>
<p>וצל כתאב חצ̇רה מולאי אלשיך אלג̇̃̇ליל אטאל אללה בקאה ואדאם ת[א]יידה ועלאה</p>
</li>
<li>
<p>ותמכינה וכבת אעדאה עלי תטלע מני אליה וש[.]ה וקלדיה ועט̇ם אקף עלי</p>
</li>
<li>
<p>מא יפות מן קרב חצ̇רה אלסאמיה אללה תעאלי יסהל קרב אלאג̇תמאע עלי</p>
</li>
<li>
<p>אפ̇צ̇ל אלאמאל אנה כרים מנאן פכאן אסר וארד ואבהג̇ ואפד ווקפת עלי [...]</p>
</li>
<li>
<p>ו]ק[ר]אתה ופהמת מצמונה וערפת מנה מא דלני עלי עלם סלאמתה וסעאדתה</p>
</li>
<li>
<p>[.]אמתא לה אב[ד]די(?) ואנה מהניא לחצ̇רתה אלסאמיה בהדה אלעיד אלמ[ב]ארך</p>
</li>
<li>
<p>אללה תעאלי יבלג̇הא אמתאלה פי כיר ועאפיה ויצליחו בכל מצעדיו מ[.]לך וכן יהי</p>
</li>
<li>
<p>רצון מלפני השמים פאמא מא דכרה מולאי פי כתאבה אלכרים מן אלאג̇תמאע</p>
</li>
<li>
<p>בחצ̇רה מולאי אלשיך אלג̇ליל אבי עמראן אדאם אללה עזה ואיקאפה עלי כתא[ב]</p>
</li>
<li>
<p>מולא[י] פקד פעלת דלך וקד אגאב חצ̇רת[ה] במא יחתאג̇ אלי עלמ[.] אלמולא ווקף</p>
</li>
<li>
<p>עלי כתבה ואמא אלמצחף אלתרג̇ום פלא עדמתתפ̇צ̇לה יקבצ̇ה מולאי מנה</p>
</li>
<li>
<p>ויסלם אליה ארבעה דראהים בקיה תמנ[ה...] //[ויט]לע דלך י חס[א]ב מולאי אלשיך אלכהן// לא[....] ..[.]ת.ק.. אליה ארבעה עשר דרהם</p>
</li>
<li>
<p>ואד לם ישא דלך ואלא פהו באלאכתיאר [...] מאלה אללה תעאלי לא יעדמני תפצ'ל</p>
</li>
<li>
<p>מולאי אבדא ולו שרחת לחצ̇רתה חרס אללה עזה מקאסאתנא מן אלזקן מן</p>
</li>
<li>
<p>ט'למה למא וסעה כתאב ודאך אנה וכל עלי עמי ב[ד]ינאר //ג'על// וקאל לה אנתקד</p>
</li>
<li>
<p>דאכלת חרי[ר] מסרוק מן אלמכס ומא כאן לדלך צחה ולו כאן דלך צחיח לכאן</p>
</li>
<li>
<p>פי אצל חג̇ה אלצמאן לנא אלפלת ולא חילה פיה לאנה רג̇ל מא ינפע פיה שי</p>
</li>
<li>
<p> וקד כתבת אלי חצ̇רה מולאי אלשיך אלאג̇ל אבי אלמפצ̇ל אדאם אללה עלוהא</p>
</li>
<li>
<p>במתל דלך אולי יש תקוה {ב}&lt;ח&gt;צ̇רתה [מ]כדומה באגל סלאם ואנא אותר מן תפצ'לה</p>
</li>
<li>
<p>אן לא יקטע כתב[ה עני. מ]תצ̇מנה עלם אכבארה ואחואלה ומא יערץ̇ מן כדמה</p>
</li>
<li>
<p>פאנני אסר בדלך ואלעב[ד] יכץ חצרתה אתם סלאם ואסלה אכצאץ מולאי אלשיך</p>
</li>
<li>
<p>אלג̇ליל [א]בי אלמנא אג'ל סלאם וכת[א]בי הדא ואצל צחבה חצ̇רה מולאי אלשיך אלאג̇ל   </p>
</li>
</ol>
                    
                        <h3>Right margin</h3>
                    
                        <p></p>
<ol>
<li>
<p>אבי אלמעאלי חרס אל[לה עזה</p>
</li>
<li>
<p>צחבה כתב לחצרה סייד[נא</p>
</li>
<li>
<p>ושלומו יגדל</p>
</li>
<li>
<p>כתב ד̇ אדר</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IA-00014/canvas/2">
                    
                    
                    
                        <h3>Verso Address</h3>
                    
                        <p></p>
<ol>
<li>
<p>חצרה מולאי אלשיך אלג̇̇̇̃̇̇̇̇ליל אלנאמן אבו אלעלא</p>
</li>
<li>
<p>צאעד בן אלמנג̇א אלדמשקי חרס אללה עזה </p>
</li>
<li>
<p>الى المدينة </p>
</li>
<li>
<p>بمشية الله عز وجل </p>
</li>
<li>
<p>שא[כר] תפצ̇לה יוס[ף] הכהן</p>
</li>
<li>
<p>בר יפתח הכהן ס׳׳ט מן תניס</p>
</li>
</ol>
                    
                </div>
            
        </section>
    </body>
</html>
