
<html>
    <head>
        <title>Transcription of Legal document: T-S 13J16.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J16.5</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00016-00005/canvas/1">
                    
                    
                    
                        <h3>Recto</h3>
                    
                        <ol>
<li>חבר אני לכל אשר יראוך</li>
<li>
<p>אל הדרת כבוד גדולות קדושת מרנא ורבנא דוד הכהן החבר המעולה</p>
</li>
<li>
<p>הח' והנ' שמצו     מן אוהבו  כנפשו  אליהו  ברבי  זכריה ת'נ'צ'ב'ה'</p>
</li>
<li>
<p>יעלמה כתרת שוקה אליה וכונה משתגל באשגאל קד קצרת</p>
</li>
<li>
<p>המתה ומקדרתה ען אסתיפא מא יג'ב עליה מן אלחקוק למתלה</p>
</li>
<li>
<p>ובאלבאץ לא אלדי לם יכל פכרתה מן באלה לאמור שתא פאללה</p>
</li>
<li>
<p>יעינה עלי מצאלחא אלדיניה ואלדיניאיה לאגלה ת'ע' ויוקף לה</p>
</li>
<li>
<p>זכות אלסייד אלואלד אלפאצ'ל אלמחתרם אלעאמל אלעאלם ז'ל'</p>
</li>
<li>
<p>ולנא איצ'א ולא יכלינא מן ברכאתהא ביתה אד גמאל אלמלה</p>
</li>
<li>
<p>ופקהא אללה תע אלי רצ'אה תע ויופקנא איצא לאגל אסמה ת'ע'</p>
</li>
<li>
<p>ונעלמה דאם עזה אן חצרת צביה בשר אבנה אסד</p>
</li>
<li>
<p>בן אלסלאר אלמנאדי בסוק אלצואפין ומעהא אמהא</p>
</li>
<li>
<p>נטב אבנה אבו אלמנצור לבית דין וטלבת זואג אבנתהא</p>
</li>
<li>
<p>הדה אלמוסמאה בשר אלצביה אלבלאלגה לרגל מן אהל</p>
</li>
<li>
<p>אל קאהדה פפחצנה ענהא וסאלנא מן יערפהא מן</p>
</li>
<li>
<p>גמלתהם אבי אלעלא בן אלנשאדרי אלחרירי ואחכאו</p>
</li>
<li>
<p>אן הדה אלצביה אמלכת עלי צביא והי באלגה</p>
</li>
<li>
<p>פלם נחקק מן אחואלהם ומן אחאדיתהם מעני</p>
</li>
<li>
<p>יתביין מנה אזאלה עלקה ורפע שובהה</p>
</li>
<li>
<p>פאמר סיידנא ירום הודו אן נכתב ללמולי</p>
</li>
<li>
<p>כתאב נערפה דלך ליכתבלנא כתאבא</p>
</li>
<li>
<p>שאפיא פי מענאהם סרעה לאן ואלדתהא</p>
</li>
<li>
<p>דכרת אנהא חצ'רת בין ידי אלואלד המנוח זל</p>
</li>
<li>
<p>ובחצרתך ובחצרת אלחבר אלגליל ר' שלמה שמצו</p>
</li>
</ol>
                    
                        <h3>Recto Margin</h3>
                    
                        <ol>
<li>וג'מאעה</li>
<li>
<p>ואנפצלוא</p>
</li>
<li>
<p>מן אלשכץ אלדי כאן אמלך</p>
</li>
<li>
<p>עלי אלצביה מן מדה תמאניה</p>
</li>
<li>
<p>אשהר ואנהם אבראו</p>
</li>
<li>
<p>בעצ'המא בעצ'א מן</p>
</li>
<li>
<p>כל חק עסאה ילזמהם</p>
</li>
<li>
<p>לבעצהם בעץ פינעם</p>
</li>
<li>
<p>יסארע באחצאר</p>
</li>
<li>
<p>יעקוב אלמדכור</p>
</li>
<li>
<p>ותקני מנה אנה אברי</p>
</li>
<li>
<p>מלכתה אלמדכורה</p>
</li>
<li>
<p>ואמהא וקד אקנינא נחן איצ'א מן אלצביה</p>
</li>
<li>
<p>אנהא קד אבראתה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00005/canvas/2">
                    
                    
                    
                        <h3>Verso</h3>
                    
                        <ol>
<li>מן כל חחק עטאה ילזמה להא מן שרט וגירה</li>
<li>
<p>ואנהא כארהה פי צחבתה פמה דכר בחצרתכם</p>
</li>
<li>
<p>אנה כרההא  ואנה גיר קאדרא עלי אלקיאם בהא</p>
</li>
<li>
<p>ובחצ'רה אלשיך הרון ובחצרה …. ואנהם</p>
</li>
<li>
<p>אפתרקא באלאבראן ואנפצל כל מנהם מן צאחבה</p>
</li>
<li>
<p>וכדלך אקנינא מן ואלדתהא אלמדכורה אנהא</p>
</li>
<li>
<p>אבראתה וחללתה ואן כאן הדה אלאמור פי</p>
</li>
<li>
<p>דכרכם פתסתגנוא ען חצור יעקוב אלמדכור</p>
</li>
<li>
<p>או ען אלדהאדה עליה תאניא בעד אנפצאלהם</p>
</li>
<li>
<p>בחצרתכם ואחרץ אלא יחצ'ר אן כאן כמא</p>
</li>
<li>
<p>דכר ויכון אלגואב סרעה בעד אכצאץ מחצרה</p>
</li>
<li>
<p>באפצ'ל אלסלאם ותחיה ואכראם ואלסלאם</p>
</li>
<li>
<p>עלי גמיע אלאכוה החברים הנבונים היקרים</p>
</li>
<li>
<p>ופקהם אללה ועלי אלשיך כלף אלכהן אכיה שצ</p>
</li>
<li>
<p>וצגארהם באפצ'ל סלאם ועלי אלשיך ר' יוסף</p>
</li>
<li>
<p>                    ומחבה  וולדה שלמה באגי אליהו</p>
</li>
</ol>
                    
                        <h3>Verso Margin</h3>
                    
                        <ol>
<li>החזן יחי..</li>
<li>
<p>אפצל סלאם</p>
</li>
<li>
<p>יתעלמה אנני סיירת</p>
</li>
<li>
<p>צחבת</p>
</li>
<li>
<p>אבי נצר בן אלשיך</p>
</li>
<li>
<p>תלתין דרהמא יוצלהא לביתה</p>
</li>
<li>
<p>אללה</p>
</li>
<li>
<p>יכלף עליה אלסלאם עלי אלמו'לא'</p>
</li>
<li>
<p>אלאגל מר' ור'ב יצחק הח'</p>
</li>
<li>
<p>והנ' שמצו</p>
</li>
<li>
<p>אפצל סלאם ותחיה ואכראם</p>
</li>
<li>
<p>ועלי גמיע אלגמאעה</p>
</li>
<li>
<p>אלמקדסה'</p>
</li>
<li>
<p>אפצל סלאם ותחיה ואכראם</p>
</li>
<li>
<p>ותסלם עלי אלמולי</p>
</li>
<li>
<p>אלאגל ר'</p>
</li>
<li>
<p>יעקוב ראש הקהל זקן העד'ח'</p>
</li>
<li>
<p>וגמיע אלמשאיך שמצו</p>
</li>
<li>
<p>ושלומכם יגדל</p>
</li>
</ol>
                    
                </div>
            
        </section>
    </body>
</html>
