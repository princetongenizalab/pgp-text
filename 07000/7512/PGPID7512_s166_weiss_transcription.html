
<html>
    <head>
        <title>Transcription of Legal document: T-S 20.41</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.41</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00041/canvas/1">
                    
                    
                    
                        <h3>Main</h3>
                    
                        <ol>
<li>1 ( ) לנא אשהדו (ע)לי ואקנו מני ( )</li>
<li>2 בגמיע אלאלפאט אלמחכמה ואלמעאני אלמוכדה ( )</li>
<li>3 דלך אלי אלשיך אבו זכרי כגק מרור יחיי הזקן אב(ו )</li>
<li>4 הזקן הנכבד נע ליכון בידה לליום ובעדה חגה וותאק ( )</li>
<li>5 מעאני אלאסנאדאת ואותקהא פי צחה מני וגואז אמר טאיעא</li>
<li>מן גיר ק(הר)</li>
<li>6 ולא גבר ולא אכראה ולא סהו ולא גלט ולא עלה בי מן מרץ</li>
<li>ולא גיר דלך מן גמיע</li>
<li>7 מפסדאת אלשהאדה אנני ק(ד ק)בצ(ת) ותסלמת מנה תלתה ועשרין</li>
<li>דינארא</li>
<li>8 דהבא עינא מתאקילא ואזנה מצריה גיאדא צחאחא וצארת אלי</li>
<li>ותלתי דינ</li>
<li>( )</li>
<li>9 קבצתי וחוזי ואחתיאטי עלי אלכמאל ואלתמאם מסלמה מן</li>
<li>גמיע אלאשיא</li>
<li>10 בעד צחה אלנקד ואלוזן ואבעתה בדלך מעכשו גאריתי אלנוביה</li>
<li>אלמקרה לי</li>
<li>11 באלעבודיה אלמדעאה עלם בעד אן אשרטת עליה אנהא ביע אלגלב</li>
<li>אלדי לא</li>
<li>12 קיאם פיה בעיב ולא אלודנה מן סאיר אנואע אלעיוב גמיעהא</li>
<li>אלדי יגב במתלהא</li>
<li>13 ( )ד אלבאטנה מנהא ואלטאהרחלי וגוה אכתלאפאתהא ואן לא</li>
<li>י( )</li>
<li>14 ל( ) ענה ב(ד)רך ולא רד ען שי מן סאיר אלאשיא מא כלא</li>
<li>דרך אלחל לא גיר פאן</li>
</ol>
                    
                        <h3>Main</h3>
                    
                        <ol>
<li>15 (ד)רך כל מן עסאה יעתרפהא או ידעי מלכהא לאזמא לי</li>
<li>ולוראתי בעדי פמתי</li>
<li>16 מא חצר מן אעתרפהא או ידעי מלכהא כאן עלי כלאצה מן</li>
<li>דלך ווראתה</li>
<li>17 ואבראהם ותתבית מלכהא באידיהם ואלקיאם מן כאלץ מאלי</li>
<li>בכל מונה</li>
<li>18 וכסראן תלזמהם פי דלך ואשרטת איצא עליה אן חק אלסוק</li>
<li>ען הדא אלביע וענדה</li>
<li>19 לאזמא ( ) ואן לא ילזמני אנא מן דלך מא קימתה</li>
<li>אפילו משוי פרוטה ולעילא</li>
<li>20 ואן עליה אלקיאם בה כאין מא כאן אד עלי גמיע הדה אל( )</li>
<li>בעתהא לה ביע</li>
<li>21 תא(מא) צחאחא זבינין גמירין חתיכין חליטין שרירין</li>
<li>וקיימין יהיבין ומשלמין ליה</li>
<li>22 ולירתיה בתרי מן שמי מן יומא דנן ולעלם ולם אבקי לנפסי</li>
<li>מעכשו פי הדה</li>
<li>23 אלגאריה ולא בקי לי עליה מן תמנהא שום מידעם בעלמא</li>
<li>ולה מעכשו אלתצרף</li>
<li>24 פיהא כמא ישא ויכתאר דוני באלאסתכדאם וגיר דלך ולמקנא</li>
<li>ולאקנואה</li>
<li>25 ולאורותא ולאחסונא ולזבונא ולשחרורא ולמיהב במתנה לכל</li>
<li>מאן דיצבי</li>
<li>26 ואנש לא ימחא בידיה ולא ביד ירתיה בתריה מן שמי מן יומא</li>
<li>דנן ולעלם</li>
</ol>
                    
                        <h3>Main</h3>
                    
                        <ol>
<li>27 ואחריות זביני אילין עלי הדה אלשרוט אלמדכורה פיה עלי</li>
<li>פי חיותי ועלי</li>
<li>28 וראתי בעדי באוכד מעאני אלאחריות ואתקנהא וכתיקון</li>
<li>חכמים וכתבנא</li>
<li>29 לה הדא אלכתאב ליכון בידה וביד וראתה בעדה עלי ועלי</li>
<li>וראתי בעדי אריך</li>
<li>30 שריר וקיים ומוחזק דיזכון ביה בכל בתי דינין לעלם לא</li>
<li>כאלאסנאדאת (ולא)</li>
<li>31 כמצאדיר אלכתב אלא כאוכד ואתקן מא סטרוה רבותינו זל</li>
<li>פי מתל ( )</li>
<li>32 ובטילית נמי כל מודעין ותנאין דמסירין לי ודמסרנא על</li>
<li>שטרא דנן כתיקון</li>
<li>33 חכמים ואקנינא אנן חתומי מטה מן סת אלמלאת דא בעד</li>
<li>צחה אלמע(רפה )</li>
<li>34 עלי (גמי)ע דלך ללשיך אבו זכרי דנן קנין גמור חמור בכלי</li>
<li>הכשר לקנות בו</li>
<li>35 מעכשו בביטול כל מודעין ותנאין תם אקנינא מן מרור יצחק</li>
<li>זוג</li>
<li>36 קנין גמור חמור בכלי הכשר לקנות בו מעכשו בביטול כל</li>
<li>מודעין ותנאין</li>
<li>37 אנהא קד אמצא להא הדא אלביע וגמיע מא אלתזמתה עלי</li>
<li>נפסהא פיה</li>
<li>38 וקבץ אלתמן תם אקנינא איצא מן אלשיך אבו זכרי דנן קנין</li>
<li>גמור חמור (בכלי)</li>
</ol>
                    
                        <h3>Main</h3>
                    
                        <ol>
<li>39 (הכשר) לקנות בו (מעכשו) בביטול כל מודעין ותנאין אנה</li>
<li>אשתרא הדה אלגאריה</li>
<li>40 ( ) אלא קיאם פיה בעיב ולא אלרד בה ואנה דכל</li>
<li>תחת ( ) אל</li>
<li>41 שרוט אלמ( ) אלבאיעה עליה פיה א( )</li>
<li>42 חק אלסוק עלי (אן א)נהא אלקיאם בה כאין מא כאן</li>
<li>ולא לה אלאחתגאג</li>
<li>43 פי שי מן דלך בחגה כל עיקר ושהדותא דא כתבנא וחתמנא</li>
<li>ויהבנא ללשיך</li>
<li>44 אבו זכרי מרור יחיי הזקן דנן דליהוי בידיה לזכו ולראיה</li>
<li>וכאן דלך פי אלעשר</li>
<li>45 אלאוסט מן חדש אלול דשנת אלפא וארבע מאה וארבעין ותמניה</li>
<li>שנין למנין</li>
<li>46 שטרות בפסטאט מצרים דעל נילוס נהרא מותבה רשותיה</li>
<li>דאדוננו</li>
<li>47 מצליח הכהן ראש ישיבת גאון יעקב תיכון משרתו לנצח שריר</li>
<li>ובריר וקיים</li>
<li>48 תלי ביני שיטי ותלתי דינ: וקיימין ודין קיומיהון:</li>
<li>חלפון הלוי ב(יר) מנשה נע</li>
<li>49 מנשה ביר יצחק החזן נע</li>
</ol>
                    
                </div>
            
        </section>
    </body>
</html>
