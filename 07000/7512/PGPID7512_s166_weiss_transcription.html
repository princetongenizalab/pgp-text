
<html>
    <head>
        <title>Transcription of Legal document: T-S 20.41</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.41</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00041/canvas/1">
                    
                    
                    
                        <h3>Recto</h3>
                    
                        <ol>
<li>[ ] <span lang="HE">לנא אשהדו [ע]לי ואקנו מני</span> [ ]</li>
<li><span lang="HE">בגמיע אלאלפאט אלמחכמה ואלמעאני אלמוכדה</span> [ ]</li>
<li><span lang="HE">דלך אלי אלשיך אבו זכרי כגק מרור יחיי הזקן אב[ו </span>]</li>
<li><span lang="HE">הזקן הנכבד נע ליכון בידה לליום ובעדה חגה וותאק</span> [ ]</li>
<li><span lang="HE">מעאני אלאסנאדאת ואותקהא פי צחה מני וגואז אמר טאיעא</span><span lang="AR-SA"> </span><span lang="HE">מן גיר ק[הר</span>]</li>
<li><span lang="HE">ולא גבר ולא אכראה ולא סהו ולא גלט ולא עלה בי מן מרץ</span><span lang="AR-SA"> </span><span lang="HE">ולא גיר דלך מן גמיע</span></li>
<li><span lang="HE">מפסדאת אלשהאדה אנני ק[ד ק]בצ[ת] ותסלמת מנה תלתה ועשרין</span><span lang="AR-SA"> </span><span lang="HE">דינארא</span></li>
<li><span lang="HE">דהבא עינא מתאקילא ואזנה מצריה גיאדא צחאחא וצארת אלי</span><span lang="AR-SA"> </span><span lang="HE">ותלתי דינ</span><span lang="AR-SA"> </span>[ ]</li>
<li><span lang="HE">קבצתי וחוזי ואחתיאטי עלי אלכמאל ואלתמאם מסלמה מן</span><span lang="AR-SA"> </span><span lang="HE">גמיע אלאשיא</span></li>
<li><span lang="HE">בעד צחה אלנקד ואלוזן ואבעתה בדלך מעכשו גאריתי אלנוביה</span><span lang="AR-SA"> </span><span lang="HE">אלמקרה לי</span></li>
<li><span lang="HE">באלעבודיה אלמדעאה עלם בעד אן אשרטת עליה אנהא ביע אלגלב</span><span lang="AR-SA"> </span><span lang="HE">אלדי לא</span></li>
<li><span lang="HE">קיאם פיה בעיב ולא אלודנה מן סאיר אנואע אלעיוב גמיעהא</span><span lang="AR-SA"> </span><span lang="HE">אלדי יגב במתלהא</span></li>
<li>[ ]<span lang="HE">ד אלבאטנה מנהא ואלטאהרחלי וגוה אכתלאפאתהא ואן לא</span><span lang="AR-SA"> </span><span lang="HE">י</span>[ ]</li>
<li><span lang="HE">ל[ ] ענה ב[ד]רך ולא רד ען שי מן סאיר אלאשיא מא כלא</span><span lang="AR-SA"> </span><span lang="HE">דרך אלחל לא גיר פאן</span></li>
<li>[<span lang="HE">ד]רך כל מן עסאה יעתרפהא או ידעי מלכהא לאזמא לי ולוראתי בעדי פמתי</span></li>
<li><span lang="HE">מא חצר מן אעתרפהא או ידעי מלכהא כאן עלי כלאצה מן דלך ווראתה</span></li>
<li><span lang="HE">ואבראהם ותתבית מלכהא באידיהם ואלקיאם מן כאלץ מאלי בכל מונה</span></li>
<li><span lang="HE">וכסראן תלזמהם פי דלך ואשרטת איצא עליה אן חק אלסוק ען הדא אלביע וענדה</span></li>
<li><span lang="HE">לאזמא [ ] ואן לא ילזמני אנא מן דלך מא קימתה אפילו משוי פרוטה ולעילא</span></li>
<li><span lang="HE">ואן עליה אלקיאם בה כאין מא כאן אד עלי גמיע הדה אל[ ] בעתהא לה ביע</span></li>
<li><span lang="HE">תא[מא] צחאחא זבינין גמירין חתיכין חליטין שרירין וקיימין יהיבין ומשלמין ליה</span></li>
<li><span lang="HE">ולירתיה בתרי מן שמי מן יומא דנן ולעלם ולם אבקי לנפסי מעכשו פי הדה</span></li>
<li><span lang="HE">אלגאריה ולא בקי לי עליה מן תמנהא שום מידעם בעלמא ולה מעכשו אלתצרף</span></li>
<li><span lang="HE">פיהא כמא ישא ויכתאר דוני באלאסתכדאם וגיר דלך ולמקנא ולאקנואה</span></li>
<li><span lang="HE">ולאורותא ולאחסונא ולזבונא ולשחרורא ולמיהב במתנה לכל מאן דיצבי</span></li>
<li><span lang="HE">ואנש לא ימחא בידיה ולא ביד ירתיה בתריה מן שמי מן יומא דנן ולעלם</span></li>
<li><span lang="HE">ואחריות זביני אילין עלי הדה אלשרוט אלמדכורה פיה עלי פי חיותי ועלי</span></li>
<li><span lang="HE">וראתי בעדי באוכד מעאני אלאחריות ואתקנהא וכתיקון חכמים וכתבנא</span></li>
<li><span lang="HE">לה הדא אלכתאב ליכון בידה וביד וראתה בעדה עלי ועלי וראתי בעדי אריך</span></li>
<li><span lang="HE">שריר וקיים ומוחזק דיזכון ביה בכל בתי דינין לעלם לא כאלאסנאדאת [ולא</span>]</li>
<li><span lang="HE">כמצאדיר אלכתב אלא כאוכד ואתקן מא סטרוה רבותינו זל פי מתל</span> [ ]</li>
<li><span lang="HE">ובטילית נמי כל מודעין ותנאין דמסירין לי ודמסרנא על שטרא דנן כתיקון</span></li>
<li><span lang="HE">חכמים ואקנינא אנן חתומי מטה מן סת אלמלאת דא בעד צחה אלמע[רפה </span>]</li>
<li><span lang="HE">עלי [גמי]ע דלך ללשיך אבו זכרי דנן קנין גמור חמור בכלי הכשר לקנות בו</span></li>
<li><span lang="HE">מעכשו בביטול כל מודעין ותנאין תם אקנינא מן מרור יצחק זוג</span></li>
<li><span lang="HE">קנין גמור חמור בכלי הכשר לקנות בו מעכשו בביטול כל מודעין ותנאין</span></li>
<li><span lang="HE">אנהא קד אמצא להא הדא אלביע וגמיע מא אלתזמתה עלי נפסהא פיה</span></li>
<li><span lang="HE">וקבץ אלתמן תם אקנינא איצא מן אלשיך אבו זכרי דנן קנין גמור חמור [בכלי</span>]</li>
<li>[<span lang="HE">הכשר] לקנות בו [מעכשו] בביטול כל מודעין ותנאין אנה אשתרא הדה אלגאריה</span></li>
<li>[ ] <span lang="HE">אלא קיאם פיה בעיב ולא אלרד בה ואנה דכל תחת [ ] אל</span></li>
<li><span lang="HE">שרוט אלמ[ ] אלבאיעה עליה פיה א</span>[ ]</li>
<li><span lang="HE">חק אלסוק עלי [אן א]נהא אלקיאם בה כאין מא כאן ולא לה אלאחתגאג</span></li>
<li><span lang="HE">פי שי מן דלך בחגה כל עיקר ושהדותא דא כתבנא וחתמנא ויהבנא ללשיך</span></li>
<li><span lang="HE">אבו זכרי מרור יחיי הזקן דנן דליהוי בידיה לזכו ולראיה וכאן דלך פי אלעשר</span></li>
<li><span lang="HE">אלאוסט מן חדש אלול דשנת אלפא וארבע מאה וארבעין ותמניהשנין למנין</span></li>
<li><span lang="HE">שטרות בפסטאט מצרים דעל נילוס נהרא מותבה רשותיה דאדוננו</span></li>
<li><span lang="HE">מצליח הכהן ראש ישיבת גאון יעקב תיכון משרתו לנצח שריר ובריר וקיים</span></li>
<li><span lang="HE">תלי ביני שיטי ותלתי דינ: וקיימין ודין קיומיהון: חלפון הלוי ב[יר] מנשה נע</span></li>
<li><span lang="HE">מנשה ביר יצחק החזן נע</span></li>
</ol>
                    
                </div>
            
        </section>
    </body>
</html>
