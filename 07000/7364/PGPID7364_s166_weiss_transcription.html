
<html>
    <head>
        <title>Transcription of Legal document: T-S 16.35</title>
    </head>
    <body style="max-width: 860px; margin: auto">
        <h1>Transcription of Legal document: T-S 16.35</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00035/canvas/1">
                    
                    
                    
                        <h3>Main</h3>
                    
                        <ol>
<li>1 שהדותא דהות באנפנא אנן חתומי מטה כן הוה למא סהל אלכאלק</li>
<li>תעאלי דכרה</li>
<li>2 ותקדסת אסמאה ואסבאב אלוצלה בין אלשיך אבו אלחסן כגק מרור</li>
<li>שלמה</li>
<li>3 הכהן היקר התלמיד בר מרור מנשה הכהן נע ובין זוגתה</li>
<li>סת אלנסב אבנה</li>
<li>4 אלשיך אבו אלמנא כגק מרור יצחק הזקן הנכבד סט קבל עלי</li>
<li>נפסה</li>
<li>5 וקת אלדכול אנהא אן כרהת אלסכן מע כואתה ומע ואלדתה כאן</li>
<li>עליה אן ינקלהא</li>
<li>6 ויסכנהא פי מכאן מפרד לנפסהא כארג ענהם ולמא כאן בעד אלדכול</li>
<li>7 באשהר גרי בינהא ובין כואתה כלאם פאלתמסת נקלתהא ופרקתהא</li>
<li>8 מנהם חסב מא קד אלתזם להא בדלך ואשרטה עלי נפסה פאחוגתה</li>
<li>אלצרורה</li>
<li>9 באן אנתקל בהא פי מכאן וחדהא ובקי מנקסם אלקלב וכתר עליה</li>
<li>10 אלכרי וצעב ואקאם כדלך מדידה יסירה וראם מן זוגתה דא</li>
<li>אלעודה אלי</li>
<li>11 אלמכאן אלאול אלדי פיה ואלדתה וכואתה לאנה טבקתאן אלואחדה</li>
<li>מנהמא עלי</li>
<li>12 אלטריק ת(ג וקא)ל להא אנא אקבל גמיע מא תשתרטיה</li>
<li>עלי פי</li>
<li>13 דלך וכאטב עמהא (אלשיך) אבו עלי אלנאמן פקאל לה אנא מא</li>
<li>אשתהי אצרך</li>
<li>14 ולא אפרק בינך ובין כואתך ולא אשתהי איצא צרר אבנה אכי והי</li>
<li>ראציה</li>
</ol>
                    
                        <h3>Main</h3>
                    
                        <ol>
<li>15 ברגועהא מעך אלי אלמכאן וסכנהא מע כואתך בחית יכונו הם</li>
<li>16 פי אלבית אלדי עלי אלטריק ותכון הי פי אלטבקה אלדאכלאניה</li>
<li>וואלדתך</li>
<li>במעזל לנפסהא מחיז</li>
<li>17 להא ולא תכון ואחדה מנהם תדכל אליהא ולא תכרג ולא תטלב</li>
<li>מנהא חאגה</li>
<li>18 ולא תאכד מנהא עוד כברית מתלא ואן יכון מכאן זוגתך</li>
<li>במעזל ענהם</li>
<li>19 ותכון אלמתצרפה פי מנזלהא דונהם בטעאמהא וכלפהא וסאיר מא</li>
<li>תחתאג</li>
<li>20 אליה מן גיר אכתלאט מעהם פי שי מן גמיע אלאשיא ויכון כל</li>
<li>ואחד מן אל</li>
<li>21 פריקין מתצרף פי מכאנה בחסב אכתיארה ואן זוגתך אן עאדת</li>
<li>אשתכת</li>
<li>22 אחדהם כאן עליך נקלתהם ענהא מן אלמכאן ולא תבקיהם מעהא</li>
<li>סאעה</li>
<li>23 ואחדה ואן אי וקת אמתנעת מן נקלתהם ואכראגהם ענהא מן</li>
<li>אלמכאן</li>
<li>24 בעד שכואהא פיה או תחגגת פי דלך בחגה קצד מנך בקאהם</li>
<li>פיה מעך</li>
<li>25 ופסך שי מן הדא אלשרט אלדי אשתרטנאה עליך אלאן כאן</li>
<li>עליך כמסון דינארא</li>
<li>26 ללעניים במצר אגנאהם אללה מן סעה פצלה תקום בהא מן אנץ</li>
<li>מא תמתלכה</li>
<li>27 פקבל גמיע דלך עלי נפסה ורציה ואלתזם בה ובאלקנס</li>
</ol>
                    
                        <h3>Main</h3>
                    
                        <ol>
<li>28 בסבבה ואשהדנא בה עלי נפסה ובקבולה לגמיעה באכתיארה</li>
<li>אלמדכור ללעניים</li>
<li>ואיתארה</li>
<li>29 מן גיר קהר ולא גבר ולא אכראה ולא סהו ולא גלט ולא</li>
<li>עלה בה מן מרץ ולא גיר</li>
<li>30 דלך מן גמיע מפסדאת אלשהאדה ואקנינא מנה לזוגתה סת</li>
<li>אלנסב דא עלי</li>
<li>31 גמיעה בקנין גמור חמור בכלי הכשר לקנות בו מעכשו בביטול</li>
<li>כל מודעין</li>
<li>32 ותנאין דלא כאסמכתא ודלא כטופסי דשטרי ועלי הדא אלשרט</li>
<li>עאדת אלי אלמכאן</li>
<li>33 ובחית יכון דלך מכאן מחיז מפרד להא ענהם ומה דהוה קדמנא</li>
<li>אנן חתומי</li>
<li>34 מטה כתבנא חתמנא ויהבנא לסת אלנסב דא דליהוי בידה</li>
<li>לזכו ולראיה</li>
<li>35 וכאן דלך פי אלעשר אלאכיר מן חדש כסליו דשנת אלפא וארבע</li>
<li>מאה ותלתין שנין</li>
<li>36 למניינא דרגיליננא ביה בפסטאט מצרים דעל נילוס נהרא</li>
<li>מותבה שריר ובריר וקיים</li>
<li>37 אברהם ברבי שמעיה החבר נבתויא נין שמעיהו גאון נע</li>
<li>38 עובדיה הכהן בר מבורך נע</li>
</ol>
                    
                </div>
            
        </section>
    </body>
</html>
