
<html>
    <head>
        <title>Transcription of Legal document: T-S 13J6.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.5</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00006-00005/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">אלקציה פי גמלה דין יתצמנה ד[פתר[</span></li>
<li><span lang="he">לגמלה אשראך והו תלתה מאיה [דינארא[</span></li>
<li><span lang="he">פלמא אנפצלו מן גמלה אלאשראך אתנין</span></li>
<li><span lang="he">והו אבו אלחסן בן אבו אלפרג וכלף בן חסן</span></li>
<li><span lang="he">ותצמנת בקיה אלאשראך אלמסתקרה באלמכזן</span></li>
<li><span lang="he">במא יחצהם מן גמלה אלדפתר אלמדכור אלמצמן</span></li>
<li><span lang="he">תלתה מאיה דינאר אלמתקדם דכרה והו מאל</span></li>
<li><span lang="he">מעין ענד ארבאבה והם אללדין אכרגוה בגיר</span></li>
<li><span lang="he">אדני אנא אבו אלחסן בן אבו אלפרג ומן גמלתה </span></li>
<li><span lang="he">[[ענד]] //ען כרג// אבו אלעלא בן אבו אלצדאד מן בורה תסלמו</span></li>
<li><span lang="he">[גמל]ה אלאשראך תמאניה עשרה דינארא ואן [...]</span></li>
<li><span lang="he">איצא תלתה דנאניר תסלמוהא מנה</span></li>
<li><span lang="he">וחסאב דמיאט אלדי יתצמנה אלדפתר ענד גלאל</span></li>
<li><span lang="he">אלדולה צאחב דאר אלטראז כמסין דינארא</span></li>
<li><span lang="he">וענד מנתצר אלבורי כמסה ועשרין דינארא</span></li>
<li><span lang="he">וענד פכר אלדולה כמסה מאיה דרהמא</span></li>
<li><span lang="he">וענד אלקסיס מן ברביה ארבע מאיה דרהמא</span></li>
<li><span lang="he">ובקיה אלכמיה מפרקה פי אלבלאד והם אכרגוהא</span></li>
<li><span lang="he">בידהם בגיר אדני ולא אסתטארוני פיהא לאן</span></li>
<li><span lang="he">נחן כנא דכילין עליהם והם אלקעידין פי אלמכזן</span></li>
</ol>
                    
                        <h3>Right Margin</h3>
                    
                        <ol>
<li><span lang="he">וענד אנפצאלנא כפלו גמיע מא יחצנא מן אלדפתר וקומוה בגמלתה עלי וידנא</span></li>
<li><span lang="he">אלדי דכל פי אלשרכה .......... [מד]ה סתה סנין מן חית אנפצל כלמא אשגלני</span></li>
<li><span lang="he">                                                                    אלזמאן בנפסה</span></li>
</ol>
                    
                </div>
            
        </section>
    </body>
</html>
