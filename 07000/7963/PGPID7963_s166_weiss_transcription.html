
<html>
    <head>
        <title>Transcription of Legal document: T-S 13J2.20</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.20</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00002-00020/canvas/1">
                    
                    
                    
                        <h3>Recto</h3>
                    
                        <ol>
<li>חצר אלינא אנן חתומי מטה אלשיך אבו אלחסן מרור שלמה הכהן ישצו בר מרור</li>
<li>משה הכהן נע וקאל לנא אשהדו עלי ואקנו מני מעכשו ואכתבו ואכתמו עלי</li>
<li>בגמיע אלאלפאט אלמחכמה ואלמעאני אלמוכדה ובכל לשאני [דזכואתא] וסלמו דלך אלי</li>
<li>[זוג]תי אלתי הי אלאן פי עצמתי הנקראת סת אלנסב בת מרור יצחק הזקן המכונה אל</li>
<li>שיך אבו אלמנא סט ליכון בידהא לליום ובעדה חגה וותאק אנני מקר ענדכם באוכד</li>
<li>מעאני אלאקראראת ואותקהא פי צחה מני וגואז אמר טאיעא מן גיר קהר ולא גבר</li>
<li>ולא אכראה ולא סהו ולא גלט ולא עלה בי מן מרץ ולא גיר דלך מן גמיע מפסדאת</li>
<li>אלשהאדה אנני קד והבתהא מעכשו גאריתי אלנוביה אלמדעאה רהג ומלכתהא</li>
<li>איאהא עוץ מן גאריתהא אלמדעאה עלם אלדי כאנת להא אלמכתתבה פי כתובתהא</li>
<li>אלדי אכדתהא אנא ובעתהא ותצרפת פי תמנהא תמליך צחיח תאם במתנה גמורה</li>
<li>מעכשו דלית בה חזרה מתנת בריא מתנת פרהיסיא מתנה גמירא חתיכא חליטא</li>
<li>שריר(א) וקיימא יהיבא ומשלמא לה ולירתה בתרה מן שמי מן יומא דנן ולע(לם)</li>
<li>ולם אבקי לנפסי פי הדה אלגאריה אלמדעאה רהג אלמוהובה מבי אלאן בהדה אלמתנה</li>
<li>מא קימתה אפילו משוי פרוטה ולעילא וקד אמצית לזוגתי דא אלתצרף פיהא</li>
<li>מעכשו באלאסתכדאם ואלביע וקבץ אלתמן ואלהבה ואלעתק וגיר דלך כמא תשא</li>
<li>ותכתאר פי גיבתי ופי חצורי ולא אגעל לנפסי עליהא פי דלך נטר ולא אעתראץ ולא</li>
<li>שום טענה בעולם וכתבוהא וחתמוהא בשוקא כי היכי דלא תיהוי מתנתא טמירתא</li>
<li>ובטילית נמי כל מודעין ותנאין דמסירין לי ודמסרנא על שטר מתנתא דא כתיקון</li>
<li>חכמים ואקנינא אנן חתומי מטה מן אלשיך אבו אלחסן שלמה הכהן דנן לזוגתה</li>
<li>סת אלנסב דא בקנין גמור חמור בכלי הכשר לקנות בו מעכשו בביטול כל מודעין</li>
<li>ותנאין ומה דהוה קדמנא כתבנא וחתמנא ויהבנא לסת אלנסב דא דליהוי בידה</li>
<li>לזכו ולראיה וכאן דלך פי אלעשר אלאול מן אדר ראשון שנת אלפא וארבע מאה וארבעין</li>
<li>וחמשה שנין למנין שטרות בפסטאט מצרים דעל נילוס נהרא מותבה רשותיה</li>
<li>דאדוננו מצליח הכהן ראש ישיבת גאון יעקב תכון משרתו לנצח שריר ובריר וקיים</li>
<li>נתן הכהן בר שלמה הכהן נע חלפון הלוי ביר מנשה נע</li>
<li>ח ש ת י</li>
<li>א ד א מ</li>
</ol>
                    
                </div>
            
        </section>
    </body>
</html>
