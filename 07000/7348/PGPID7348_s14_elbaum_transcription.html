
<html>
    <head>
        <title>Transcription of Letter: T-S 12.789</title>
    </head>
    <body style="max-width: 860px; margin: auto">
        <h1>Transcription of Letter: T-S 12.789</h1>

        <p>Alan Elbaum, unpublished editions (n.p., 2021).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00789/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כאן קד תקדם כתאבי אלי מולאי אלחבר היקר</span></li>
<li><span lang="he">נטריה רחמ׳ גואב כתאבך ואיצא אעלמתך</span></li>
<li><span lang="he">בוצול גמיע מא אנפדתה אלינא ודעינא לך</span></li>
<li><span lang="he">ולאולאדך ברוכים תהיו לשמים ואמא חאל אלעניה</span></li>
<li><span lang="he">כרימתך הקבה ירפאה רפואת חיים פאנהא אלי</span></li>
<li><span lang="he">אלאן צהרהא יצרב שי אן עטים ואחשאהא גאסיה</span></li>
<li><span lang="he">גדא לאכן הי תרקד לנפסהא ותגלס ואדא אכדנא</span></li>
<li><span lang="he">באידיהא תכטת עשר כטא בצעובה ותקל מע מא</span></li>
<li><span lang="he">מא הו דא נבקי מגהוד פי אמרהא וטבי . . . . .</span></li>
<li><span lang="he">וגירה יג . . טרהא ונסקיהא גמיע מא יצפוה</span></li>
<li><span lang="he">ומא //להא\\ פרג אלא מן רופא חינם ישלח דברו וירפאה</span></li>
<li><span lang="he">וימלט נפשה . . . ת וגיר //דלך\\ פאן מוצל כתאבי</span></li>
<li><span lang="he">הדא רגל צנוע מן אהל עכא מן אהל אלביותאת</span></li>
<li><span lang="he">וקד //כאן\\ מקים פי אלריף מדה [טוי?]לה מסתור וקד דכל</span></li>
<li><span lang="he">מצר מנגלי הו ועילתה והם עראיא גאיעין וקד</span></li>
<li><span lang="he">רגב אליי פי כתאב אלי חצרתך אן תענא בה אופא</span></li>
<li><span lang="he">מן גירה ותק/ד/מה עלי סואה פמא כרג אלא בעד אן</span></li>
<li><span lang="he">בלגת //אלסכין\\ אלעטם תלמד עלי/ה/ זכות כעאדתך מע גירה</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">הקבה יכפיל שכרך ואתה שלום וביתך שלום כרימתך תקבל ידך</span></li>
<li><span lang="he">ותקבל עיני אולאדך וכל מן תחוטה ענאיתך</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00789/canvas/2">
                    
                    
                    
                        <h3>verso</h3>
                    
                        <ol>
<li><span lang="he">חצרה מולאי אלחבר כגק מרנ׳ ורבנ׳ טוביהו הכהן החבר</span></li>
<li><span lang="he">היקר שצ בן כגק מרנו ורבנו עלי המעול(?) זל אוהבו כנפשו</span></li>
<li><span lang="he">נתן הכהן בר שלמה הכהן</span></li>
</ol>
                    
                </div>
            
        </section>
    </body>
</html>
