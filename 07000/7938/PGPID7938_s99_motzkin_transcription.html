
<html>
    <head>
        <title>Transcription of Letter: T-S 10J30.10</title>
    </head>
    <body style="max-width: 860px; margin: auto">
        <h1>Transcription of Letter: T-S 10J30.10</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00030-00010/canvas/1">
                    
                    
                    
                        <h3>Recto:</h3>
                    
                        <ol>
<li>אלממלוך אלאצגר</li>
<li>דאוד</li>
<li>בש רח</li>
<li>וצל כתאב אלמולאי אלואלד אלאגל</li>
<li>אלמתפצל אלדיין אלבארע אלעאלם אלפאצל</li>
<li>מורינו ורבנו אליהו הדיין המשכיל</li>
<li>החכם והנבון שצ וקבלתה קבל קראתה</li>
<li>וסררת בעאפיתהא וסלאמתה פלא עדמת</li>
<li>תפצלהא ולא המתהא הקבה יחייך</li>
<li>לנא ולא יעדמנא תפצלך ואלכאדם</li>
<li>יעלם אנך כלפי סנד ומתל ואלדי</li>
<li>ואכתר פאללה יקיים גאהך ויעלא</li>
<li>מולא ואעלם אלמולאי אן אלמרה</li>
<li>אלאסכנדרניה ביות תיופת אלי רחמת</li>
<li>אללה אלחיה לך ולדך וקאסית עליה</li>
<li>שדה חתי דפנת ואלהים יודע מא וקף</li>
<li>מעי אחד מן אהל בלביס ואני רחת</li>
<li>אלי אלוגיה ובן אלצואף וטלבו מני ימין</li>
<li>וקאלו אין מאתת ונריד נבצרהא ואיש</li>
<li>כלפת ואני אחצרת אלדי כאן עליהא</li>
<li>מלחפה ותוב ופוטה ואבר נד כלזאן(?)</li>
<li>ואנה לזמני בכתב חגה אן מא להא</li>
<li>שי ואן צהר להא שי כאן למלך כתב</li>
<li>כט בלעדים ושחדת בעד אלחגה</li>
<li>בדינאר וקד אכדת בקיית אלדי להא</li>
<li>וסתה מומניה וחואיגהא נזלתהם(?)</li>
<li>וקד אעלמת אלחצרה אן אמרת בסיירהם</li>
<li>ללחצרה סירתהם ואן אמרת אבקיהם</li>
<li>אבקיתהם ופרחת במא [</li>
<li>. . . אן גיירה [</li>
</ol>
                    
                        <h3>Recto, upper margin:</h3>
                    
                        <ol>
<li>וקד סיר</li>
<li>אלכאדם ורקה</li>
<li>פתוה לסיידנא</li>
<li>עסי תכליה יכתב</li>
<li>לי עליהא ותסיירהא</li>
<li>לי סרעה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00030-00010/canvas/2">
                    
                    
                    
                        <h3>Verso:</h3>
                    
                        <ol>
<li>ויצל כתאבך לי במא</li>
<li>יכון וקת כתב הדה</li>
<li>אלרקעה וצל בן אלמקדסי</li>
<li>מן גזה ומעה בן</li>
<li>חלאב אלגיר ואלכאדם</li>
<li>ביקול עסי אעיקה ענדי</li>
<li>שהרין אקרא עליה קידושין</li>
<li>פאללה יגעלך פי כיר ועאפיה</li>
<li>פנחן מחסובין עליך וצל כתאב אלולד</li>
<li>ופרחנא</li>
<li>בעאפיתה וסלאמתה</li>
<li>ואלאמר תאבת איש מא</li>
<li>אמר אנפעל מא תם אחד</li>
<li>יכאלפך מתל(?) יוצא</li>
<li>הדבר לא נכ דבר</li>
<li>ועלי מן תחוטה ענאיתך אלסלאם</li>
<li>ואעדר אלכאדם מא</li>
<li>כתב אל . . . . . . . את דליל(?)</li>
<li>ושלום</li>
</ol>
                    
                        <h3>Verso, right margin:</h3>
                    
                        <ol>
<li>ואלדי כלתה</li>
<li>עאהדתני אללה</li>
<li>לא . . . [</li>
<li>ל . . . [</li>
</ol>
                    
                        <h3>Verso, upper margin:</h3>
                    
                        <ol>
<li>ומא א . [</li>
<li>אלרייס קצית</li>
<li>אלמרה איש מ[א</li>
<li>כאן ערפני לא ית . [</li>
</ol>
                    
                        <h3>Verso, address:</h3>
                    
                        <ol>
<li>למושב רבנו אדוננו אליהו הדיין</li>
<li>החכם והנבון שצ מן בלביס</li>
</ol>
                    
                </div>
            
        </section>
    </body>
</html>
