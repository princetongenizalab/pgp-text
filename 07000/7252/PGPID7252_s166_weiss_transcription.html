
<html>
    <head>
        <title>Transcription of Legal document: T-S 12.525 + T-S 8J22.16</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.525 + T-S 8J22.16</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00525/canvas/1">
                    
                    
                    
                        <h3>T-S 12.525</h3>
                    
                        <ol>
<li>שהדותא דהות באנפנא אנן שהדי דחתמות ידנא לתחתא כן הוה חצרא</li>
<li>אלינא מ ע[וב]דיה בר מרור אהרן החבר נע ומ מנשה הכהן בר מור</li>
<li>פרחיה הכהן סט וקאלא לנא אשהדו עלינא ואקנו מנא מעכשו ואכתבו</li>
<li>ואכתמו עלינא בגמיע אלאלפאט אלמחכמה ואלמעאני אלמוכדה</li>
<li>ובכל לישאני דזכואתא וסלמו דלך אלי כל מנא ליכון בידה לליום ובעדה</li>
<li>חגה וותאק אננא מקראן ענדכם באוכד מעאני אלאקראראת קד</li>
<li>אס[ת]כרנא אלכאלק תעאלי דכרה ואשתרכנא פי אלדכאן אלמרסומה</li>
<li>לביע אלזית ואלקטאני בפסטאט מצר באב קצר אלשמע אלמערו[ף]</li>
<li>בבאב אלכראטין ואכרגת אנא מנשה הכהן מן פצל אללה עלי ואחסא[נ]ה</li>
<li>לדיי מן מאלי תסעה דנאניר סלמתהא אלי מ עובדיה שריכי דנן</li>
<li>וקום הו עלי באזאהמא מא יאתי שרחה והו קלתין זית חאר</li>
<li>בארבעה דנאניר ומלו ארבעה טרוף זיתון קומת דינ ואחד</li>
<li>ותלתה קאטרמיזאת באועותהמא לימון קומת איצא בדינאר</li>
<li>ורבע ותמניה עשר קאטרמיז פארגה קומת איצא בדינארין</li>
<li>ומיזאן ארטאל וארבעה ארטאל רצאץ וטבלה ומיזאנהא וסנגהא</li>
<li>קומו אלי אלגמיע בנצף ורבע דינאר [צ]ארת אלגמלה תסעה דנאניר</li>
<li>תנצאף אלי מא אכרגתה אנא מנשה מן אלתסעה דנאניר אלמקדם</li>
<li>דכרהא תציר אלגמלתאן תמניה ע[ש]ר דינארא נעמל פיהא פי</li>
<li>אלדכאן אלמדכור מדה סנה כאמ[לה] אתני עשר שהרא מתואליה</li>
<li>אולהן אלעשר אלאכיר מן שבט שנת אתטו לשטרות [ונעמל פיה]</li>
<li>גמיעא פמא סהלה אללה תעאלי לנא מן פאידה ב[ע]ד אק[אמה ראס]</li>
<li>אמואלנא כאן דלך ביננא נצפין באלסויה וכדלך ואלע[יאד באללה אן כאן]</li>
<li>תם צד אלפאידה ואן עלי כל מנא לצאחבה דינאראן [מצריין גיידין]</li>
<li>אן הו פסך הדה אלשרכה טול מדה הדה אל[סנה אלמדכורה ]</li>
<li>מן אנץ מא יכון לה ולכל מנא אלתצרף ואל[ביע ואל]שרי פי [אלשרכה]</li>
<li>אלמדכורה בגיר [ ]רה צאחבה ול[א אח]ד מנא [...]</li>
<li>אלבצאעה טול מדה הדה אלשרכה אלא מא יכון לה כ[...]</li>
<li>וכתבנא הדא אלכתאב על נסכתין ליכון [...]</li>
<li>אריך ושריר וקיים ומוחזק דיזכי ביה [...]</li>
<li>לא כאלאסנאדאת ולא כמצאדיר אלכ[תב ] [...]</li>
<li>מא [ ] פי מ[א ] ד[...]</li>
</ol>
                    
                </div>
            
        </section>
    </body>
</html>
