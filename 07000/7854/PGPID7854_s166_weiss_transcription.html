
<html>
    <head>
        <title>Transcription of Legal query or responsum: T-S 10J6.11</title>
    </head>
    <body style="max-width: 860px; margin: auto">
        <h1>Transcription of Legal query or responsum: T-S 10J6.11</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00006-00011/canvas/1">
                    
                    
                    
                        <h3>Main</h3>
                    
                        <ol>
<li>1 ( )מיע נצף ( )</li>
<li>2 אל(ס)תה איצא ואחצר מ צדקה ורקה אלדעאוי אלדי מעה ( ) בה</li>
<li>3 ( )ה פכאן גואבה נעם יא בית דין מא חקה מן אלדעאוי אל(תי )עאהא</li>
<li>4 יחלף עליה ונחן נקים בה פכאן גואבה הו הדא מא נקבלה סיידנא</li>
<li>5 קאל הי תחלף עודו אקרו אלדעאוי עליהא פאנפדנא אלכהן אבו אלפרג</li>
<li>6 ואלמלמד סיד אלכל ואלחזן הבה וקרו עליהא אלדעאוי פכאן גואבהא</li>
<li>7 ען אלדהב אן מא כאן ענדהא מנה כבר וכדלך אלמימון ואמא אלתוב אל</li>
<li>8 מתכת אלדי דכרה באמרה פצלתה ואלנצף רדא ען אמרה למסתה והו</li>
<li>9 אלדי דפעה לה ואמא אלמעגר אלדי דכרת קאלת פי סבעה איאם רמאה אלולאדה עלי</li>
<li>10 וגרת אלעאדה אן יסתעירו אהלה מנא ונסתעיר מנהם ומע דלך יחלף פי</li>
<li>11 גמלה ימינה עלי תמנה מן אלאצל ואנא אקים בה ואמא אלאפמאם</li>
<li>12 פען אמרה אכבתהם וצגתהם אברתין אחדתהם צאעת ואלתאניה הי אלדי</li>
<li>13 אחצרתהא והי ענד אלכהן יחלף אנה אמרני ואנא אקים בהא ואמא</li>
<li>14 אלעשרין דרהם מא ענדי מנהא כבר פקאל ואלדהא אדא חלף אנא אדפע</li>
<li>15 לה אלעשרין דרהם ואמא אלתמר הנדי קד כנת אנא ואהלה אדא אתגענא</li>
<li>16 נאכל מנה ואמא אלמנדיל ואלמערקה אלצפר פמא ענדי מנהם כבר</li>
<li>17 פכאן גואבנא לה אן אלימין ענדך חית אנת מחק אן אלגמיע ענדהא בחית</li>
<li>18 אנהא חרמתך אלימין עלי דלך כארג ען אלמג דינ ואמא באקי מא אדעית</li>
<li>19 בהא עליהא ממא לם תחקה פמא ילזמהא פיהא סוי חרם סתם אעלמנא</li>
<li>20 הדרתה הקדושה דלך לתאמר פיה במא יגב ענדהא פאנה קאל מא אקבל</li>
<li>21 אלא מא יקולה סיידנא יחי לעד ושלום הדרת אדוננו יגדל לעד נצח ישע רב</li>
<li>22 נתן הכהן בר שלמה הכהן נע נתן ביר שמואל החבר נע</li>
<li>22 חלפון הלוי ביר מנשה נע</li>
<li>&nbsp;</li>
</ol>
                    
                        <h3>Margin</h3>
                    
                        <ol>
<li>( )א אלמזונות סאלנא אלחאצרין ען מא יגב יפיץ פקאלו אקל מן דרהם מא יכון פקאל הו מא יקבל וכדלך קאלו (א)יצ(א אן) מא מ( ) בדלך ואלאמר פי תרתיב אלמזונות להדרתה תכון לעד ושל( )</li>
</ol>
                    
                </div>
            
        </section>
    </body>
</html>
