
<html>
    <head>
        <title>Transcription of Legal document: T-S 13J14.4</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J14.4</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00004/canvas/1">
                    
                    
                    
                        <ol>
<li>אלדי יעמל בעד ופאתי אן זוגתי לא תטאלב בשי מן [גמיע] מא פי אלבית</li>
<li>מן אלמאעון וגירה לא אלדהב אלמצאג פאנה ללצגירה תחת יד אמהא</li>
<li>ולא תזוג אלצביה אלא אן תופי סנה כמס מאיה ללערב אלדי הי תמאם אלדור</li>
<li>ואלדי לי ענד אלנאס מנגגא א[בן] אלשעאב ראס מאל צ דינאר בכ[תא]ב&nbsp;</li>
<li>ואלשיך אבו אלבראכת בן שעיב מטלוב ען מא לי ענדה הצ דינאר</li>
<li>ואלשיך אבו סעד בן פנחס חול תלתין דינאר נקד געלתה נאמן פיהא</li>
<li>ואלשיך אבו עמראן אלכהן בן אברהם חול תלתה עשר [&hellip;&hellip;.. ] ואגר</li>
<li>אבו מנצור אלחיאת ח דיאניר לה מנהא שוי אסתגרתי [&hellip;&hellip;..]</li>
<li>אבו אלברכאת אלחלבי אתני עשר דינאר תמן חולה ונחאס ק[נ]טאר</li>
<li>ואחד ונצף מנאכל דינאר פוטה דינאר [&hellip;..] אלגמיע מספר מעה</li>
<li>אלי אלימן והו מתפצל&nbsp; &hellip;&hellip;&hellip;. לאנה .ת . [&hellip;] אלדי מן אלרבה [&hellip;&hellip;אבו]</li>
<li>אלחסן בן מסעוד אלנילי בקיה בשטאר ען כולטה סתין דינאר מן</li>
<li>גמלה מאתין דינאר ואלפאידה ומעה פי הדה אלספרה ביעה מרגאן</li>
<li>ומתכתה ודינאר מנאכל אלשיך אבו זכרי בן אלחגאזיה ענדה סתה</li>
<li>דנאניר גיר שוי מן גמלה כתאב אצלה סתה עשרה דינאר יחיה בן</li>
<li>אלדבאג דינארין צחבתה אלימן ר יכין החזן דינארין בקיה תמן חריר</li>
<li>וענד בן איצא ט דנאניר ען ואלדה בשט[אר] וענד ואלדתה איצא</li>
<li>ארבעה דנאניר גיר סדס קרץ צדקה אלמתרגם דינאר ותלתין בקי עשרה</li>
<li>דנאניר כנת אקתרצתהא לה מן אלחבר בן אדא כתב אללה סלאמתה ווצל</li>
<li>באלבטאעה אלפאידה מעאלי בן כאלי דינארי ותלת ורבע ותמן אלשיך</li>
<li>אבו אסחאך אברהם בן נציר ענדה שוי והוא נאמן פיה ינפקה עליהם</li>
<li>ואלשיך אבו יעקב יוסף אלקדסי ההימן ואלשיך אבו אלמנא בן עמי מסאעד</li>
<li>לרבי יוסף ההימן פימא פי הדה אלרקעה ליסתכררגוה ורבי יוסף ההימן הדא</li>
<li>אלוכיל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00004/canvas/2">
                    
                    
                    
                        <ol>
<li><del>וגמיע מא יגבא ממא פי הדה אלורקה הוא לבנתי ואן אלעאוד באללה</del></li>
<li><del>לחקהא מלתק כאן ראגע לבית אבוהא</del> // עלי שרט אנהא תקים במונה אמהא אלא אן יקצי אללה ממא קצא // ווקת זיגתהא ישרט עלי אלדי</li>
<li>יתזוגהא אן ואלעאיד באללה מאתת יכון נצף אלשי אלדי תדכל בה עאיד אלבית</li>
<li>אבוהא בולד או בגיר ולד ואלגאריה לא תנבאע גמלה פאן היא אשתהת</li>
<li>אלביע פיכון תמנהא עאיד ללצביה <del>ואל&hellip;תה אלשבב אלכבירה ת.כ. לזכי</del></li>
<li>וידפע מן גמלה מא פי הדה אלרקעה עשרה דנאניר לבנאת עמי אבו אלפרג</li>
<li>[ואלדי לי מע א]כי מן תרכת ואלדי לא יטאלב בה</li>
<li>וגמיע מא יגבא ממא פיה הדה אלורקה לבנתי עלי שרט אן אמהא פי</li>
<li>פי כפאלתהא פאן אלעאיד באללה לחקהא מלחק פיכון אלשי תחת יד בית</li>
<li>דין ימונו מנה זוגתי אלא אן יקצי אללה במא קצא או תטלב אלזיגה</li>
<li>פתאכד מוכרהא ויכון אלבאקי ראגע לבית אבי ואני קד אמנה זוגתי</li>
<li>עלי גמיע מאלי לא תטאלב ולא תסתחלף ומא לאחד מן אהלי אן יעתרצהא</li>
<li>לא בוגה ולא בסבב ולי ענד אלשיך אבו אלחסין אלחלבי תלאת מאיה דינאר</li>
<li>כנת קד שארכתה בהא פאן וקת אן אוסע אללה עליה יטאלב בהא והיא</li>
<li>איצא ללצביה ואלשיך אבו אל.בי אלחכים א[פראי]ם עשרה דנאניר שארכת[ה]&nbsp;</li>
<li>פי בצאעה אנפדהא אלי בלד &hellip;. ישתרי לי פי[הא תגא]רה פגת אלגואר</li>
<li>ואבאעהם ולם אכד מנה גיר דון כמסה דנאניר [פיטא]לב באלבאקי ואלרבה</li>
<li>ואלשיך אבו אלכיר סלאמה אלכהן בן סעיד ענדה חסאב קדי. יטאלב בה והוא&nbsp; &nbsp;</li>
<li>תקה וענדה איצא סתה דנאניר ישתרי בה שוי לצביה</li>
</ol>
                    
                </div>
            
        </section>
    </body>
</html>
