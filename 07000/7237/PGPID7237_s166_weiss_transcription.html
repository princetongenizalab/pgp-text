
<html>
    <head>
        <title>Transcription of Legal document: T-S 12.482</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.482</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00482/canvas/1">
                    
                    
                    
                        <h3>T-S 12.482 recto</h3>
                    
                        
<ol><li>[...]אל[...]</li>
<li>[...]קד סא[...]</li>
<li>[...] ליכון אלתסל[ים...]</li>
<li>[...] מענא אלי ד[...]חזן להא[...]</li>
<li>[...]מע ואלדה וסלמהא [אלי]הא ען ואלד[ה...]</li>
<li>[...]י אלדי באסם ואלדה ומצא כל מנא אלי ש[...]</li>
<li>[...]דה מ דויד דנן מן ספרה בלגה אן אלדאר חבס פ[...]</li>
<li>[...]הא בחצרתנא פי דלך כטוב כתירה וקאל להא עידי אלי מאלי וא[...] וכתאבכם [...]</li>
<li>[ו]קאלת לה מא מעי מא אדפע לך לאן ביננא אגל מפהום פקאל להא מא חאגה בהדא אלשרי אכתבי</li>
<li>לי עליך ותיקה וסתין דינ אלי סנתין ואנא אבטל אלביע ואלשרי אלדי ביני ובין זוגך פקאלת לה אשהד</li>
<li>לי עלי נפסך בדלך פאשהדנא גמיעא עלי נפסה בפסך אלשרי ואנה ראצי בכתב אלותיקה עליהא באל</li>
<li>[מב]לג אלמדכור אלי מדה אלסנתין אלמסתקרה בינהמא ואן ליס לה רגעה מן דלך ולא אלאחתגאג ען</li>
<li>[...]חגה כל עיקר פלמא אשהדנא עלי נפסה בדלך ובתבטיל כתאב אלשרי אלדי בידה מצת</li>
<li>[...]הא ותיקה באלסתה וסתין דינ פי אלדמה אלי אנקצא אלסנתין וסלמ[ו]הא אליה בין ידינא</li>
<li>[...]י בידה עלי חאלה לם יסלמה אליהא בל דכר אנה יודעה אלי אן יסתופי מנהא מא תשתמל</li>
<li>[...] ותיקה אלדי כתבתהא לה עלי נפסהא ואקר</li>
<li>זוגהא עלקה פי כתאב אלשרי ואנה קד אפסך אלביע ואלשרי ואן ואשהדנא עלי נפסה אן לם יבק לה עליהא ולא עלי מבלג אלתמן אלדי פי כתאב אלשרי הו הדא</li>
<li>אלדין אלמדכור פי אלותיקה אלדי כתבתהא לה עלי נפסהא וליס הו דין תאני כארג ענה ואנה אדא אופתה</li>
<li>דלך סלם אליהא אלותיקה וכתאב אלשרי והדא מא נשהד בה ממא נחקה מן גמיע דלך עלם וצחה</li>
<li>ואקראר מן מ דויד דנן איצא בין ידינא בגמיעה [ כל] מא תסלמת מנה ממא כתב בה</li>
<li>עליהא הדה אלותיקה כמסון דינ מן דלך אתני עשר דינ מן ידה ואלתמניה וחלתון דינארא אלבאקיה</li>
<li>מנהא מן יד ולדה ואן אלסתה עשר דינ אלזאידה עלי אלכמסין דינ תתמה אלסתה וסתין דינ</li>
<li>אלמ/כ\תתבה פי אלותיקה אלדי ביד מ דויד הדא עלי אלגידה דא ענד ארתצאה בפסך אלביע ואל</li>
<li>שרי הי אלתי אצאפהא ען מא אסתקר ען כרי אלסנתין אלדי קרר אלרד פיהמא לא ען אצל פי</li>
<li>אלתמן ולא ען חק מסתחק פי גהתהא ולא פי גהה זוגהא ונחן נשהד בדלך ונקטע</li>
<li>אלשהאדה אלדי לא שך פיהא ולא ארתיאב בהא בין ידי אללה וידי בית דין ומה דאשהידו</li>
<li>תרויהון קדמנא בבי דינא כתבנא וחתמנא ויהבנא ללגידהדא דליהוי בידה לזכו ולראיה</li>
<li>וכאן דלך לילה אלארבעא אלתאני ואלעשרין מן כסליו שנת אתלה&nbsp;לשטרות שריר ובריר וקיים</li>
<li>תלי ביני שיטי עלי נפסה: כ: וקיימין כולהון ודין קיומיהון:</li>
<li>אברהם בר שמעיה החבר נבתויא נין שמעיהו גאון נע שר אן ה ל</li>
<li>יצחק ביר שמ[ואל הספרדי זכ לח הע ה]ב:</li>
<li>ב ייי א ל</li>
<li>ח א</li></ol>

                    
                </div>
            
        </section>
    </body>
</html>
