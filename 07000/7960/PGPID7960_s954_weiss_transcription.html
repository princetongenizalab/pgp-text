
<html>
    <head>
        <title>Transcription of Legal document: T-S 13J2.6</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.6</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00006/canvas/1">
                    
                    
                    
                        <h3>Recto</h3>
                    
                        <ol>
<li><span lang="HE">מעשה שהיה לפנינו אנו בית דין דממנא מבי דינא רבה של כ[בוד</span>]</li>
<li><span lang="HE">גדלת קדשת מרנו ורבנו אדוננו מבורך אלוף [הבינות </span>]</li>
<li><span lang="HE">סנהדרא רבה שר השרים נגיד הנגידים עוז כל בית ישראל ירום ה[ודו</span>]</li>
<li><span lang="HE">ויגדל כבודו בן כגק מרנו ורבנ סעדיה הרופא שהיה חסיד בדורו מנו[ח]תו</span></li>
<li><span lang="HE">כבוד אנהי אלינא חאל עמראן בר מ יוסף אלברקי נע ואנה צבי מאוף אלעקל</span></li>
<li><span lang="HE">פקיר לא חאל לה ואן לה באלאסכנדריה מצחף ודיעה ענד מ נסים</span></li>
<li><span lang="HE">בר מ אהרן וולדה מר אהרן בר מ נטים ולמא וצלו אלי ההנא מד מדה</span></li>
<li><span lang="HE">כאטבנא מן חצר מנהם ענדנא פי דלך פקאלו נעם ענדנא מצחף מרהון</span></li>
<li><span lang="HE">טעלי נצף דינ פקלנא למן חצר מנהם אדא מצית אלי אלאסכנדריה. ביע</span></li>
<li><span lang="HE">אלמצחף במחצר מן בית דין או במחצר מן תלתה שהור ואקבץ אלתמן</span></li>
<li><span lang="HE">אסתופי מא עליה ולמא כאן פי הדא אלזמאן וצל מן חצר ענדנא</span></li>
<li><span lang="HE">מן אלמדכורין ואחצר אלינא מעשה באן אלמצחף אערץ ואסתקצי עליה</span></li>
<li>[<span lang="HE">ובאעה בארבעה דנא ותלת ורבע] דינ קבץ מנהא נצף דינ אלדי כאן</span></li>
<li><span lang="HE">אלמצחף מרהון עליהא ואחצר אלינא אלבאקי ומבלגה ארבעה דנא</span></li>
<li><span lang="HE">וקיראטין אכרג מנהא דינאר ואחד אצרף פי חאלה ואודע אלבאקי</span></li>
<li><span lang="HE">והו תלתה דנא וק[ירא]טין ענד מ אברהם הלוי בר מ יפת הממחה נע</span></li>
<li><span lang="HE">ליצרף פי חאלה [פאבראנא] נחן בית דין ומן [חצר] מענא מן אלשיור מ נסים</span></li>
<li><span lang="HE">וולדה מ אהרן מן הדא אלמצחף ומן תמנה בראה כאמלה [באוכד</span>]</li>
<li><span lang="HE">מעאני אלאבארי ואותקהא כתיקון חכמים וכתבנא להם הדא אלמעשה</span></li>
<li><span lang="HE">ליכון באידיהם לליום ובעדה אריר ושריר וקיים דיזכון ביה בכל בת[י</span>]</li>
<li><span lang="HE">דינין לעלם לא כאלאסנאדאת ולא כמצאדיר אלכתב אלא כאוכד ואתקן</span></li>
<li><span lang="HE">מא סטרוה רבותינו זל פי כתב אלאבארי ומא דהוה קדמנא כתבנא</span></li>
<li><span lang="HE">וחתמנא וי[הבנא] למ אהרן בר מ נסים סט למחוי בידיה וביד אבוהי</span></li>
<li><span lang="HE">לבתר יומא דין לזכו ולראיה וכאן דלך פי יוס אלכמיס דהוא עשרין</span></li>
<li><span lang="HE">וחמשה יומי בירח אדר דשנת אלפא וארבע מאה ותמני שנין למניינא</span></li>
<li><span lang="HE">דרגיליננא ביה בפסטאט מצרים דעל נילוס נהרא מותבה שריר וקיים</span></li>
</ol>
<p> </p>
                    
                        <h3>Verso</h3>
                    
                        <ol>
<li><span lang="HE">ולמא כאן פיהא רמוז תחתאג אלי אלבחת ענהא סאלנא אנן בי דינא</span></li>
<li><span lang="AR-SA">⟦</span><span lang="HE">ומן חצר מענא מן אלשהוד</span><span lang="HE">⟧</span><span lang="HE"> </span><span lang="HE">למן</span><span lang="HE"> </span><span lang="HE">חצר</span><span lang="HE"> </span><span lang="HE">מן</span><span lang="HE"> </span><span lang="HE">שהודהא</span><span lang="HE"> </span><span lang="HE">ען</span><span lang="HE"> </span><span lang="HE">דלך</span><span lang="HE"> </span><span lang="HE">מקאל</span><span lang="HE"> </span><span lang="HE">אן</span><span lang="HE"> </span><span lang="HE">מדה</span><span lang="HE"> </span><span lang="HE">מא</span></li>
<li><span lang="HE">כתבת [ ] פכתבת רמוז חתי ל[ ] וגמיעהא בכטי</span></li>
<li><span lang="HE">יכשא מן שלטון בסבבהא ואלרמוז מן </span><span lang="HE">⟦</span><span lang="HE">ה</span><span lang="HE"> </span><span lang="HE">ל</span><span lang="HE"> </span><span lang="HE">י</span><span lang="HE">⟧</span><span lang="HE"> </span><span lang="HE">הי</span><span lang="HE"> </span><span lang="HE">ולמד</span><span lang="HE"> </span><span lang="HE">ויוד</span></li>
<li><span lang="HE">ובית וכאף הי דנאניר ואלמדכור פי אלאול כמסה הי כמסה ונון אעדאד</span></li>
<li><span lang="HE">מאיה דינ ואלצדקה בית הו מאיתי דינ ועלקת אעדאד</span></li>
<li><span lang="HE">אלתביץ עלי אלקאנון אלצחיח </span><span lang="HE">⟦</span><span lang="HE">ונשהד</span><span lang="HE"> </span><span lang="HE">פיהא</span><span lang="HE">⟧</span><span lang="HE"> </span><span lang="HE">בתצדיר</span><span lang="HE"> </span><span lang="HE">צואת</span></li>
<li><span lang="HE">שכיב מרע ונשהד פיהא עלי אן </span><span lang="HE">⟦</span><span lang="HE">קד</span><span lang="HE"> </span><span lang="HE">שהדנא</span><span lang="HE">⟧</span><span lang="HE"> </span><span lang="HE">מנא</span><span lang="HE"> </span><span lang="HE">מן</span><span lang="HE"> </span><span lang="HE">שהאדתה</span><span lang="HE"> </span><span lang="HE">פיהא</span><span lang="HE"> </span><span lang="HE">פי</span></li>
<li><span lang="HE">דלך אלזמאן ובעד תהדידנא מע אחדי אלשהוד</span></li>
<li><span lang="HE">דלך חצר אלינא אלשיך אבו יעקוב מר יצחק [הז]קן בר מר אלעזר</span></li>
<li><span lang="HE">נע וקאל לנא </span><span lang="HE">⟦</span><span lang="HE">סמעת</span><span lang="HE"> </span><span lang="HE">כלאם</span><span lang="HE"> </span><span lang="HE">פי</span><span lang="HE"> </span><span lang="HE">מעני</span><span lang="HE">⟧</span><span lang="HE"> </span><span lang="HE">אנא</span><span lang="HE"> </span><span lang="HE">רגל</span><span lang="HE"> </span><span lang="HE">קד</span><span lang="HE"> </span><span lang="HE">טענת</span><span lang="HE"> </span><span lang="HE">פי</span></li>
<li><span lang="HE">אלסן ופי רקבתי שהאדה [ ] חצ[ ]נני</span></li>
<li><span lang="HE">כנת דכלת אלי ענד אלשיך אבו כתיר אלטביב [ ] קבל</span></li>
<li><span lang="HE">ופאתה ביום פאפתקדתה ודעות לה אד כאן</span></li>
<li><span lang="HE">מרצה סחג ועקלה צחיח ו[למא ] קמת לאנצרף</span></li>
<li><span lang="HE">פקאל לי אגלי [ אבו]יעקוב [ ] שיך</span></li>
<li>[ ]<span lang="HE">טבה טאהר ובאטן בין אלאסטר [ ] פקאל לי אקף טוילה</span></li>
<li><span lang="HE">עלי הדה אלרקעה פקראתהא ותוקף עלי [מו]אצע פיהא</span></li>
<li><span lang="HE">פאפהמני הו רחמה אללה איאהא וקאל לי אשהד עלי</span></li>
<li><span lang="HE">בגמיעהא פקלת לה [אשהד] עליך בקניין בגמיע מא עיהא פקאל לי [ ] אבי יפת אשהד פיהא</span></li>
<li><span lang="HE">פקאל נעם פאקנית מנה פודעתה[א ] פסאלנאה</span> [ ]</li>
<li><span lang="HE">אנן בי דינא ען אלרמוז אלדי פיהא פקאל מתלמא דכר אלאכר</span></li>
<li><span lang="HE">אן אלוקת כאן וקת חמס וכשי אן יכרג להא צית פיהלך אלאצל</span></li>
<li><span lang="HE">וקד תפהמת מנה דלך</span></li>
</ol>
<p>&nbsp;</p>
                    
                </div>
            
        </section>
    </body>
</html>
