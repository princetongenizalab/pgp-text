
<html>
    <head>
        <title>Transcription of Legal document: T-S 13J2.6</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.6</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00006/canvas/1">
                    
                    
                    
                        <h3>Recto</h3>
                    
                        <ol>
<li>1.מעשה שהיה לפנינו אנו בית דין דממנא מבי דינא רבה של כ(בוד)</li>
<li>2.גדלת קדשת מרנו ורבנו אדוננו מבורך אלוף (הבינות )</li>
<li>3.סנהדרא רבה שר השרים נגיד הנגידים עוז כל בית ישראל ירום ה(ודו)</li>
<li>4.ויגדל כבודו בן כגק מרנו ורבנ סעדיה הרופא שהיה חסיד בדורו מנו(ח)תו</li>
<li>5.כבוד אנהי אלינא חאל עמראן בר מ יוסף אלברקי נע ואנה צבי מאוף אלעקל</li>
<li>6.פקיר לא חאל לה ואן לה באלאסכנדריה מצחף ודיעה ענד מ נסים</li>
<li>7.בר מ אהרן וולדה מר אהרן בר מ נטים ולמא וצלו אלי ההנא מד מדה</li>
<li>8. כאטבנא מן חצר מנהם ענדנא פי דלך פקאלו נעם ענדנא מצחף מרהון</li>
<li>9.טעלי נצף דינ פקלנא למן חצר מנהם אדא מצית אלי אלאסכנדריה. ביע</li>
<li>10.אלמצחף במחצר מן בית דין או במחצר מן תלתה שהור ואקבץ אלתמן</li>
<li>11.אסתופי מא עליה ולמא כאן פי הדא אלזמאן וצל מן חצר ענדנא</li>
<li>12.מן אלמדכורין ואחצר אלינא מעשה באן אלמצחף אערץ ואסתקצי עליה</li>
<li>13. (ובאעה בארבעה דנא ותלת ורבע) דינ קבץ מנהא נצף דינ אלדי כאן</li>
<li>14.אלמצחף מרהון עליהא ואחצר אלינא אלבאקי ומבלגה ארבעה דנא</li>
<li>15.וקיראטין אכרג מנהא דינאר ואחד אצרף פי חאלה ואודע אלבאקי</li>
<li>16.והו תלתה דנא וק(ירא)טין ענד מ אברהם הלוי בר מ יפת הממחה נע</li>
<li>17.ליצרף פי חאלה (פאבראנא) נחן בית דין ומן (חצר) מענא מן אלשיור מ נסים</li>
<li>18.וולדה מ אהרן מן הדא אלמצחף ומן תמנה בראה כאמלה (באוכד)</li>
<li>19.מעאני אלאבארי ואותקהא כתיקון חכמים וכתבנא להם הדא אלמעשה</li>
<li>20.ליכון באידיהם לליום ובעדה אריר ושריר וקיים דיזכון ביה בכל בת(י)</li>
<li>21.דינין לעלם לא כאלאסנאדאת ולא כמצאדיר אלכתב אלא כאוכד ואתקן</li>
<li>22.מא סטרוה רבותינו זל פי כתב אלאבארי ומא דהוה קדמנא כתבנא</li>
<li>23.וחתמנא וי(הבנא) למ אהרן בר מ נסים סט למחוי בידיה וביד אבוהי</li>
<li>24.לבתר יומא דין לזכו ולראיה וכאן דלך פי יוס אלכמיס דהוא עשרין</li>
<li>25.וחמשה יומי בירח אדר דשנת אלפא וארבע מאה ותמני&nbsp;שנין למניינא</li>
<li>26.דרגיליננא ביה בפסטאט מצרים דעל נילוס נהרא מותבה שריר וקיים</li>
</ol>
                    
                        <h3>Verso</h3>
                    
                        <ol>
<li>1.ולמא כאן פיהא רמוז תחתאג אלי אלבחת ענהא סאלנא אנן בי דינא</li>
<li>2.⟦ומן חצר מענא מן אלשהוד⟧ למן חצר מן שהודהא ען דלך מקאל אן מדה מא</li>
<li>3.כתבת ( ) פכתבת רמוז חתי ל( ) וגמיעהא בכטי</li>
<li>4.יכשא מן שלטון בסבבהא ואלרמוז מן ⟦ה ל י⟧ הי ולמד ויוד</li>
<li>5.ובית וכאף הי דנאניר ואלמדכור פי אלאול כמסה הי כמסה ונון אעדאד</li>
<li>6.מאיה דינ ואלצדקה בית הו מאיתי דינ ועלקת אעדאד</li>
<li>7.אלתביץ עלי אלקאנון אלצחיח ⟦ונשהד פיהא⟧ בתצדיר צואת</li>
<li>8.שכיב מרע ונשהד פיהא עלי אן ⟦קד שהדנא⟧ מנא מן שהאדתה פיהא פי</li>
<li>9.דלך אלזמאן ובעד תהדידנא מע אחדי אלשהוד</li>
<li>10.דלך חצר אלינא אלשיך אבו יעקוב מר יצחק (הז)קן בר מר אלעזר</li>
<li>11.נע וקאל לנא ⟦סמעת כלאם פי מעני⟧ אנא רגל קד טענת פי</li>
<li>12.אלסן ופי רקבתי שהאדה ( ) חצ( )נני</li>
<li>13.כנת דכלת אלי ענד אלשיך אבו כתיר אלטביב ( ) קבל</li>
<li>14.ופאתה ביום פאפתקדתה ודעות לה אד כאן</li>
<li>15.מרצה סחג ועקלה צחיח ו(למא ) קמת לאנצרף</li>
<li>16.פקאל לי אגלי ( אבו)יעקוב ( ) שיך</li>
<li>17.( )טבה טאהר ובאטן בין אלאסטר ( ) פקאל לי אקף טוילה</li>
<li>18.עלי הדה אלרקעה פקראתהא ותוקף עלי (מו)אצע פיהא</li>
<li>19.פאפהמני הו רחמה אללה איאהא וקאל לי אשהד עלי</li>
<li>20.בגמיעהא פקלת לה (אשהד) עליך בקניין בגמיע מא עיהא פקאל לי ( ) אבי יפת אשהד פיהא</li>
<li>21.פקאל נעם פאקנית מנה פודעתה(א ) פסאלנאה ( )</li>
<li>22.אנן בי דינא ען אלרמוז אלדי פיהא פקאל מתלמא דכר אלאכר</li>
<li>23. אן אלוקת כאן וקת חמס וכשי אן יכרג להא צית פיהלך אלאצל</li>
<li>24.וקד תפהמת מנה דלך</li>
</ol>
                    
                </div>
            
        </section>
    </body>
</html>
