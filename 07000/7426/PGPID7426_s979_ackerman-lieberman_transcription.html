
<html>
    <head>
        <title>Transcription of Legal document: T-S 16.159</title>
    </head>
    <body style="max-width: 860px; margin: auto">
        <h1>Transcription of Legal document: T-S 16.159</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00159/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">שהדותא דהות קדמנא אנן שהדי דחתמות ידנא לתתא בתלתה בשבא דהוא חמיסר יומין לירח כסליו</span></li>
<li><span lang="he">דשנת אלפא וחמש מאה ועשרין ושית שנין לשטרות בפסטאט מצרים דעל נהר נילוס מותבה רשותיה</span></li>
<li><span lang="he">דאדוננו נגיד [אבר]הם הרב המובהק הפטיש החזק נר המערבי דגל הרבנים יחיד הדור ופלאו ממזרח</span></li>
<li><span lang="he">שמש ע[ד מבואו יהי] שמו לעולם כן הוה חצר אלינא אלשיך אבו אלבהא בן אל[שיך] אבו אלחסן אלדלאתי אלנחאל</span></li>
<li><span lang="he">[נע] [.. וקאל לנא אש]הדו עליי ואקנו מני מעכשיו ואכתבו ואכתמו [ע]ליי באוכ[ד מעא]ני אלזכיות ואתקנהא</span></li>
<li><span lang="he">[וסלמו דלך] למ משה הכהן בן אכי אלשיך אבו אלבקא בן [אלשיך אבן אלחסן אלנ]חאל אלדלאתי נע ליכן דלך&nbsp;</span></li>
<li><span lang="he">[בידה ח]גה קאטעה ובראה מאנעה לליום ומא סואה אנני מקר בן ידיכם אקראר פציח בליג אן</span></li>
<li><span lang="he">[...........] קבל בן אכי מר משה הכהן אלמדכור לא חק ולא דעוי ולא טלב וכל דעוי אן אדעי עליה בהא</span></li>
<li><span lang="he">קבלה הדא אלתאריך עלי מר משה הכהן בן אכי אלמדכור ליס לי פיהא חק לאנני קד סאמחתה</span></li>
<li><span lang="he">בגמיע אלחקוק אלתי ימכן תתגה לי קבלה פי גמיע אלמעאמלאת אלתי כאנת ביננא מימות עולם ועד</span></li>
<li><span lang="he">עכשיו ולם יבק לי קבלה חק מן סאיר אלחקוק ולא דעוי מן גמיע אלדעאוי ולא טלב [מן סאיר]</span></li>
<li><span lang="he">אלמטאלבאת אד קד אבריתה בין ידיכם מן גמיע דלך ומן גמיע אנואע אל[שבועות ואלחרמות]</span></li>
<li><span lang="he">ואלגלגולים ואפילו מחרם סתם ומן כל מא עסי יתגה לי קבלה מן מאל א[בן אכי פתנפד]</span></li>
<li><span lang="he">חרם פי כל דעוי אדעי בהא עליה מימות עולם ועד עכשיו פי כל מעאמ[לאת כאנת]</span></li>
<li><span lang="he">ביננא ואלי תאריך הדא אלמסטור ולי אנתהי מקדאר אלדעוי אלתי יגב עליה [..........]</span></li>
<li><span lang="he">&nbsp;וזן מאל או שבועה או גלגול פי טי שבועה אכרי או וקוף פי חרם ואפילו חרם סתם [..........]</span></li>
<li><span lang="he">דלך אלי אלף דינאר מצריה אבריתה מן גמיע דלך בראה תאמה באתה קאטעה מא[ציה מעכשיו]</span></li>
<li><span lang="he">מני אנא אבו אלבהא אלמדכור ומן סאיר וראתי בעדי למר משה הכהן ולסאיר ורא[תה]</span></li>
<li><span lang="he">בעדה בראה חאסמה לסאיר אלדעאוי ולמטאלבאת צארת לוגוה אלמנאזעאת //ואלמחא[כמאת]//</span></li>
<li><span lang="he">ואלמחאכמאת מאנעה לאסבאב אלא//ע//נאתאת פי כל מעאמלה תקר מה ביננא מימות</span></li>
<li><span lang="he">עולם ועד עכשיו וכל שהאדה בלפט או בכט או זכות יטהר לי מן תחת ידי או ת[חת]</span></li>
<li><span lang="he">יד אחד מן סאיר וראתי בעדי //ממא יבטל הדה אלאברי או יעל שי מנהא// קד אבטלת גמיע דלך מעכשיו וגעלת חכם גמיעה</span></li>
<li><span lang="he">[ח]נם חספא בעלמא דלית בה מששא וכתבת עליי הדה אלאברי אנא אבו [אלבהא] אלמדכור&nbsp;</span></li>
<li><span lang="he">לתכון אברי מני ומן סאיר וראתי בעדי לבן אכי מר משה הכהן ולסאיר ו[ראת]ה בעדה</span></li>
<li><span lang="he">מבאראה צחיחה תאבתה מתצמנה גמיע מא שרח באעלי הדא אלמסט[ור לא אמ]ר כאסר</span></li>
<li><span lang="he">להא ולא פאסך לחכמהא ולא סבב יוגב תבטילהא אד ליס חכמהא כחכם סנ[ד כאלא]סנאדאת</span></li>
<li><span lang="he">אלוא.. [וכמצא]דיר אלוראקאת אלכתביה אלא כאוכד ואתקל ואקטע ואמצי אלמסאטיר</span></li>
<li><span lang="he">[לשה]אדתה פי ...[..] לעולם עבר קלמוסא עלי עליה ואלמחאכמאת ביה בגמיע אול</span></li>
<li><span lang="he">[....] ....... [... אית ת]אלי ביני ש[יטי ...]אלאענאתאת ממא יבטל הדה אלאברי או יעל</span></li>
<li><span lang="he">[..]..... כתיב [על] מחקא פ... ודין קי[ומהון] ושהדותא דא כתבנא וחתמנא עלה בתר</span></li>
<li><span lang="he">אקנינא מניה דמר משה הכהן ב[קנין גמו]ר חמור בכלי הכשר לקנינה בו מעכשיו</span></li>
<li><span lang="he">ברצונו בלי אונס כלל בביטול מודעא ומודעא דמודעא עד סוף כל מודעא וכל</span></li>
<li><span lang="he">תנאה על כל מה דכתיב ומפרש לעילא וכתבנא תברא דנן למ משה הכהן דנן</span></li>
<li><span lang="he">למיהוי בידיה לזכו ולראייה ליומא דנן ולעלם והכל שריר ובריר וקיים</span></li>
</ol>
                    
                </div>
            
        </section>
    </body>
</html>
