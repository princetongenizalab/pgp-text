
<html>
    <head>
        <title>Transcription of Letter: T-S 16.307</title>
    </head>
    <body style="max-width: 860px; margin: auto">
        <h1>Transcription of Letter: T-S 16.307</h1>

        <p>Alan Elbaum, [digital geniza document edition] (n.p., 2019).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00307/canvas/1">
                    
                    
                    
                        <h3>Recto:</h3>
                    
                        <ol>
<li>ו[. . . . . . . . . . . . . . . . . . . . . .]רב לא ע[</li>
<li>ופארקת שיכא כנת א[. . . .]בה ארא בעדה אלאיאם והי ליאלי</li>
<li>לאן קרב אללה אל . . א בעד הדה ופך קיודא מן ותאק עקא[לי]</li>
<li>והבת לכם קלבי ורוחי [. .]הגתי ולו כאן [.]אלא לקלת ו[</li>
<li>אלדי אעלם אלולד אלעזיז אטאל אללה בקאה אנני כתיר</li>
<li>אלשוק אליכם פאללה תעאלי [יס]אהל באלאגתמאע עלי אפצל</li>
<li>אלאחואל ווצלני [מן ענד א]בו אל מגד אלבסאט ומקעטין ואלורק</li>
<li>אלדהב אלבארי גל תנאה יוסע עליכם ויכפיכם שר</li>
<li>כל אנסאן סו ויסתירכם בסתר כנפיו יגן עליכם בהמון</li>
<li>רחמיו ולם יצלני מן יום כרגת מן ענדכם לא גואב</li>
<li>ולא כתאב ומא הדא עאדתי מנכם פאנא מא</li>
<li>אתסלי אלא בכתאבכם ולא תסאל יא סידי עני מא</li>
<li>[. . . . .] אלליל לחקני פי בדני צפרא מחתרקה</li>
<li>וקד תדאוית בכל דוא מא נפעני אריד כל יום</li>
<li>בנצף שראב וקד אחתרמת אכל שי פי אלדניא</li>
<li>ולא אשרב נביד ומא אנא אלא פי שדה מנה פאסאל</li>
<li>אללה אלעאקבה אלי כיר וקד אסתגמעת אלמנגמין</li>
<li>עלי אלמולד אן לם יבק עלי קטע ואן אלסעאדה</li>
<li>אקבלת לי מן תמאניה עשר יום פי הדא אלשהר</li>
<li>פאעלמוני אכבארכם פי כתאב מן כל בד</li>
<li>ולא תשגלו קלבכם אן סמעתו אן גרק אחד</li>
<li>פי אלמחלה אסמה אבו אלפרג פהו צבי[[ק]] יקאל לה</li>
<li>אבו אלפרג בן אלסנבאטי קראת עליכם אלסלאם</li>
<li>ועלי אלואלדה אלסלאם ועלי עמתי אלסלאם</li>
<li>ועלי כאלתי אלסלאם ואלשיך אבי עמר אלסלאם</li>
</ol>
                    
                </div>
            
        </section>
    </body>
</html>
