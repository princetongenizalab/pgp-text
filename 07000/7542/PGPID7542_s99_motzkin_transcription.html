
<html>
    <head>
        <title>Transcription of Letter: T-S 20.138</title>
    </head>
    <body style="max-width: 860px; margin: auto">
        <h1>Transcription of Letter: T-S 20.138</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00138/canvas/1">
                    
                    
                    
                        <h3>Recto</h3>
                    
                        <ol>
<li>] אבי אלפרג אדאם אללה סעאדתה</li>
<li>]איתה מן מחבה אליה</li>
<li>] שוקה אליה ואלי גמיע אולא[דה</li>
<li>ומן ילוד בה צאנהן אללה ואנה וצל אלי מצר</li>
<li>בפצלה תע וגד אהל אלבלד בשוק עטים לממלוכהם</li>
<li>ופרחוא בי אלפרח אלעטים גזאהם אללה כיר ען</li>
<li>מרוותהם ומחבתהם וכרגת ובקי קלבי ענד</li>
<li>יעקוב מן גהה אלאגארה פינעם אלמולי</li>
<li>יס]לם לי עליה ועלי אכיה ועלי כל מן פי אלדאר</li>
<li>וישיר] לה יאכד שאהד אכר פי אל אגארה ימצי</li>
<li>אגר(?) אכי בו אלרצא ויאכד אלאגרה אול באול</li>
<li>פמא בקי עלי לום ולא יגפל אלמולי ען דלך</li>
<li>סאעה ואחדה ותגתמע באהל אלבית ותערפהם</li>
<li>אן אלרייס מנעני אלאנחדאר אלי אלתגר פתגהזהא</li>
<li>עלי אלמגי אלי מצר ואד לם תגד אחד יטלע אלי</li>
<li>מצר פתתטלע מע אלשיך אבו אלמנצור בן</li>
<li>בקא וקד כתבת לה כתאב בדלך ידור חואליהא</li>
<li>לחית תצל אן שא אללה תע פאן אבנתהא ונחן פי דלה</li>
<li>עטימה מא ענדנא מן יקצי לנא חאגה ונחן</li>
<li>. . . ל . אלי שתא אללה יחסן אלעאקבה וקד</li>
<li>]לנ דר ופרח בהא פרח עצים ואסתרחת מנה</li>
<li>] צחבה אבו אלמנצור בדדהם //ונצף// לימון</li>
<li>]ה מן אתר אלזית ובתמאם אלה דרא</li>
<li>ן . . מעה סרעה סרעה וכד דלך</li>
<li>] . . ואלאגארה וקבץ אלאגרה עמא</li>
<li>] אנהית לך דלך לאן מא נכלוא מן צרף</li>
<li>פלו עלמת אנני מעאק ולא נכלא כנת אנא</li>
<li>מלחת אללימון ואלציר וכאנא צחבתי פיעמלה</li>
<li>סרעה ויסיירוא מע אבו מנצור בן אלבקא</li>
<li>אלמדכור ואמא חדית אלשבויות יאדן אללה בכלאצהן</li>
<li>מא גא מנהן כבר והודא מראכב עכה ענדכם</li>
<li>מארה גאיה אכתבוא כתב ללשיך אבו עלי</li>
<li>ואדפעוהא למן יוצלהא לה ויכברכם מא הם פיה</li>
<li>מעמא נסיירוא איצא מן אלכתב מן אלקאהרה</li>
<li>ואללה יפעל מא אהלה יא אנסאן חלפתך אן כל</li>
<li>גמיע תסייר לי כתאב באלאחואל מא תא[</li>
<li>אחד מנכס יסייר לי כתאב מא תעלם אן עלי</li>
<li>קלבי אלנאר מן אגל מא כרגת ותרכתה כדאך</li>
<li>נשתהי פי אלגואב סרעה סרעה סרעה וכל גמ[עה</li>
<li>סייר לי כתאב ושלום רב</li>
</ol>
                    
                </div>
            
        </section>
    </body>
</html>
