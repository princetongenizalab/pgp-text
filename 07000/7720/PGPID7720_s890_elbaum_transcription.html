
<html>
    <head>
        <title>Transcription of Legal document: T-S 8J34.4</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J34.4</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00034-00004/canvas/1">
                    
                    
                    
                        <h3>Recto:</h3>
                    
                        <ol>
<li>חדוד דאר אלגזירה</li>
<li>והי בגזירה פסטאט מצר פי מא בין אלבחרין ואלגסרין והי פי אלגאנב אלשרקי</li>
<li>מן אלגזירה שא/ר/עה עלי אלטריק אלשארע אלאעטם אלדי יחצרה אלגסר ואלסויקה</li>
<li>וגיר דלך هـ ויחיט בהא ויגמעהא וישתמל עליהא חדוד ארבעה</li>
<li>الحد الاول</li>
<li>והו אלקבלי ינתהי אלי אלדאר אלמערוף קדימא באבן כליס</li>
<li>תם באבן משרף אלבראז תם ערפת תומיד באלמחלי אלשירקי(?)</li>
<li>الحد الثاني وهو البحري</li>
<li>ינתהי אלי אלחאטתין ואלסאחה</li>
<li>אלמערוף דלך במלך ולד הדה אלבאיעה ובמלך [&nbsp; &nbsp; &nbsp; &nbsp; &nbsp; ] אבנה מחסן בן על[י</li>
<li>אלמערוף ואלדהא בריס אלפלאפטה כאן</li>
<li>والحد الثالث وهو الشرقي</li>
<li>ינתהי בעצה אלי אלטריק אלמסלוך מנה אלי אלגסר ופיה ישרע באבהא ובאב</li>
<li>חאטתיהא וינתהי בעצה אלי אלמוצע אלפאצל פי מא בינהא ובין אל</li>
<li>דאר אלמערופה באלשריף אלחדאד</li>
<li>والحد الرابع وهو الغربي</li>
<li>ינתהי אלי אלדאר אלמערוף קדימא באבן אלבנא תם ערפת יומיד בתנגו(?)</li>
<li>אבנה עלי אלנשאני אלתי פיהא אלבסתאן هـ בחדוד גמיע מא וקע</li>
<li>עליה הדא אלביע אלמדכור פי הדא אלכתאב וחקוקה ובנאיה ובאב[ה</li>
<li>וקאעתה אלספל ומעאלם עלוה וחאטתיה וקלילה וכתירה ומא הו</li>
<li>מערוף בה ומנסוב אליה מן חקוקה וכל חק הו לדלך דאכל פיה וכל ח[ק</li>
<li>הו לדלך כארג מנה לה מן חקוקה ומא יערף בה וינסב אליה מן חקוקה</li>
<li>אלא ארץ דלך אלחאמלה לבנאיה פאנהא מחתכרה לם תדכל ולא ש[י</li>
<li>מנהא פי מא וקע עליה הדא אלביע אלמדכור פי הדא אלכתאב</li>
<li>ומבלג אלחכר אלמוכוד עלי גמיע ארצהא פי כל שהר מן אלשהור</li>
<li>נצף ותמן דרהם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00034-00004/canvas/2">
                    
                    
                    
                        <h3>Verso, lower left corner:</h3>
                    
                        <ol>
<li>חדוד אלסריה</li>
<li>ויחיט בהא ויגמעהא וישתמל עליהא חדוד</li>
<li>ארבעה אלחד אלאול והו אלקבלי ינ]תהי אלי אל</li>
<li>סריה ואלחד אלתאני והו אלבחרי</li>
<li>ינתהי אלי אלטריק פי אלדרב אלתי הי פיה</li>
<li>אלפאצל פי מא בינהא ובין אלמסגד אלתי פי</li>
<li>אלארץ הנאך וחדהא אלתאלת והו</li>
<li>אלשרקי ינתהי אלי דאר אלסקיפה אלמלאצק</li>
<li>להא אלמערופה בכרכאס(?) هـ ואלחד אלראבע</li>
<li>מנהא והו אלגרבי ינתהי אלי דאר תערף</li>
<li>באלכנאמייה בחקוקהא כלהא וחדודהא</li>
<li>וספלהא ועלוהא</li>
</ol>
                    
                </div>
            
        </section>
    </body>
</html>
