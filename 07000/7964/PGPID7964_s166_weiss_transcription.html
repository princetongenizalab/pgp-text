
<html>
    <head>
        <title>Transcription of Legal document: T-S 13J2.22</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.22</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00022/canvas/1">
                    
                    
                    
                        <h3>Recto</h3>
                    
                        <ol>
<li>למא חצרת בין ידינא אנן חתומי מטה [ ] נע וזוג(תה) אל[תי]</li>
<li>הי אלאן פי עצמתה [ ] בת שבתי סט [ ]שה[ ]&nbsp;</li>
<li>אנה יסלך מע[ ] אל[ ]מ[ ] ולא יצאר [ ]&nbsp;</li>
<li>ויסיר מע[ ] ישראל אלתשרי[ך מ]ע בנו[ת ]</li>
<li>תעדא עלי [ ] עלי [ ] מנה בבית דין כאן לבית דין מקאבלתה</li>
<li>פי דלך במא יגב עליה ואשרט הו עליהא איצא אנהא לא תדכל ולא</li>
<li>תכרג אלא ען אמרה ואנהא תחסן עשרתהא מעה כחסב מא יגב</li>
<li>עלי מתלהא מן בנות ישראל מע אזואגהן ואקנינא מנה ומנהא</li>
<li>בעד צחה אלמערפה בהא כל מנהמא לצאחב(ה מ)מא הו מנסוב</li>
<li>אליה מן דלך קנין גמור חמור בכלי הכשר לקנות (בו מעכ)שו בביטול</li>
<li>כל מודעין ות[נאין] וכתבנא וחתמנא לתרויהון לזכו ולראיה</li>
<li>וכאן דלך יום אלאחד אלסאדס עשר מן אב שנת אלפא וארבע מאה</li>
<li>וארבעין ושיתה שנין למנין שטרות בפסטאט מצרים דעל נילוס נהרא</li>
<li>מותבה רשותיה דאדוננו מצליח הכהן ראש ישיבת גאון יעקב תכון</li>
<li>משרתו לנצח שריר וקיים ואשרט איצא עלי נפסה מ צדקה דנן פי</li>
<li>גמלת אלקנין מנה אנה ליס לואלדתה ולא לאכתה ולא לאחד מן אהלה</li>
<li>אלדכול לזוגתה דא ואנה לא ימכן מן אענאתהא ולא אן יצימהא</li>
<li>ואחד מנהם ואנה לא ימד ידה אליהא בצרב ולא יהרב ולא יגיב</li>
<li>גיבה הרב וכתבנא וחתמנא דליהוי לזכו ולראיה שריר וקיים</li>
<li>נתן הכהן בר שלמה הכהן נע חלפון הלוי ביר מנשה נע</li>
<li>ח ש ת ו</li>
<li>א א מ</li>
</ol>
                    
                </div>
            
        </section>
    </body>
</html>
