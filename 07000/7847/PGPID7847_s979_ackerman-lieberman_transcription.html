
<html>
    <head>
        <title>Transcription of Legal document: T-S NS J11 + T-S 10J4.16 + T-S 16.158 + T-S 10J4.17</title>
    </head>
    <body style="max-width: 860px; margin: auto">
        <h1>Transcription of Legal document: T-S NS J11 + T-S 10J4.16 + T-S 16.158 + T-S 10J4.17</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00004-00016/canvas/1">
                    
                    
                    
                        <h3>T-S 10J4.16 Recto</h3>
                    
                        <ol>
<li><span lang="he">ונשתרי פי טריקנא מן אלצעיד באלעין מא אתפק לנא מן אלבצאיע ונביע דלך גמיעה</span></li>
<li><span lang="he">פי דיאר אלימן וגירהא מן אלבלאד אלדי יתפק לנא אלממר אליהא ונשתרי במא עסאה יצח לנא&nbsp;</span></li>
<li><span lang="he">מן תמן אלגמיע מא אתפק לנא מן אלבצאיע פי אלדיאר אלדי נחן מתוגהין אליהא ונעוד בדלך</span></li>
<li><span lang="he">צחבתנא אלי מצר ונביע גמיעה ומא בעת אללה תעאלי פי דלך מן פאידה בעד אקאמה</span></li>
<li><span lang="he">ראס אלמאל ואכראג אלמון כאן לנא פי דלך אלתלת לכל מנא אלתמן גיר חבה שכר טרחו ועמלו</span></li>
<li><span lang="he">ולחצרה אלשיך אלגליל אבו אלרצא דנן אלתלתי וליס לואחד מנא אלתלתה אן יטלב זאיד</span></li>
<li><span lang="he">ען תלת אלפאידה אפילו משוי פרוטה ולעילא וכדלך איצא ליס לואחד מנא תעלק עלי אל</span></li>
<li><span lang="he">שיך אלגליל אבו אלרצא דנן פי אצל תמן הדה אלבצאעה לא בגניבה פי אלשרי ולא ארתפ[א][ע]</span></li>
<li><span lang="he">פי תמן אלאעלאק ולא גיר דלך אד גמיענא מקרין בין ידיכם מעכשו אנה לם יתזאיד</span></li>
<li><span lang="he">פי שי מן דלך ואן כל מנא ראצי באצל אלתמן אד נחן נחק דלך ונפהמה ליס לואחד מנא</span></li>
<li><span lang="he">תעלק עליה בסבב מן אלאסבאב ולא אן יחתג פי דלך בחגה כל עיקר וליס לואחד מנא</span></li>
<li><span lang="he">[ע]לי אלשיך אלגליל אבי אלרצא דנן עלי.. ...א קד קבצנאה מנה שבועה ולא גלגול</span></li>
<li><span lang="he">[שבועה ולא] [שמו]תא ואפילו חרם סתם וקד קבל כל מנא עלי נפסה מעכשו פי [גמל][ת]</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00158/canvas/1">
                    
                    
                    
                        <h3>T-S 16.158 Recto</h3>
                    
                        <ol>
<li><span lang="he">על[י אלשיך אלגליל אבי אלרצא דנן עלי.. ...א קד קבצנאה מנה שבועה ולא גלגול]</span></li>
<li><span lang="he">שבועה ולא [שמו][תא שמותא ואפילו חרם סתם וקד קבל כל מנא עלי נפסה מעכשו פי גמלת]</span></li>
<li><span lang="he">מא יתקלב פיה מן הדה אלבצאעה הימנותא דשמיא ואן .... פי דלך אלאגד....</span></li>
<li><span lang="he">ופעל אלחק וקול אלצדק ואדא אלאמאנה ואן לא נכפי אלשיך אלגליל אבו אלרצא דנן ממא</span></li>
<li><span lang="he">תחצל פי דלך שיא וכתבנא לה הדא אלכתאב ליכון בידה וביד וראתה בעדה עלינא</span></li>
<li><span lang="he">ועלי וראתנא בעדנא אריך ושריר וקיים ומוחזק דיזכון ביה בכל בתי דינין לעלם</span></li>
<li><span lang="he">לא כאסנאדאת ולא כמצאדיר אלכתב אלא כאוכד ואתקן מא סטרוה רבותינו זל</span></li>
<li><span lang="he">פי מתל דלך וכל כתבי בכל כתב ולשון דיפקון למדעם ולבטולא ית שטרא דנן בטילין</span></li>
<li><span lang="he">אינון מעכשו וחשיבין כחספא בשוקא דלית ביה ממש ולכל בית דין דיפקון לא</span></li>
<li><span lang="he">ליעבדון דינא מנהון ובטילנא נמי כל מודעין ותנאין דמסירין לנא ודמסרנא עלי שטרא</span></li>
<li><span lang="he">דנן כתקון חכמים וקנינא מן מר ור חלפון בר מר ור נסים הזקן נע ומן מר ור עמרם</span></li>
<li><span lang="he">בר מר ור אפרים הזקן נע ומן מר ור ישועה הלוי בר מר ור מנשה הלוי ראש הקהל נע</span></li>
<li><span lang="he">אילין ללשיך אלגליל אבו אלרצא כב גד קד מרנא ורבנא שלמה השר הנכבד החכם והנבון</span></li>
<li><span lang="he">דנן בר כב גד קד מרנא ורבנא מבורך החבר בסנהדרין גדולה זכ לב במנא דכשר</span></li>
<li><span lang="he">למקניא ביה על כל מה דכתיב ומפרש לעילא ושהדותא דא כתבנא ותחמנא </span></li>
<li><span lang="he">ויהבנא ללשיך אלגליל אבו אלרצא דנן דלהוי בידיה לזכו ולראיה וכאן דלך בפסטאט</span></li>
<li><span lang="he">מצר פי אלעשר אלאול מן חדש שבט שנת אתכו למנין שטרות שריר וקיים</span></li>
<li><span lang="he">מנשה הכהן בר סעדיה ננ  נתן הכהן בר אפרים ננ  משה בר עמרם נע</span></li>
<li><span lang="he">אלי ההנא אנתהא גמיע מא חואה אלשטר אלמדכור וגמיע שהודה אלתאבתה בבית דין</span></li>
<li><span lang="he">אות באות ומלה במלה וקאבלנאה וצח ענד אלמקאבלה וורא אלשטר אלמדכור</span></li>
<li><span lang="he">מכתוב אברי ללשיך אבו סעיד ואלשיך אבו אלפצל כצוץ ממא פי באטנה דון אל</span></li>
<li><span lang="he">שיך אבו אלפרג אלגבילי שריכהמא והדה נסכה מא וראה מכתוב וגמיע מן פי</span></li>
<li><span lang="he">מן אלשהוד איצא אות באות ומלה במלה :  אקנינא אנן בי דינא ומאן דחתים עימנא</span></li>
<li><span lang="he">לתחתא מן אלשיך אלגליל אבו אלרצא כבוד גדלת קדושת מרנא ורבנא שלמה השר הנכבד</span></li>
<li><span lang="he">החכם והנבון ישצו בר כבוד גדלת קדשת מרנא ורבנא מבורך החבר בסנהדרין</span></li>
<li><span lang="he">גדלה זל אלמדכור פי באטן הדא אלשטר בקנין גמור חמור בכלי הכשר לקנות בו מעכשו </span></li>
<li><span lang="he">בביטול כן מודעין ותנאין אנה קד אברא [אל]שיך אבו סעיד מר ור חלפון היקר בר מר ור</span></li>
<li><span lang="he">נסים הזקן הידוע אלשיך אבו אלחסין אלתנ[יסי] נע ואלשיך אבו אלפצל מר ור עמרם היקר</span></li>
<li><span lang="he">בר מר ור אפרים הזקן המכונה אלשיך אבו כתיר נע אלמדכוראן איצא פי באטנה</span></li>
<li><span lang="he">[מן ..... מא כאן לה .אל. פי מא דון רפיקהמא אלשיך] [אבו אלפרג] אלגבילי מן מאל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00004-00017/canvas/1">
                    
                    
                    
                        <h3>T-S 10J4.17 Recto</h3>
                    
                        <ol>
<li><span lang="he">מן ..... מא כאן לה .אל. פי מא דון רפיקהמא אלשיך אבו אלפרג אלגבילי מן מאל</span></li>
<li><span lang="he">הדא אלשטר והו אלתלתי מן גמיע אלמבלג אלדי פיה ואן לם יבק לה עלי ואחד</span></li>
<li><span lang="he">מנהמא בסבבה עלקה ולא טלב ען אצל מאל ולא ען פאידה ולא שבועה קילתא ולא</span></li>
<li><span lang="he">שבועה חמירתא ואפילו חרם סתם ואנה קד מחל לכל מנהמא מעכשו כל חק</span></li>
<li><span lang="he">יתגה לה עליהמא פיה במחילה גמורה בפה ובלב בעולם הזה ולעולם הבא אד</span></li>
<li><span lang="he">קד צאר אליה גמיע מא כאן יסתחקה קבלהמא מן דלך עלי אלכמאל ואלתמאם ואן</span></li>
<li><span lang="he">לם יבק לה מן גמיע מאל הדא אלשטר שיא מא כלא תלת אלמבלג אלדי פיה פי גהה&nbsp;</span></li>
<li><span lang="he">אלשיך אבו אלפרג אלגבילי מר ור ישועה היקר הלוי בר כגק מר ור מנשה הלוי ראש</span></li>
<li><span lang="he">הקהל נע ומא יבעתה אללה לה עלי ידה מן פאידה פי דלך פאנה לה אלטלב פיה</span></li>
<li><span lang="he">באקי עליה ולם יבריה מן שי מנה וכתבנא וחתמנא דליהוי לזכו ולראיה&nbsp;</span></li>
<li><span lang="he">אד דלך באקי בידה אלי אלאן וכאן דלך פי אלעשר אלאול מן שבט שנת אתכט לשטרות</span></li>
<li><span lang="he">בפסטאט מצרים שריר ובריר וקיים יצחק ביר שמואל הספרדי זכ לח הע הב</span></li>
<li><span lang="he">חלפון הלוי ביר מנשה נע אלי ההנא אנתהא איצא מא הו מתבות ורא אלשטר</span></li>
<li><span lang="he">אלמדכור ומן פיה מן אלשהוד אות באות ומלה במלה וקאבלנאה איצא וצח ענד</span></li>
<li><span lang="he">אלמקאבלה ובעד אתבאתנא לגמיע דלך ומקאבלאתה קאלת לנא הגבירה</span></li>
<li><span lang="he">היקרה הנקראת סת אלסאדה דא בת אדוננו אביתר הכהן גאון זל במחצר מן זוגהא</span></li>
<li><span lang="he">אלשיך אבו אלמכארם דנן אשהדו עלי ואקנו מני מעכשו ואכתבו ואכתמו עלי</span></li>
<li><span lang="he">בגמיע אלאלפאט אלמחכמה ואלמעאני אלמוכדה ובכל לישאני דזכואתא וסלמו דלך</span></li>
<li><span lang="he">אלי אלשיך אבו אלחסן אלצירפי כבגק מר ור מנשה הכהן הזקן ישצו בר כגק מר ור&nbsp;</span></li>
<li><span lang="he">סעדיה הכהן הזקן נע ליכון בידה לליום ובעדה חגה אנני מקרה ענדכם באוכד</span></li>
<li><span lang="he">מעאני אלאקראראת ואותקהא פי צחה מני וגואז אמרי אמר טאיעה מן גיר קהר</span></li>
<li><span lang="he">ולא גבר ולא אכראה ולא סהו ולא גלט ולא עלה בי מן מרץ ולא גיר דלך מן גמיע</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00011/canvas/1">
                    
                    
                    
                        <h3>T-S NS J11 Recto</h3>
                    
                        <ol>
<li><span lang="he">[..................................................].......</span></li>
<li><span lang="he">[..........]...............עשר ו[כמס] מאיה וכמסון ד[נאניר] ונצף מראבטייה</span></li>
<li><span lang="he">...תין פצה אלוזן אתנין ותמנון דרהמא ומלאה תוני כאם מחשאה ולוכילי מטאלבה</span></li>
<li><span lang="he">אלגמיע בדלך מן אלד מנהם סאלנא אלי מצר ובקי אלשי בידה עלי חאלה אנפצל אנא</span></li>
<li><span lang="he">מנה עלי מא אכתאר ומן אלאן לה ..קה ומקאם פי תלך אלדיאר יקבץ מנה מאלי</span></li>
<li><span lang="he">בידה ויבריה ממא יבק לא גירה והדה נסכה גמיע מא חואלי אלשטר אלמדכור לעילא אלדי </span></li>
<li><span lang="he">אחצרתה אלינא מראש ועד סוף ונסכה שהודה אות באות ומלה במלה שהדותא דהוה</span></li>
<li><span lang="he">באנפנא אנן שהדי דחתמות ידנא לתחתא כן הוה חצרו אלינא אלשיך אבו סעיד מר ור</span></li>
<li><span lang="he">חלפון היקר בר מר ור נסים הזקן המכונה אלשיך אבו אלחסין הידוע אלתניסי נע ואלשיך </span></li>
<li><span lang="he">אבו אלפצל מר ור עמרם היקר בר מר ור אפרים הזקן המכונה אלשיך אבו כתיר נע ואל</span></li>
<li><span lang="he">שיך אבו אלפרג אלגבילי מר ור ישועה היקר הלוי בר כגק מר ור מנשה הלוי ראש הקהל</span></li>
<li><span lang="he">נע וקאלו לנא אשהדו עלינא ואקנו מנא מעכשו ואכתבו ואכתמו עלינא בגמיע אל </span></li>
<li><span lang="he">אלפאט אלמחכמה ואלמעאני אלמוכדה ובכל לישאני דזכואתא וסלמו דלך אלי חצרה אלשיך</span></li>
<li><span lang="he">אלגליל אבו אלרצא אלוכיל כב גד קד מרנא ורבנא שלמה השר הנכבד החכם והנבון בר כב</span></li>
<li><span lang="he">גד קד מרנא ורבנא מבורך החבר בסנהדרין גדולה זל ליכון בידה לליום ובעדה חגה וותאק</span></li>
<li><span lang="he">אננא מקרין ענדכם באוכד מעאני אלאקראראת ואותקהא פי צחה מנא וגואז אמר</span></li>
<li><span lang="he">טאיעין מן גיר קהר ולא גבר ולא אכראה ולא סהו ולא גלט ולא עלה בנא מן מרץ ולא גיר דלך</span></li>
<li><span lang="he">מן גמיע מפסדאת אלשהאדה אננא קד אסתכרנא אלכאלק תעאלי דכרה ותקדסת אסמאה</span></li>
<li><span lang="he">וקבצנא ותסלמנא מנה צפט בז דביקי מבלג תמנה מאיתין דינארא וארבעה וכמסון</span></li>
<li><span lang="he">דינארא ועשרה קיסיאת בתסעה דנאניר אלא רבע ועינא סבעה ותלתון דינארא ורבע צארה</span></li>
<li><span lang="he">אלגמלה תלתה מאיה דינארא דהבא עינא מתאקילא ואזנה מצריה גיאדא צחאחא וצאר</span></li>
<li><span lang="he">גמיע דלך אלינא ען כמאלה ותמאמה עלי אננא נסאפר בדלך אלי דיאר אלימן וגירהא מן אלבלאד</span></li>
<li><span lang="he">אלדי יתגה לנא אלספר אליהא [...............]סנה אלחט פי דלך ואלמצלחה במשיה אללה</span></li>
</ol>
                    
                </div>
            
        </section>
    </body>
</html>
