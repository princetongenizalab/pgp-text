
<html>
    <head>
        <title>Transcription of Letter: T-S 10J13.1</title>
    </head>
    <body style="max-width: 860px; margin: auto">
        <h1>Transcription of Letter: T-S 10J13.1</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00013-00001/canvas/1">
                    
                    
                    
                        <h3>Recto:</h3>
                    
                        <ol>
<li>על שמך</li>
<li>אלפרנאס אלגליל אטאל אללה בקאה ואדאם תאיידה ו . . לדה</li>
<li>וגעל איאמה מתצלה באלסעאדה במנה צדרת ען אל</li>
<li>בלד ומא ראיתך ומא כאן ינבגי אן תפעל מחל</li>
<li>הדא ארגו אנך אשגל שגל כיר ואל . . . . . . אלדי</li>
<li>כונת סאלתני פיה לינדפע ללכתנאני ען מא</li>
<li>עליה מן אלגאליה פקד או . . ך אבו אלפצל בן אל</li>
<li>והבי פי וקת כרוגי ליוצי רבי אברהם</li>
<li>לידפעה אליה פ . . דפעה פי אל . רגה אלדי ב . . ת</li>
<li>אליה וכדאלך אוציתה אן ידפע רבע דינ</li>
<li>אלי אלשומר אלדי יקרא עליה מכלוף ורבע</li>
<li>דינ לאבן צלחון ותמן דינ ללראש [[ותמן דינ]]</li>
<li>אלי אלחאקהי(?) אלי אלאסכדריה פיפעל פי אמרה</li>
<li>מא יהיה אלבארי תע ותמן דינ ללגר</li>
<li>פתתולא בסיאדתך תנפיד דאלך ואקרא עליך</li>
<li>מן אלסלאם אתמה ואעמה וולדך אחאטה</li>
<li>אללה אלזין תכצה באפצל אלסלאם ותכאתבני</li>
</ol>
                    
                        <h3>Recto, right margin:</h3>
                    
                        <ol>
<li>מערף(?) באחואלך אגראהא</li>
<li>אללה עלי מא תומלה</li>
<li>מן אלכיר ושלום</li>
<li>ואלשיך אלגליל</li>
<li>אבו אלכיר צדקה</li>
<li>יכצך באפצל</li>
<li>אלסלאם</li>
<li>וגמיע מן</li>
<li>ענדך יכצהם</li>
<li>באפצל סלאם</li>
<li>וכאן חאצר</li>
<li>מענא פי חין</li>
<li>כתבת הדא</li>
</ol>
                    
                        <h3>Recto, upper margin:</h3>
                    
                        <ol>
<li>אלכתאב ובאית ענדנא</li>
<li>והו ענדנא מחל אלנפס</li>
<li>פמא אתצל אלא באפצל אל</li>
<li>אמאכן ולא תואצלת אלא&nbsp;</li>
<li>באעלא אלדרגאת פהניה</li>
<li>לך מא צרת אליה אללה</li>
<li>יתם עליך אפצל אל</li>
<li>אמאל ואחסן אל</li>
<li>מואהיב</li>
<li>ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00013-00001/canvas/2">
                    
                    
                    
                        <h3>Verso, address, right column:</h3>
                    
                        <ol>
<li>אלשיך אלגליל אלפרנאס ראש הפרנאסים</li>
<li>ותפראתם</li>
<li>אבי אלפצל רב מבורך בריה דר אברהם נע</li>
<li>אטאל אללה בקאה ואדאם עזה</li>
</ol>
                    
                        <h3>Verso, address, left column:</h3>
                    
                        <ol>
<li>מן יצחק בירבי אשר ננ</li>
<li>ספרדי</li>
</ol>
                    
                </div>
            
        </section>
    </body>
</html>
