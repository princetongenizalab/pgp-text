
<html>
    <head>
        <title>Transcription of Legal document: T-S 13J2.9</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.9</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00002-00009/canvas/1">
                    
                    
                    
                        <h3>Recto</h3>
                    
                        <ol>
<li>שהדותא דהות באנפנא אנן שהדי דחתמות ידנא לתחתא בתלתה בשבה</li>
<li>דהוא ארבעת עשר יומי בירח מרחשון דשנת אלפא וארבע מאה וחד עשר</li>
<li>שנין למניינא דרגיליננא ביה בפסטאט מצריס דעל גילוס נהרא מותבה</li>
<li>יכן הוה חצר אלינא מן [טלב אלדכול אלי] מר מכלוף [בר מר אסמעיל דידיע בן]</li>
<li>נבאתה אלמגרבי פאגבנאה ודכלנא אליה פוגדנאה מריצא מלקא עלי פראשה</li>
<li>ועקלה תאבת וחסה חאצר ולסאנה מסתקימאן פי פמה עארף</li>
<li>במא יאכד ויעטי כסאיר אלנאס אלמתצרפין עלי ארגלהם פי אלאסואק</li>
<li>[וערף כל מנ]א מערפה צחיחה באסמה ושכצה וסאלנאה ען אליום ואלומאן</li>
<li>[ ] אלינא מיתותיה [ ]</li>
<li>קאל לנא לייעד אלשיר אבו עלי מר ור יפת הזקן תפארת הקהל בר מר ור</li>
<li>אברהם נע מאיה דינ וכמסה ותלתין דינ מצריה קבצת מן גמלתהא תפאריק</li>
<li>כמסה ועשרין דינ ואלבאקי והו מאיה דינ ועשרה דנא ענדה אלי אלאן ולי</li>
<li>איצא ענד אבי אלפצל צאחב אלעיב רחמה אללה דינאר ואחד ולי ענד</li>
<li>[ ] אלצבאג רבע דינ ומא אעלם [ ] ידעא[ ]&nbsp;פאן לחקני אגלי אלדי</li>
<li>הו מחתוס עלי אלכלק יכרג מן הדה אלדנא גמיע מא אחתאג&nbsp;עליה וען</li>
<li>סאיר מווני אלי אן אציר אלי קברי מוצע אלחק ומא בקי&nbsp;ידפע מנה</li>
<li>דינאר ואחד לאסמעיל בן אכי ואלבאקי גמיעה ידפע לאכתי אם</li>
<li>אלימן ולולדיהא אברהים ואכתה מולאת גמיע דלך</li>
</ol>
                    
                </div>
            
        </section>
    </body>
</html>
