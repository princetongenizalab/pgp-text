
<html>
    <head>
        <title>Transcription of Legal document: T-S 13J1.20</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J1.20</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00001-00020/canvas/1">
                    
                    
                    
                        <h3>recto</h3>
                    
                        <ol>
<li>
<p>שהדותא דהות באנפנא [ ]ן שהדי דח[ ]ות ידנא לתחתא בחמשה בשבת דהוא עשר[ ]ן</p>
</li>
<li>
<p>וארבעה יומי בירח אייר דשנת אלפא ו[ ]לת מאה ותשעין ותשע שנין למניינא דרגילינא</p>
</li>
<li>
<p>ביה בפסטאט מצרים דעל נילוס נ[ ]רא מותבה כן הוה חצר אלינא מ יוסף בר מר</p>
</li>
<li>
<p>מנשה אלרמלי נע וקאל לנא אשהדו על [ ]אקנו מני מעכשו ואכתבו ואכתמו עלי בגמיע</p>
</li>
<li>
<p>אלאלפאט אלמחכמה ואלמעאני אלמוכדה ובכל לישאני דזכואתא וסלמו דלך אלי אלשיך</p>
</li>
<li>
<p>אבו אלאפראח מר ערוס בר מר יוסף נע ליכון בידה לליום ובעדה חגה</p>
</li>
<li>
<p>וותאק אנני מקר ענדכם פי צחה מני וגואז אמר טאיעה מן גיר קהר</p>
</li>
<li>
<p>ולא גבר ולא אכראה ולא סהו ולא גלט ולא עלה בי ולא מרץ ולא גיר דלך מן גמיע</p>
</li>
<li>
<p>מפסדאת אלשהאדה אן לה ענדי ופי קבלי ופי דמתי וכאלץ מאלי אחר עשר</p>
</li>
<li>
<p>דינארא דהבא עינא מתאקילא ואזנה מצריה גיאדא צחאחא דינא חאלא ו[ ]קא</p>
</li>
<li>
<p>ואגבא חוב גמור ומלוה זקופה אקום לה בהא פי מדה סתה וסתין שהרא כאס[</p>
</li>
<li>
<p>מתואליה כל שהר סדס דינאר אול דלך מסתהל חדש סיון מן הדה אלסנה אלמורכה</p>
</li>
<li>
<p>פי צדר הדא אלכתאב בלא מסאנעה ולא מדאפעה ולא חגה ולא אחתגאג כל עיקר</p>
</li>
<li>
<p>וליס לי עליה אנא יוסף בר מנשה פי אסתיפא היא אלדין ימין מן סאיר צנוף אלאימאן</p>
</li>
<li>
<p>תקילהא וכפיפהא ואפילו עלי ידי גלגול בל אופיה דלך פי אלאקסאט אלמדכורה</p>
</li>
<li>
<p>ולא אחתג עליה בחגה מן סאיר אלוגוה ואלאסבאב ואחריות חוב דנן עלי אנא</p>
</li>
<li>
<p>יוסף פי חיותי ועלי וראחי בעד ופאתי על כל שפר ארג נכסין קנין וממון דאית</p>
</li>
<li>
<p>לי ודיהוי לי תחות כל שמיא בביתא ובברא ממקרקעי וממטלטלי ואפילו מן</p>
</li>
<li>
<p>גלימא דעל כתפאי דלא כאסמכתא ודלא כטופסי דשטרי אילא כחומר וכחוזק</p>
</li>
<li>
<p>כל שטרי מחזקי מזרזי דבי דינא ותקנאתא דרבנן וקד אבטלת מן אלאן כל מודע</p>
</li>
<li>
<p>וכל תאויל געלתה או געלה לי גירי לא פסך בה שי מן הדא אלכתאב כתיקון חכמים</p>
</li>
<li>
<p>וקנינא מן מ יוסף דנן בר מ מנשה אלרמלי נע במנא דכשר למקניא ביה בכל מה</p>
</li>
<li>
<p>דכתיב ומפרש לעילא ושהדותא דא כתבנא וחתמנא ויהבנא למ ערוס דנן</p>
</li>
<li>
<p>בר מר יוסף נע דליהוי בידיה לזכו ולראיה</p>
</li>
</ol>
                    
                </div>
            
        </section>
    </body>
</html>
