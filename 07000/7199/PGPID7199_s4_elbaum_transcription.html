
<html>
    <head>
        <title>Transcription of Letter: T-S 12.298</title>
    </head>
    <body style="max-width: 860px; margin: auto">
        <h1>Transcription of Letter: T-S 12.298</h1>

        <p>Alan Elbaum, [digital geniza document edition] (n.p., 2020).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00298/canvas/1">
                    
                    
                    
                        <h3>Recto:</h3>
                    
                        <ol>
<li>מוגב הדה אלאסטר אערף הדרת</li>
<li>רבינו יחי לעד אן וצלת רקעתה צחבה</li>
<li>אלדי אנפדת מעה אלדקיק ולם ארא</li>
<li>פי אלכתאב גואב ען אלמכדה אלדי</li>
<li>גלטו בהא פי קמאש בן כאלתי ולא</li>
<li>שך אלא אנה קד סאפר ואשגלת קלבי</li>
<li>בסבב כרימתי הקבה ישקיף עליה</li>
<li>בהמון רחמיו הרבים וקד אנפדת</li>
<li>מוצל הדא אלכתאב אברהם בר</li>
<li>שלמה תנפד מן ענדך מן רקאצין</li>
<li>אליהוד בדרהם יאכדה מן אברהם</li>
<li>ויחצר אלי ענדך חסון אכו הארון בן</li>
<li>יעקב המלמד הלוי קבל אלסבת</li>
<li>דכל מן ענדנא כאן לה י׳ב׳ דרהם</li>
<li>ענד בעץ אליהוד דפע לה פרדה</li>
<li>תרכיה ואעתקדנא אנה לא יסיר אן</li>
<li>יגי אכלץ לה אלי׳ב׳ ויעידהא לצאחבהא</li>
</ol>
                    
                        <h3>Right margin:</h3>
                    
                        <ol>
<li>אכדהא וראח אלי מצר והו בן אכת בן</li>
</ol>
                    
                        <h3>Upper margin:</h3>
                    
                        <ol>
<li>פלש . .</li>
<li>ואכוהו קאלו</li>
<li>. ופ . פי . .</li>
<li>ובן עמה</li>
<li>אלאשקר (?)</li>
<li>אלדי כאן</li>
<li>יכדם ב .</li>
<li>רוסא יסכן</li>
<li>פי חמאם</li>
<li>אלדיך יאכד</li>
<li>אלי׳ב׳ דרהם</li>
<li>וידפעהא לאברהם</li>
<li>דנן והו ברי</li>
<li>מן רתבהא (?)</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00298/canvas/2">
                    
                    
                    
                        <h3>Verso:</h3>
                    
                        <ol>
<li>וקד אקנית מן צאחבהא בדלך וקד אבראה</li>
<li>מן אלאחריות ועלי אלגמלה תכלץ</li>
<li>לצאחבהא הו מן אהל גוגר כהן כשר</li>
<li>וקד אבעתה . רה יין ומע אתנין דקיק</li>
<li>ורדו אלאועיה מעהם ואלתוב יבקא</li>
<li>ענדכם אלי חין אכר לה כרקה תשבהה</li>
<li>אסעהא (?) פי אכמאמה לעל אגד פרגה</li>
<li>פי הדא אלגמעתין מולאי מכדום</li>
<li>באגל סלאם וכרימתי באגל סלאם וכל</li>
<li>מן ענדנא [נכ]דמוכם באגל סלאם ושלום</li>
<li>ישע יקרב</li>
</ol>
                    
                        <h3>Address, right side:</h3>
                    
                        <ol>
<li>יגיע אל הדרת כגק מורנו ורבנו</li>
<li>נתן הכהן החבר המעולה הדיין</li>
<li>בר כגק מרנא ורבנא שלמה הכהן</li>
<li>החסיד זל</li>
</ol>
                    
                        <h3>Address, left side:</h3>
                    
                        <ol>
<li>משרתו</li>
<li>טוביהו</li>
<li>הכהן בר</li>
<li>עלי החבר</li>
<li>המעולה זל</li>
</ol>
                    
                </div>
            
        </section>
    </body>
</html>
