
<html>
    <head>
        <title>Transcription of Letter: T-S 10J18.6</title>
    </head>
    <body style="max-width: 860px; margin: auto">
        <h1>Transcription of Letter: T-S 10J18.6</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00018-00006/canvas/1">
                    
                    
                    
                        <h3>Recto</h3>
                    
                        <ol>
<li>יי אורי וישעי ממי אירא וג' שאכרה שלמה ברב אל[יה</li>
<li>
<p>אלסבב אלמוגב לאצדאר הדה אלורקה אלי אלאך אלעזיז</p>
</li>
<li>
<p>אלשיך אלמכין אבו אלפרג הוד הנשיאות אדאם אללה עזה</p>
</li>
<li>
<p>ותבת נעמתה וגמע אלשמל בסעיד טלעתה אן שא אללה עזה</p>
</li>
<li>
<p>כתרת אלשוק אליה וארסלת אליה כתאב עלי יד אסמאעיל</p>
</li>
<li>
<p>וכתאב עלי יד אכר ולם יצלנו גואבהמא וגאו אנאס</p>
</li>
<li>
<p>אסכנדראניין כתירין וליס מע ואחד מנהם כתאב ואשתגל</p>
</li>
<li>
<p>קלבי עליה וט'ננת אנה מתווג'ע פמא נט'ן  נחן אנה אדא אעאק</p>
</li>
<li>
<p>ענא אלא מן סבב צרורי ואיצא מן קבל [[הדא]] הדא אלאמר</p>
</li>
<li>
<p>גאת אמראה ולם נעלם מן הי אלא אן סת גזאל ערפתהא</p>
</li>
<li>
<p>מעהא כתאב באלוצייה עלי כאלתי אם אבו אלעז מן</p>
</li>
<li>
<p>סבב כ[רוג]הא אלי אלבלד ואיצ'א הי למא כרג'ת אועדת</p>
</li>
<li>
<p>אן] תכתב להא כתאבא לתטמאן הי ולנטמאן נחן בעאפיתהא</p>
</li>
<li>
<p>ובוצולהא [[סאל]] סאלמה [[פתא]] פתעגבת להדא אלאמר ג'דא</p>
</li>
<li>
<p>פאללה יטמן קלובנא בסמאענא ענך אנך פי עאפיה אנת</p>
</li>
<li>
<p>ואהלך אל[עזי]זין ואבנתך פי עאפיה תאמה לם יעוזהא</p>
</li>
<li>
<p>שי אלא נט'רך ואן לא תקטע אלאפתקאד להא באלכתב אלעזיזה</p>
</li>
<li>
<p>….   ג'מיע ואשתה[י] מן פצלך אלוצאה במן אמרנא תעאלי</p>
</li>
<li>
<p>[באכראמהא] ןלא תע..    עליהא ונחן נעלם גזיר מרוותך</p>
</li>
<li>
<p>ואהתמאמך להא ואנה פיהא לך אג'רא זאידא עט'ימא</p>
</li>
<li>
<p>ואלסלאם עליך ועלי אהלך ועלי אכוך //אלעזיז// ואהלה ועלי</p>
</li>
<li>
<p>                     אלסלאם אלתאם ואלהמה ואלאכראם</p>
</li>
</ol>
                    
                        <h3>Recto Margin</h3>
                    
                        <ol>
<li>     כא     אלואלדה           אהל</li>
<li>
<p>אל</p>
</li>
<li>
<p>ותעדרנא  לי הדה אל[</p>
</li>
<li>
<p>לאן כנת עג'לא</p>
</li>
<li>
<p>ואלפצל לך פי דלך ושלום</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00018-00006/canvas/2">
                    
                    
                    
                        <h3>Verso Address</h3>
                    
                        <ol>
<li>אלי יד אלשיך אלאג'ל אלמכין אבו אלפרג' הוד הנשיאות</li>
<li>
<p>מן מצר מן ענד שאכר תפצ'לה שלמה ברבי אליה דיין מצרי[ם]</p>
</li>
<li>
<p>ין                      ברוך מווצלה א'נ'ס' א'נ'ס'</p>
</li>
</ol>
                    
                </div>
            
        </section>
    </body>
</html>
