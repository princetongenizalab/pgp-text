
<html>
    <head>
        <title>Transcription of Legal document: T-S 16.1</title>
    </head>
    <body style="max-width: 860px; margin: auto">
        <h1>Transcription of Legal document: T-S 16.1</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00016-00001/canvas/1">
                    
                    
                    
                        <h3>Recto</h3>
                    
                        <ol>
<li>[שהדותא דהות באנפ]נא אנן שהדי דחתמות ידנא לתחתא בתלתה בשבה דהוא תשעת עשר יומי בירח אלול דשנת אלפא וארבע מאה שנין למ[ניי]נא דרגיליננא</li>
<li>[ביה בפסטאט מצרים ] דעל נילוס נהרא מותבה כן הוה חצר אלינא מ אהרן הרופא הידוע אלעמאני וקאל לנא אשהדו עלי [ואקנו מני מעכשו]</li>
<li>[ואכתבו ואכתמו עלי בגמ]יע אלאלפאט אלמחכמה ואלמעאני אלמוכדה ובכל לישאני דזכואתא וסלמו דלך אלי מ דוד אלנגאר בר מ יעקב גע ליכון בידה לליום ובעדה חגה</li>
<li>[וותאק אנני מקר ענדכ]ם פי [צח]ה מני וגואז אמר טאיעא מן גיר קהר ולא גבר ולא אכראה ולא סחו ולא גלט ולא עלה בי מן מרץ ולא גיר דלך מן גמיע מעסדאת</li>
<li>[אלשהאדה באני קד אב]ראתה מן גמיע אלדעאוי ואלמטאלבאת ומן סאיר אלעלק ואלתבעאת אלתי תתגה לי עליה מן קבל ואלדי וממא כאן אודעה לי ראס אלמתיבה</li>
<li>[ ]צא ומן גמיע אלדעאוי ואלמטאלבאת אלתי תתגה לי עליה איצא מן קבלי בראה כאמלה תאמה נאגזה פאצלה קאטעה חאס[מה]</li>
<li>[לסאיר אלדעאוי ברא]ה קבץ ואסתיפא בראה לא רגעה לי בעדהא ולא שרט עליהא ולא דגה תבטלהא ולא תאויל יעלהא בראה [מני אנא] אהר[ן פי גחיאתי]</li>
<li>ומן וראתי בעד ופאתי למ דויד דנן פי חיותה ולוראתה בעד ופאתה מכל דר ומר ומכל דין ודברים ומכל דבר הקרוי ממון ומכל א[ונאה ותרעמת]</li>
<li>מדיני אדם ודיני שמים ומכל טענה ועוערה מטענת בארי ומטענת שמא ומכל תביעה ומכל אלה וקללה והרם ונידוי&nbsp;ושבועה [ ]</li>
<li>ופירוש ומהנעלת כל בית דין בין בדיני ישראל בין&nbsp;בנימוסי אומות העולם אד לם יבק לי ענדה ולא פי קבלה&nbsp;ולא פי גהתה מן קבל ואלדי וממא</li>
<li>אודעה לי ראס אלמתיבה ענדה ולא מן קבלי אנא איצא חק&nbsp;מן גמיע אלחקוק ולא שי מן טאיר אלאשיא לא דראהם ולא&nbsp;דנאניר ולא דהב ולא פצה ולא סרם</li>
<li>ולא נקדה לא מצאגה ולא גיר מצאגה ולא חדיד ולא נחאס&nbsp;ולא קצדיר ולא רצאץ ולא בצאעה ולא תגארה ולא דין ולא&nbsp;נסיה ולא רהן ולא ודיעה לי ולא</li>
<li>ודיעה אודעהא לי גירי ולא ודיעה אודעתהא אנא לגירי ולא&nbsp;שרכה ולא מצארבה ולא רחל ולא אתאת ולא תיאב מפצלה ולא&nbsp;תיאב גיר מפצלה</li>
<li>ולא [ ] ולא זבדי ולא ציני ולא זגאג ולא מחכם&nbsp;ולא בלוד ולא גוהר ולא ארת ולא מיראת לא מן קבל ואלדיי&nbsp;ולא מן קבל גירהמא לא מא יבאע ולא</li>
<li>מא ישתרא ולא מא יוכד ולא מא יעטא ולא אצל ולא באקי ולא&nbsp;רבח ולא כסראן ולא שי מן סאיר אלאשיא אלתי ימתלכוהא&nbsp;אלנאס תחת כל השמים</li>
<li>מן קליל וכתיר וגליל וחקיר משוי פרוטה ולעילא ולא דין&nbsp;ולא דיין ולא פיקד ולא הימר ולא מימר ולא משמע ולא&nbsp;מידן ולא מזכא ולא תיגר ולא מצו</li>
<li>[ולא] טענה ולא ערערה ולא שבועה ולא גלגול שבועה ולא שמותא ואפילו חרם סתם והרי הוא פטור מכל אנפי דשבועות והרי הוא בהתר</li>
<li>גמור ובמחילה גמורה בפה ובלב בעולם הזה ולעולם הבא וקד מחלת לה מעכשו כל סהו וכל גלט וכל תרך וכל פשרה גרת בינה ובין ואלדי ובינה</li>
<li>וביני מימות עולם ועד עכשו מא עלמת בה ומא לא אעלם בה מא אנכשף לי ומא לם ינכשף לי וכתבת לה הדא אלכתאב ליכון בידה וביד וראתה</li>
<li>בעדה עלי ועלי וראתי בעדי אריך ושריר וקיים ומוחזק דיזכון ביה בכל בתי דינין לעלם לא כאלאסנאדאת ולא כמצאדיר אלכתב אלא כאוכד</li>
<li>ואתקן מא סטרוה רבותינו זל פי כתב אלאבארי פמא אדרכה ואדרך וראתה בעדה פי שי מן הדה אלאברי מן קבלי וקבל וראתי בעדי כאן עלינא</li>
<li>ועלי וראתנא בעדנא תכליצהס ואבראיהם ותתבית הדא אלאברי באידיהם ואלקיאס להם בכל מענה וכסראן תלזמהם פי דלך וכל כתבי בכל</li>
<li>כתב ולשון דיפקון למידעם ולבטולא ית שטרא דנן בטילין אינון מעכשו קדמיכון וחשיבין כחספא בשוקא דלית ביה ממש ולכל בית דין דיפקון לא</li>
<li>ליעבדון דינא מנהון ובטילית נמי כל מודעי ותנאי דמסירין לי ודמסרנא על שטרא דנן כתיקון חכמים וקנינא מן מ אהרן דנן בר מ צדקה בר מ אהרן</li>
<li>הכהן הרופא הידוע אלעמאני נע למ דויד אלנגאר דגן בר מ יעקר במנא דמשר למקניא ביה בכל מה דכתיב ומפרש לעילא ושהדותא דא כתבנא</li>
<li>וחתמנא ויהבנא למ דויד דנן דליהוי בידיה לעכו ולראיה תלי ביני שיטי ענדה וקיים ודין קיומיה ותאכרת מתאמתנא אלי יום אלגמעה אלחאני ואלעשרין</li>
<li>מן אלשהר אלמורך לעילא שריר וקיים צדקה הליוי בן משה הלקי נע</li>
<li>שלמה הכהן ביר יוסף אב נין שלמה גאון זצל</li>
<li>יהודה ביר חייט נג</li>
<li>מנשה ביר יהודה טט</li>
<li>מבורך בר אברהם נע ט</li>
<li>עלי הכהן ביר יחיי גע</li>
</ol>
                    
                </div>
            
        </section>
    </body>
</html>
