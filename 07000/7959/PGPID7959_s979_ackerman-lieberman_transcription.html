
<html>
    <head>
        <title>Transcription of Legal document: T-S 13J2.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J2.5</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00002-00005/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">שהדותא דהות באנפנא אנן שהדי דחתמות ידנא לתתה בשטרא דנן&nbsp; בשבה דהוא עשרין</span></li>
<li><span lang="he">ותלתה יומין בירח שבט דשנת אלפא וארבע מאה ושית שנין למנינא דרגיליננא ביה</span></li>
<li><span lang="he">בפסטאט מצרים דעל נילוס נהרא מותבה כן הוה חצר אלינא מ שלמה בן דויד דידיע</span></li>
<li><span lang="he">באלדסתרי והכדי קאל לנא קד כנת טאלבת מר בנאיה בר משה נע פי בית דין נט רח</span></li>
<li><span lang="he">בסבעין דינאר אצחבתה איאהא עלי סביל אלמטארבה וגמיע מא וצל אלי מנהא</span></li>
<li><span lang="he">עלי יד עואץ עשרה דנאניר וכסר פדכלו ביננא זקני הקהל ברוכים יהיו לשמים ואפצלו</span></li>
<li><span lang="he">ביננא עלי עשרה דנאניר וקיראט ואחד יסלם לי מנהא עאגל כמסה דנאניר וקיראט</span></li>
<li><span lang="he">ויבקא לי מן דלך כמסה דנאניר אסתקר ביננא אן יכתב לי וכאלה עלי יעקב אלחרירי&nbsp;</span></li>
<li><span lang="he">בדינארין אכדהא מנה רבאעי פי כל שהר ואול דלך אדר מן הדה אלסנה אלמקדם תאריכהא</span></li>
<li><span lang="he">ועלי מ יעקב אלצבאג בתלתה דנאניר אכדהא מנה תמן דינאר פי כל שהר ואול דלך אדר איצא</span></li>
<li><span lang="he">עלי אנני אטלב ואחרץ ואגתהד פי גמעהא ויכון אלדרך פי הדה אלכמסה דנאניר עלי ר</span></li>
<li><span lang="he">בנאיה דנן ואקני מנא בדלך ורצית בה באכתיארי ואלא אשהדו עלי ואקנו מני מעכשו</span></li>
<li><span lang="he">בכל לשון של זכות וכתבו וחתמו וסלמו דלך למר בנאיה בן משה נע למהוי בידיה לזכו</span></li>
<li><span lang="he">ולראיה ודלך ברצאי ושבהותי ואנא מקר ענדכם מן גיר קהר ולא גיר דלך מן מפסדאת אלשהאדה</span></li>
<li><span lang="he">אלא בלב שלם ובנפש חפצה קד רצית בהדא אלתקריר [ת]סל[מ]ת מנה כמסה דנאניר וקיראט</span></li>
<li><span lang="he">ואברתה מן וזנהא ונקדהא ואבראתה מן גמיע מא טאלבתה בה בבית דין נט רח ומן סאיר</span></li>
<li><span lang="he">אלדעאוי ואלמטאלבאת ואלעלק ואלתבעאת אלתי מצת ביננא מימות עולם ועד עכשו בראה כאמלה</span></li>
<li><span lang="he">תאמה בראה קבץ ואסתיפא בראה לא רגעה פיהא ולא חגה תבטלהא בראה מני אנא שלמה</span></li>
<li><span lang="he">בן דויד ומן וראתי בעד ופאתי מן כל דין ודברים ומן אונאה ותרעומת מדיני אדם ודיני שמים</span></li>
<li><span lang="he">ומן שבועתא וגזראתא וגלגול שבועה ושמותא סתם ופירוש ומהנעלת כל בית דין בין לדיני&nbsp;</span></li>
<li><span lang="he">ישראל</span></li>
</ol>
                    
                </div>
            
        </section>
    </body>
</html>
