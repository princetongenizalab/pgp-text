
<html>
    <head>
        <title>Hebrew Translation of Letter: Moss. VII,141</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. VII,141</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-VII-00141/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי ייתן לך אלוהים אריכות ימים ויחמיד את עזרתו לך ואת שלומך ואת אושרך, (אני כותב לך) בו' בתמוז.</li>
<li>שלומי טוב. שלחתי לך לפני כן מכתבים אחרים לפני בוא מכתבך, ואתמול (שלחתי) לך מכתב בידי</li>
<li>נושא המכתבים, תשובה על מכתבך, והודעתיך כמה שימחת את לבי בקוראי את</li>
<li>מכתביך, ושמחתי בך. אלוהים יתעלה יראה לי אצלך יותר ורב מזה, כי אתה מאנשי האמת </li>
<li>והזכות ומבקש את האמת. לפני כן הפניתי אליך בקשה בפרשה שהיתה לי עם אדוני</li>
<li>אבו סהל, אנא, עזור לו בעניין המשלוח. אתמול עלה (לפסטאט) אסמעיל בן אלבוני</li>
<li>האלכסנדרוני היהודי אתה מכיר אותו; תמצא אותו אצל חנין או ב'דאר אלבזאר'; ואם לא, תשיג</li>
<li>את עמר בן אלחמאמי המוסלם, או יהיה בידי הבה היהודי, או עם מי שיזמן אלוהים.</li>
<li>אני איני סומך על איש אלא ההצלחה רק בידי אלוהים, ומה שהוא גורם לטובה יגרום, ברצון האל, לך ולנו ולכל</li>
<li>ישראל. כיוצא בזה (עניין) המשאוי; השתדל ככל יכולתך, ותקבל את תמורתו. אשר לשעווה (שבשותפות) בין</li>
<li>סלימאן ובין אדוני אבו אסחק ברהון, אבקש ממך למכור אותה, אי אפשר להשאיר אותה; מכור אותה כפי שיעניק אלוהים. ולאדוני</li>
<li>ורבי אבו אצחק זכות ההחלטה בענין זה. מסור לו דרישת שלום ממני ואת בקשתי בעניין יתרת החוב לסלימאן.</li>
<li>תגבה אותה אתה, אדוני, ברצון האל, ותוסיף אותה לתמורה בעד המשאוי הזה, ושלח אלי מה </li>
<li>שיתאפשר, במהרה. כתבת אדוני על עניין החיטים וכי הואלת בטובך למכור אותן ולהמיר אותן בחדשות; ביקשתי</li>
<li>שיהיו ג' 'תליס'ים; וקבל מה שנשארתי חייב; עשה זאת, בטובך ובחסדך. בעניין האוניות: התברר </li>
</ol>
                    
                        <h3>recto, right margin</h3>
                    
                        <ol>
<li>שכ' וכמה אוניות הן באיי אלקרשי והשאר באי רתם ואומרים, </li>
<li>שאף אחת מהן לא עברה (לים הפתוח). אשר ל'קארב' שבו העורות: אדוני אבו אצחק אברהם קיבל את סחורתך</li>
<li>בתוך כלל הסחורה של אדוני אבו אצחק ברהון. מרדוך הוא בריף </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-VII-00141/canvas/2">
                    
                    
                    
                        <h3>verso</h3>
                    
                        <ol>
<li>ויסר, אדוני, במצב טוב, באיי אלחמאם, ואללכי באלכנאיס; לא הגיעה מארץ</li>
<li>ביזנטיון, אלא .... אחת. את הידיעות על המתרחש אכתוב לך אדוני ....</li>
<li>אילו הגיעה ...., אבל אחיך וידידיך ....</li>
<li>יוסיף לך אלוהים מכל טוב ויראני ממך טובות, ואל תבטיח לי ותאמר</li>
<li>אעשה; (אלא) אבקש ממך: תוציא לפועל מה שביקשתי ממך. אני יודע שאם אתה תקבל בשבילנו(?) אפילו דינר</li>
<li>אחד, תשלח לנו אותו כי אני (מצפה) לכספים ....</li>
<li>אקווה .... שאלוהים ייתן אחרית טובה; אני שולח לך את מיטב דרישות השלום, ולרבותי שני האדונים </li>
<li>(8–9) …. דרישות שלום, ולאדוני אבו אצחק ברהון דרישות שלום; ולמי ששואל עלינו דרישות שלום, ולאבו יעקוב יוסף ולאמו, דרישות שלום ; ושלום. </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת שלומו; מאסמעיל בן פרח נ"ע. </p>
                    
                </div>
            
        </section>
    </body>
</html>
