recto

אדוני ורבי ייתן לך אלוהים אריכות ימים ויחמיד את עזרתו לך ואת שלומך ואת אושרך, (אני כותב לך) בו' בתמוז.
שלומי טוב. שלחתי לך לפני כן מכתבים אחרים לפני בוא מכתבך, ואתמול (שלחתי) לך מכתב בידי
נושא המכתבים, תשובה על מכתבך, והודעתיך כמה שימחת את לבי בקוראי את
מכתביך, ושמחתי בך. אלוהים יתעלה יראה לי אצלך יותר ורב מזה, כי אתה מאנשי האמת 
והזכות ומבקש את האמת. לפני כן הפניתי אליך בקשה בפרשה שהיתה לי עם אדוני
אבו סהל, אנא, עזור לו בעניין המשלוח. אתמול עלה (לפסטאט) אסמעיל בן אלבוני
האלכסנדרוני היהודי אתה מכיר אותו; תמצא אותו אצל חנין או ב'דאר אלבזאר'; ואם לא, תשיג
את עמר בן אלחמאמי המוסלם, או יהיה בידי הבה היהודי, או עם מי שיזמן אלוהים.
אני איני סומך על איש אלא ההצלחה רק בידי אלוהים, ומה שהוא גורם לטובה יגרום, ברצון האל, לך ולנו ולכל
ישראל. כיוצא בזה (עניין) המשאוי; השתדל ככל יכולתך, ותקבל את תמורתו. אשר לשעווה (שבשותפות) בין
סלימאן ובין אדוני אבו אסחק ברהון, אבקש ממך למכור אותה, אי אפשר להשאיר אותה; מכור אותה כפי שיעניק אלוהים. ולאדוני
ורבי אבו אצחק זכות ההחלטה בענין זה. מסור לו דרישת שלום ממני ואת בקשתי בעניין יתרת החוב לסלימאן.
תגבה אותה אתה, אדוני, ברצון האל, ותוסיף אותה לתמורה בעד המשאוי הזה, ושלח אלי מה 
שיתאפשר, במהרה. כתבת אדוני על עניין החיטים וכי הואלת בטובך למכור אותן ולהמיר אותן בחדשות; ביקשתי
שיהיו ג' 'תליס'ים; וקבל מה שנשארתי חייב; עשה זאת, בטובך ובחסדך. בעניין האוניות: התברר 

recto, right margin

שכ' וכמה אוניות הן באיי אלקרשי והשאר באי רתם ואומרים, 
שאף אחת מהן לא עברה (לים הפתוח). אשר ל'קארב' שבו העורות: אדוני אבו אצחק אברהם קיבל את סחורתך
בתוך כלל הסחורה של אדוני אבו אצחק ברהון. מרדוך הוא בריף 

verso

ויסר, אדוני, במצב טוב, באיי אלחמאם, ואללכי באלכנאיס; לא הגיעה מארץ
ביזנטיון, אלא .... אחת. את הידיעות על המתרחש אכתוב לך אדוני ....
אילו הגיעה ...., אבל אחיך וידידיך ....
יוסיף לך אלוהים מכל טוב ויראני ממך טובות, ואל תבטיח לי ותאמר
אעשה; (אלא) אבקש ממך: תוציא לפועל מה שביקשתי ממך. אני יודע שאם אתה תקבל בשבילנו(?) אפילו דינר
אחד, תשלח לנו אותו כי אני (מצפה) לכספים ....
אקווה .... שאלוהים ייתן אחרית טובה; אני שולח לך את מיטב דרישות השלום, ולרבותי שני האדונים 
(8–9) …. דרישות שלום, ולאדוני אבו אצחק ברהון דרישות שלום; ולמי ששואל עלינו דרישות שלום, ולאבו יעקוב יוסף ולאמו, דרישות שלום ; ושלום. 
 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת שלומו; מאסמעיל בן פרח נ"ע. 