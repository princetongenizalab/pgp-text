
<html>
    <head>
        <title>Transcription of Letter: Moss. VII,141</title>
    </head>
    <body style="max-width: 860px; margin: auto">
        <h1>Transcription of Letter: Moss. VII,141</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-VII-00141/canvas/1">
                    
                    
                    
                        <h3>recto</h3>
                    
                        <ol>
<li>
<p>סידי ומולאי אטאל אללה בקאך ואדאם תאידך וסלאמתך וסעאדתך לו כלון מן תמוז</p>
</li>
<li>
<p>ואלחאל סלאמה תקדמת כתבי אליך עדה קבל וצול כתאבך ובאלאמס ביד אל</p>
</li>
<li>
<p>פיג גואב לכתאבך ואעלמתך מא דכלתה עלי קלבי מן אלסרור בקראה</p>
</li>
<li>
<p>כתבך ופרחי בך ואללה תעאלי יגהדני לך אכתר ואכבר אד אנך אהל אלחק</p>
</li>
<li>
<p>ומחק ומסתחק וקד תקדם סואלי לך פי חדית מא כאן לי עלי ידיי סידי</p>
</li>
<li>
<p>אבו סהל ותשד עלי ידה פי אנפאדה וקד טלע באלאמס אסמעיל בן אלבוני</p>
</li>
<li>
<p>אלסכנדראני אליהודי תעלמה תגדה ענד חנין או פי דאר אלבזאר פאן לם תלחק</p>
</li>
<li>
<p>עמר בן אלחמאמי אלמסלם תכון ביד הבה אליהודי או מע מן יופק אללה מא</p>
</li>
<li>
<p>אעול עלי אחד אלי עלי תופיק אללה ומא יסבבה סבב כיר אן שא אללה לך ולנא ולכל</p>
</li>
<li>
<p>ישראל וכדלך אלחאמל תבדל פיה אלמגהוד ותקבץ תמנה ואלשמע אלדי בין</p>
</li>
<li>
<p>סלימאן יסידי אבו אסחק ברהון //אנא אסאלך פי ביעה// מא לבקיאה וגה תביעה באלקסם ואלרזק ולמולאי</p>
</li>
<li>
<p>אלשיך אבו אצחק עלו אלראי תבלגה סלאמי ותסאלה סואלי פי מא יתבקא לסלימאן</p>
</li>
<li>
<p>תקבצה אנת יאמולאי אן שא אללה ותציפה לתמן הדא אלחאמל ותנפד אלי במא [ &nbsp; &nbsp; &nbsp; ]</p>
</li>
<li>
<p>תיסר מסרע דכר מולאי חדית אלקמח ותפצלה ואנעאמה בביעה ובדלה בגדיד סאלת</p>
</li>
<li>
<p>אן יכון ג תלאליס ומא בקי עלי אקבצה פעלת מנא מתפצל אלחדית ען אלמראכב צח אן</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ניף כ מרכב פי גזאיר אלקרשי ובקיתהא פי גזירה אלרתם ויקולו מא</p>
</li>
<li>
<p>עדא מנהא אחד וקארב אלנטאע סידי אבו אצחק אברהם קבץ רחלך פי</p>
</li>
<li>
<p>גמלה רחל סידי אבו אצחק ברהון ומרדוך פי אלריף</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-VII-00141/canvas/2">
                    
                    
                    
                        <h3>verso</h3>
                    
                        <ol>
<li>
<p>ויסר ימולא&lt;י&gt; צאלח פי גזאיר אלחמאם ואללכי פי אלכנאיס ולם יצל מן בלד אל</p>
</li>
<li>
<p>רום אלי [&nbsp; &nbsp; &nbsp; &nbsp; ] ואחדה ומא טרא מן אלאכבאר אנא אכאתב סידי בהא וב[ ]</p>
</li>
<li>
<p>לו וצלת למא [&nbsp; &nbsp; &nbsp; &nbsp; &nbsp; &nbsp; ] בך לנבק&hellip;ענך פיה לאכן אכאך ואהבאך [ ]</p>
</li>
<li>
<p>זאדך אללה מן כל מזיד כיר ואגהדני מנך כיר מנך ולא תועדני ונקול אני</p>
</li>
<li>
<p>נפעל אנא אסאלך אלאנגאז פי מא סאלתך פיה ונעלם אנך תפרג ענא בדינ</p>
</li>
<li>
<p>ואחד תנפדה אלי אד אנא מ[ ]ר לדרהם [ ]</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ]לך ארגו [&nbsp; &nbsp; &nbsp; &nbsp; &nbsp; &nbsp; ] אללה יחסן אלעאקבה תכתץ אפצל אלסלם ומולאי אלשיכאן</p>
</li>
<li>
<p>אלב[&nbsp; &nbsp; &nbsp; ] אלסלם וסידי אבא אצחק ברהון אלסלם ומן סאל ענא אלסלם ואבא יעקוב יוסף וואלדתה אל</p>
</li>
<li>
<p>סלם ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אבי יחיי נהראי בן נסים נע מן אסמעיל בן פרח נע</p>
</li>
<li>
<p>אטאל אללה בקאה ואדאם תאידה וסלאמתה</p>
</li>
</ol>
                    
                </div>
            
        </section>
    </body>
</html>
