
<html>
    <head>
        <title>Transcription of Letter: T-S 10J31.13</title>
    </head>
    <body style="max-width: 860px; margin: auto">
        <h1>Transcription of Letter: T-S 10J31.13</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00031-00013/canvas/1">
                    
                    
                    
                        <h3>Recto</h3>
                    
                        <ol>
<li>שאכר תפצלהא</li>
<li>שמחה הכהן</li>
<li>בשמ רחמ</li>
<li>קד עלם בורא עולם מא ענד אלממלוך</li>
<li>מן כתרה אלאשתיאק ללחצרה אלסאמיה</li>
<li>אלאגליה אלפאצלה אלמאלכה אלמנעמה</li>
<li>אלמתפצלה כגק מר ור משה תפארת</li>
<li>הכהנים אדאם אללה עזהא וחרס מגדהא</li>
<li>וקרב אלאגתמאע במשאהדתהא וכן יהי</li>
<li>רצון מעלם לגלאלהא אלכרים אן מד</li>
<li>אנפצלה אלחצרה מן אלתגר מא וצל</li>
<li>לממלוכהא מן אלחצרה כתאב ולא כבר</li>
<li>פאשתהי מן מן(!) תפצלהא אן</li>
<li>כאן ללחצרה מגי פי הדא אלקרב לעל</li>
<li>אן יכון צחבה אלחצרה י אראדב</li>
<li>קמח אן אמכן דלך או ג חמלאת</li>
<li>דקיק וקד אוצית אלשיך אבו אלרצא</li>
<li>אדא אשתרא שי דפעה לאבן מ . . .&nbsp;</li>
<li>אלרגל ותפצל ויחררה לי צחבתה</li>
<li>בגיר כלפה לאן אלי אלאן בקיה אל</li>
<li>ספתגה ענדהם ותעלם טול . . .</li>
</ol>
                    
                        <h3>Recto - right margin</h3>
                    
                        <ol>
<li>אעלמת מולאי דלך ואלם יתגדד כבר אעלם אלחצרה בה סוא וצול</li>
<li>מרכבין כשב בנאדקה ומא תצחחת להם חדית אלי אלאן לאן אלנאס</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00031-00013/canvas/2">
                    
                    
                    
                        <h3>Verso</h3>
                    
                        <ol>
<li>כמא תעלם תזיד ותנקץ קום ידכרו</li>
<li>אן אלבנאדקה בטלו אלספר ואן יצל מרכב</li>
<li>מן ענדהם מרכב ואחד פארג פיה</li>
<li>רסול ונאס יקולו מא הו צחיח ואלמקצוד</li>
<li>אנני כתבת הדא אלכתאב ומא אגתמעת</li>
<li>אלי אלאן באחד מנהם ווצל מרכב מן</li>
<li>אטראבנש שרק גזירה סקליה ווצל</li>
<li>פיה אליהודי אלגר אלדי כאן וצל מד איאם</li>
<li>ואלי אלאן מא אגתמעת באחד מנהם</li>
<li>וכתאב אלממלוך יצל אלי אלחצרה</li>
<li>בתצחיח אלכבר בעד תכציץ אלחצרה</li>
<li>באתם סלאם וגמיע מן תחוטה ענאיתך</li>
<li>אלסלאם וכנת סאלת אלשיך אבו אסחאק אן</li>
<li>יערפני סער אלזעפראן פמא וצלני</li>
<li>מנה כבר פאן סהל עלי סיידנא אן יעלם</li>
<li>ממלוכה גלייה אלחאל פי סערה כאן</li>
<li>אלפצל לה וסערה ענדנא לג לד</li>
<li>ואלסלאם ויבלג אלמולא סלאם ממלוכה</li>
<li>למולאי אלאך אלאעז אלשיך אבו אסחא[ק</li>
<li>ושלומך ירבה וכתב [</li>
</ol>
                    
                        <h3>Verso - address</h3>
                    
                        <ol>
<li>מר] ור משה הכהן ה[</li>
<li>תפ]ארת הכהנים ועוזם</li>
</ol>
                    
                        <h3>Verso - Arabic address</h3>
                    
                        <ol>
<li>يصل الى فسطاط(؟)] الى الشيخ الاجل ابو عمران</li>
<li>موسى اطال الله بقاه وا]دام عزه امانة موداة</li>
</ol>
                    
                </div>
            
        </section>
    </body>
</html>
