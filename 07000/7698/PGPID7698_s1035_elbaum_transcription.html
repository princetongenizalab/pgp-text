
<html>
    <head>
        <title>Transcription of Letter: T-S 8J22.20</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.20</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00020/canvas/1">
                    
                    
                    
                        <h3>Recto</h3>
                    
                        <ol>
<li>כגק מר ור מ . . . [</li>
<li>ויפ . . . .וייטי[ב] אח[ריתו] ראשיתו וכן יהי רצון</li>
<li>קד עלם אללה תעאלי מא ענדי מן אלשוק אלי חצרה מולאי</li>
<li>אלשיך אלאגל ושגל קלבי בהא ואמלאני המהא פאללה</li>
<li>יחסן עאקבתהא ויכפיני פיהא ויקים להא באלכפא[</li>
<li>ומא בנית אלא עלי מא אשארת [אלחצרה] בה פי . [</li>
<li>באלאסכנדריה ולולא וציתהא [. . . .]טרא אללה לעבדהא</li>
<li>ועלמי אן ראיהא אלצאיב כנת קד קבלת מן . . [</li>
<li>אמא במצר או באלקאהרה מן יום דכולי ועז עלי</li>
<li>מא גרי עלי קלבי . . . . . ומולאי אלשיך אלגליל אבו אסחאק</li>
<li>פי ופאת אלשושנה אלדי לה פקלת לה ועזיתה וקלת</li>
<li>גא צאחב אלודיעה אכדהא ואללה יכלף עליה . . [</li>
<li>קריב והו יקבל יד מולאי ויפתקדה ויפתקדכם</li>
<li>גמיעא וקלבה ענדכם וישק עליה מא גרי איצא</li>
<li>עלי קלובכם ומא עמלתם ומא תפצלתם</li>
<li>ומא כאן לך יד תנמד אלי קלם למא הו</li>
</ol>
                    
                        <h3>Recto - right margin</h3>
                    
                        <ol>
<li>] . מה לתלך אלפרחה אלתי אור . . . . בעד עדמהא אלקרחה</li>
<li>] . . . ולא יועד . . תפצלכם והו כתיר אלשוק אלי צגירכם</li>
<li>וכבירכם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00020/canvas/2">
                    
                    
                    
                        <h3>Verso</h3>
                    
                        <ol>
<li>ועלי אכותה חפטהם אללה אתם אלסלם</li>
<li>ואנא אקבל יד כל מן פי אלדאר ואכצהם באתם אלסלם</li>
<li>וסאלת ען אבו אלסרור פקאלו לי אנה כלוה(?)</li>
<li>קד רכב אלי עדן פאללה יצחבה אלסלאמה ושלום</li>
<li>לעשר כלון מן שהר אב</li>
<li>חצרה מולאי אלממחה אלכרים ואולאדה ברוכים יהיו לשמים</li>
<li>וסאיר אלגמאעה אלמקדסה מכצוצין באתם אלסלאם ושלום</li>
</ol>
                    
                        <h3>Verso - address</h3>
                    
                        <ol>
<li>חצרה מולאי אלשיך אלאגל כגק מר ורב משה /ה/כהן</li>
<li>השר הנכבד החסיד תושם . . רית שלום</li>
<li>בן כגק מר ור גליב הכהן [</li>
<li>מודה [חסדו</li>
<li>יפת ביר ע[לי</li>
<li>החזן זלה[ה</li>
<li>בן אלגאזפיני</li>
</ol>
                    
                </div>
            
        </section>
    </body>
</html>
