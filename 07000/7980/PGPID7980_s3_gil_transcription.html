
<html>
    <head>
        <title>Transcription of Letter: T-S 13J8.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.8</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00008-00008/canvas/1">
                    
                    
                    
                        <h3>recto</h3>
                    
                        <ol>
<li>
<p>בשמך רח</p>
</li>
<li>
<p>וצלת רסאלה מולאיי אלשיך אלגליל שר העדה פאר הכהונה יברכהו אלהינו ויחנהו</p>
</li>
<li>
<p>ושכרת אחסאנה ואמא מא גרי ביומנא פמעלום משהור אן לם יכון לי פיה שי</p>
</li>
<li>
<p>בל קד ססת אלאמר פי אמס ואליום כל אלסיאסה ולו פתח לרסול מולאיי אלאמיר</p>
</li>
<li>
<p>אלאגל כבת אללה אעדאה למא סמע מנה כלמה תגמה אכתר מן אל יקול לה</p>
</li>
<li>
<p>לא תגמע ענדך גמיע ולא תכלי הדא גמלה אלגרץ כאן ואמא כטאב פי</p>
</li>
<li>
<p>מעני נסך פקד כנת קדמת אלא יכאטב עליה אלא איסר כטאב לאגל מא</p>
</li>
<li>
<p>תקדם בה פי אלמעני והדא גאיה מא אמכן וגמלה מא גרי עליה מן</p>
</li>
<li>
<p>ידה כאן וואמונה לקד אנפדת וסאלת פי באבה ומולאי אלקאיד אבו שגאע احياه الله</p>
</li>
<li>
<p>שאהדי פורד מן גואב חצרה מולאי אלאגל חסאם אלדולה ادام الله علوه מא כסר אלבשם</p>
</li>
<li>
<p>פאמא אני כתבת אלי אלקדס אלמחרוס אלא ידכלה פליס אלאמר כמא רקי</p>
</li>
<li>
<p>אלי האד לו כאן הדא אלגרץ לקד כאן סבק מן אלאול אלא יכון מציה אלא אלי</p>
</li>
<li>
<p>גהה אכרי פלא ילתפת יברכהו אלהינו אלי הדה אלאקואל אלמדכרה ואלדי كتب</p>
</li>
<li>
<p>אלי אלקדס عمره الله אשערהם במסירה חסב אלי דברו כף אלצדאע ענדהם</p>
</li>
<li>
<p>ומא גרי ערפנאה איאה ושלום הדרתו ירבה לעד ומא רחמה אללה מא אנפדת</p>
</li>
<li>
<p>אלגלאם יאכדהא אלא ליעלפהא אד לא יחסן בי אן יסתעיד מני בהימה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מע כתרה איאדיה שצ</p>
</li>
<li>
<p>פאלתזם להא [ &nbsp; &nbsp; &nbsp; &nbsp; ]</p>
</li>
<li>
<p>ובאללה [&nbsp; &nbsp; &nbsp; ] עליה אן יברעהא</p>
</li>
<li>
<p>נפסה שי [&nbsp; &nbsp; &nbsp; &nbsp; ] ולא ימנע</p>
</li>
<li>
<p>אלגלאם מן אכד אלבהימה ומא</p>
</li>
<li>
<p>אנפד וראה ויסתגנא</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; ] במא והב וליס</p>
</li>
<li>
<p>[&nbsp; &nbsp; ] אלשך פי צדיק [&nbsp; &nbsp; ]</p>
</li>
<li>
<p>מע מא תעלמה מן ותיק [</p>
</li>
<li>
<p>ופי דון הדא כפאיה ושלום</p>
</li>
<li>
<p>ישועה</p>
</li>
</ol>
                    
                </div>
            
        </section>
    </body>
</html>
