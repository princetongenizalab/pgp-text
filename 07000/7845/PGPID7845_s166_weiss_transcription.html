
<html>
    <head>
        <title>Transcription of Legal document: T-S 10J4.10</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J4.10</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00004-00010/canvas/1">
                    
                    
                    
                        <h3>Recto</h3>
                    
                        <ol>
<li>שהדותא דהות באנפנא אנן שהדי דחתמות ידנא לתחתא כן הוה חצר אלינא</li>
<li>אלשיך אבו אלמנא אלעטאר כגק מרור יעקב הזקן הנכבד ישצו בר כגק מרור</li>
<li>דויד הזקן הנכבד הפרנס נבע וקאל לנא אשהדו עלי ואקנו מני מעכשו ואכתבו</li>
<li>ואכתמו עלי בגמיע אלאלפאט אלמחכמה ואלמעאני אלמוכדה ובכל לישאני דזכואתא</li>
<li>וסלמו דלך אלי אלשיך אבו אלמנא כגק מרור שלמה הזקן הנכבד ישצו בר כגק</li>
<li>מרור חיים השביעי בחבורה זל ליכון בידה לליום ובעדה חגה וותאק אנני</li>
<li>מקר ענדכם באוכד מעאני אלאקראראת ואותקהא פי צחה מני וגואז אמר</li>
<li>טאיעא מן גיר קהר ולא גבר ולא אכראה ולא סהו ולא גלט ולא עלה בי מן מרץ ולא</li>
<li>גיר דלך מן גמיע מפסדאת אלשהאדה אנני קד קבצת (ותס)למת מנה מן כאלץ</li>
<li>מאלה סבעה וכמסון דינארא דהבא עינא מתאקילא ואזנה מצריה גיאדא צחאחא</li>
<li>וצארת אלי ותחת קבצתי וחוזי ובידי עלי אלכמאל ואלתמאם בעד צחה אלנק[ד]</li>
<li>ואלוזן ואלגמיע בידי דונה אביע פיה ואשתרי פי צנאעה אלעטר ופי מא אעלם</li>
<li>אן לנא גמיעא פיה אלחט אלואפר מדה סנה כאמלה אתני עשר שהרא כואמל</li>
<li>אולהא מסתהל שהרנא הדא אלדי הו אדר [רא]שון מן סנה&nbsp;אתלז [ ]</li>
<li>ומא בעתה הק בר הו פי דלך מן פאידה כ[ ]</li>
<li>מצארבין מע ארבאב אלאמואל ואשר[ ]</li>
<li>כצוץ דון ראס אלמאל ואן ליס לה פי חיות[ה ]</li>
<li>פי שי ממא יכץ אלפאידה שום שבוע[ה ]</li>
<li>מנה אלכבלג אלמדכור לאעמל לה פיה ו[ ]</li>
<li>[ ]מכסונן מן [ ]</li>
<li>[ ]&nbsp;מן הדא אלמ[ ]</li>
</ol>
                    
                </div>
            
        </section>
    </body>
</html>
