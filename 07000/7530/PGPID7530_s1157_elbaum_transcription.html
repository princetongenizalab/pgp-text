
<html>
    <head>
        <title>Transcription of Letter: T-S 20.107</title>
    </head>
    <body style="max-width: 860px; margin: auto">
        <h1>Transcription of Letter: T-S 20.107</h1>

        <p>Alan Elbaum, Unpublished editions (n.p., 2025).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00107/canvas/1">
                    
                    
                    
                        <ol>
<li>. ג . אלפטאיל פצ[. .]ה אלעקל ינבוע אצל אלמ[</li>
<li>מערפה אלדי מנהא מואד אלדין ובדלך תמיז מול[אי]</li>
<li>אלשיך אלגליל אלמכמל באלתפציל מן בין האדא</li>
<li>אלעאלם אטאל אללה בקאה ואדאם תאידה ותמכינ[ה]</li>
<li>ועלאה וכבת אעדאה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אד געל אללה ת[עאלי]</li>
<li>אסם מולאיי אלשיך אלגליל בין אסמיה אלעצ[ימין]</li>
<li>אלגלילין קולה כי אל דיעות ייי מיזה פי דאר אל</li>
<li>דניא בעלו אלדרגה ופי דאר אלגזא באלנעים אלדאים</li>
<li>אלדי לא יעתרצה אלפסאד&nbsp; &nbsp; &nbsp; &nbsp; מא ידרי עבדה מא</li>
<li>יקדם מן שכוא חאלה ולא מא יוכר ואנצאף אלי דלך מא</li>
<li>קד טולב בה מן דין ואוגרה מכאן ולחו עליה ולזוה ולם</li>
<li>תקוא אמאלה ותתק נפסה אלא במולאי אלשיך אדאם</li>
<li>אללה עלוה במא ישהד בה אלכאפה מן שרף אכלאק[ה]</li>
<li>וחסן מכארמה וסירתה וסרירתה כפאה אללה [. . . . .]</li>
<li>וגעלה פי אימן ופי אמאן&nbsp; &nbsp; &nbsp;ובמתל מולאי אלשיך יליק [אל]</li>
<li>תאמל ואלתעטף ואלראפה ואצטנאע מא יקרבה אלי [אל]</li>
<li>בארי גלת עצמתה&nbsp; &nbsp; &nbsp;ומע דלך מחאמד מולאי א[ל]</li>
<li>שיך אלגליל כבת אללה אעדאה ואנתשאר אל</li>
<li>שכר . . . וגלאלה וגזלתה ואלמערוף מן דיאנתה ואל</li>
<li>מאלוף מן רחמתה י . . ו עארפה אלי אלתמאס חנוה פי[. . .]</li>
<li>קאצדה עלי אסת/ד/עא ראפתה ותבליגה אמלה פמלתה מן</li>
<li>אהל אלאפצאל ואל אלמנאזל ואלגלאל מן ירגב לוגה</li>
<li>אללה פי האדה אלכלאל תקרבא אלי אללה בחסן אל</li>
<li>פעאל לינילה אללה בדלך מא אעדה למתלה מן עבאדה</li>
<li>אלמתאבין ופי דון האדה אלאשאראת כפאיה לחצרתה</li>
<li>מקתטא דינה וחכם ריאסתה לאן אלדניא לא תגד</li>
<li>מתלה ולא תגלבה אוצל אללה אלנעם באמתאלהא פאי[.]</li>
<li>ללנעם בהגה ולא אזאלהא ענה פאן לזואלהא דלה ו[. . . .[</li>
<li>אלוהי ישראל שומר שבועה ומחדיש ישועה יצילהו מכל</li>
<li>צרה ויציל אהוביו ור[. . . . .] הזקינים היקרים המכבדים</li>
<li>וישקיף עליהם ברחמ[תה . . .]נים יושיעם ישמע</li>
<li>נאקתם יזכור להם ברית אבותינו יחון ויחוס ויחמול</li>
<li>וירחם עליהם יעשה למען שמו הגדול והקדוש והנורא</li>
<li>כי הם //ואנחנו// על רחמך בטוחים ועל חסדך נשענים כי אתה</li>
<li>אלוהי ישעינו</li>
<li>ויתניהו לשם ולשאירית ולתהתה</li>
<li>לחין ולחסד ולרחמים</li>
</ol>
                    
                </div>
            
        </section>
    </body>
</html>
