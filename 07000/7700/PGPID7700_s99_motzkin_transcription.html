
<html>
    <head>
        <title>Transcription of Letter: T-S 8J23.14</title>
    </head>
    <body style="max-width: 860px; margin: auto">
        <h1>Transcription of Letter: T-S 8J23.14</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00023-00014/canvas/1">
                    
                    
                    
                        <h3>Recto:</h3>
                    
                        <ol>
<li>אלי חצרה אלמולא אלרייס אדאם אללה סעאדתה</li>
<li>וופא אמאנתה וחפט דיאנתה ואקאם ענאיתה</li>
<li>וחרס //בניה// ובנאתה מן ממלוכתך וכאדמתך ונאשרא</li>
<li>פכרך ומקירא בפצלך ודאעיה לך אום אסמאעיל</li>
<li>והי תקבל אלארץ בין ידיך ותקול לך תתפצל</li>
<li>תעלמני בכבר הדיך אלחאגה אן כאן תבקא לי שי</li>
<li>מן הדיך אלגבאיא נשתרי בו מוליחפא והי מן עינד</li>
<li>אללה ומן עינדך ווצלת ומעי מ דרהם דפעתהא</li>
<li>פי גאליה אלסגיר ואלכביר מא כלמו אחד ומן וקת</li>
<li>אן וצלת בקית ה איאם ווקעת פי אלמרץ מא נערף</li>
<li>לא מן ידכל ולא מן יכרג ואמא קציית אלחאגה אלדי</li>
<li>כלפתני סת ריחאן אשתריהא בפצתך ומא לקיית</li>
<li>מע מן ננפדהא לכום ואן וצלו לכום אלחויגאת אדפע</li>
<li>לאמראת בן פזוזא(?) יחיה אלצוריראת אלסגאר בקי</li>
<li>לאמנת מגלא ולא תאכד עלי מא לקיית מן יגיב</li>
<li>לך חאגה סאפר הדאך אלדי גא מעי אלי אלעסכר ומא</li>
<li>לקיית מע מן נשיע לך שי ואמא פצלכם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00023-00014/canvas/2">
                    
                    
                    
                        <h3>Verso:</h3>
                    
                        <ol>
<li>אלי גאזיתמוני בו אללה יגאזיכם כיר ואמא אנא מא</li>
<li>לי קוא נגאזיכם ואולאדי יסלמו עליכם ואנא נקבל</li>
<li>אספל אקדאמכם ונכרמכם ושלום רב</li>
<li>ומא] סמעת ען בנתי כבר וסלם לי עלי סת ריחאן וכ[אלה?]א</li>
<li>ואנא מוסי נקבל ידיך ונסלם עליך</li>
</ol>
                    
                        <h3>Verso, address:</h3>
                    
                        <ol>
<li>יצל אלכתאב אלי מצר יוסלם ללמולא אלדיין חפטה אללה</li>
</ol>
                    
                </div>
            
        </section>
    </body>
</html>
