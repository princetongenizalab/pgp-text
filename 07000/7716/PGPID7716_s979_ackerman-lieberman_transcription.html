
<html>
    <head>
        <title>Transcription of Legal document: T-S 8J32.3</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J32.3</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00032-00003/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">למא כאן פי יום אלתלאתא אלראבע מחדש אב </span></li>
<li><span lang="he">אתעג לשטרות בפסטאט מצרים דעל נילוס נהרא </span></li>
<li><span lang="he">מותבה רשותיה דהדרת יקרת צפירת תפארת כבוד</span></li>
<li><span lang="he">גדולת קדושת מרנו ורבנו יחיד דורנו ונסיכנו ונשיא</span></li>
<li><span lang="he">אלהים בתוכנו אדוננו נתנאל הלוי רכב ישראל ופרשיו</span></li>
<li><span lang="he">יהי שמו לעולם     חצר ר שמואל הזקן בר שלמה</span></li>
<li><span lang="he">הזקן נע ומ אלעזר הזקן בן מ יצחק הזקן נע למושב</span></li>
<li><span lang="he">הדרת אדוננו יחיד דורנו יהי שמו לעולם ותקדם מ</span></li>
<li><span lang="he">שמואל עלי מ אלעזר באלדעוי במא הדא נצה</span></li>
<li><span lang="he">וקאל מ שמואל אנני אתפק ביני ובין מ אלעזר הנזכר</span></li>
<li><span lang="he">פי שרכה פי חריר מבלג אלתמן ענה מאיה וכמסון דינארא</span></li>
<li><span lang="he">אלי מן דלך כמסה וכמסין דינאר[א] ומנה כמסה ותסעון</span></li>
<li><span lang="he">דינארא ושרינא באלמבלג אלמדכור גמיעה חריר</span></li>
<li><span lang="he">עלי מא אתפקנא עליה אן יכון אלרבח אלתלת מנה לי </span></li>
<li><span lang="he">ואלתלתי לה    ודכר מ שמואל אן מ אלעזר שריכה</span></li>
<li><span lang="he">אבאע מן אלחריר אלמדכור ליוסף בן אלכראם בארבעה</span></li>
<li><span lang="he">וכמסין דינאר וצאר תמנהא אליה   ואבעת אנא </span></li>
<li><span lang="he">איצא מן אלחריר בסבעה וארבעין דינאר אורדת אלי</span></li>
<li><span lang="he">מ אלעזר מן דלך סבעה ועשרין דינאר ואלבאקי [[בקי]]</span></li>
<li><span lang="he">[[ענד]] והו עשרין דינאר בקית ענד אלמעאמלין כארגא ען</span></li>
<li><span lang="he">סמנוד   תם דכר פי אלמושב בעינה אנה [[למא]] חפצה אל</span></li>
<li><span lang="he">ספר [[אלי מדינה]] אלדיון לה פי מדינה צור פואקפה עלי</span></li>
<li><span lang="he">קסמה מא בקי מן אלחריר אלמדכור ואנהמא אקתסמאה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00032-00003/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">עלי אלתמן ואכד כל ואחד חצתה מן אלחריר אל</span></li>
<li><span lang="he">חאצר&nbsp; &nbsp; ובקי עלי מא דכר עשרין דינאר מוקפה</span></li>
<li><span lang="he">פי אלמחלה ואנה למא נוגה לאסתכראגה[ני] וצלה&nbsp;</span></li>
<li><span lang="he">כתאב שריכה מ אלעזר ידכר אן קד עדי עלי אלדהב אלדי</span></li>
<li><span lang="he">כאן ענדה &nbsp; &nbsp; פסאל מ אלעזר אלדי הו מנצור אל</span></li>
<li><span lang="he">דמשקי אלמדכור ען ראי כצמה פדכר אן אלכמסין דינאר&nbsp;</span></li>
<li><span lang="he">גבית וחצלת פי אלעיבה אלדי ידה ויד שריכה פיהא</span></li>
<li><span lang="he">פי אלשיל ואלחט וכדלך אלסבעה ועשרין דינאר</span></li>
<li><span lang="he">ואקר באקתסאם אלחריר ואן כל ואחד מנהמא</span></li>
<li><span lang="he">צם נציבה מן אלחריר אלמדכור אלי חייזה וכאן</span></li>
<li><span lang="he">בה ען גירה &nbsp; &nbsp; [[תם]] //ודכר מנצור// ... שמואל תוגה אלי אלמחלה</span></li>
<li><span lang="he">לאסתיפא [[חקוק]] מא כצה פי נפסה לכון אלעשרין</span></li>
<li><span lang="he">דינאר אלבאקייה לם יחין וקת אסתיפאהא ועאד</span></li>
<li><span lang="he">מן אלמחלה ותוגה ספרה תאניה יום אלאחד [[ואן]]</span></li>
<li><span lang="he">אלי אלמחלה [[ובעד]] //ותאני יום ל// כרוגה תפקרת אלעיבה [[ולם אגד]]</span></li>
<li><span lang="he">[[פיהא עין]] פוגדת קד עדם מנהא סתה וסתין</span></li>
<li><span lang="he">דינאר&nbsp; &nbsp; &nbsp; פלמא סאל בית דין לר שמואל ען אל</span></li>
<li><span lang="he">עשרין דינאר אלדי דכר אנהא קד תבקת ענד אל</span></li>
<li><span lang="he">מעאמלין //הל קבלהא עלי נפסה אסאלא..// פדכר אנה פי וקת קסמה אלחריר קבלהא</span></li>
<li><span lang="he">עלי נפסה &nbsp; &nbsp; ופי אלמושב בעינה דכר ר שמואל&nbsp;</span></li>
<li><span lang="he">אנהמא פי וקת קסמה אלחריר תחאסבא פודא חסאבהמא</span></li>
<li><span lang="he">אלי אתני עשר דינאר רבח ואנהא דאר לה פי גמלה</span></li>
<li><span lang="he">מא גבי&nbsp; &nbsp; ודכר אבו מנצור אלדמשקי פי אלמושב</span></li>
</ol>
                    
                </div>
            
        </section>
    </body>
</html>
