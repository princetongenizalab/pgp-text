
<html>
    <head>
        <title>Transcription of Legal document: PER H 92 + T-S 16.334</title>
    </head>
    <body style="max-width: 860px; margin: auto">
        <h1>Transcription of Legal document: PER H 92 + T-S 16.334</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00334/canvas/1">
                    
                    
                    
                        <h3>T-S 16.334 Recto</h3>
                    
                        <ol>
<li>1 ( ) דרהם אקאם בהא עני מן מאלה ואועדני אנה יאכדהא מני דרהמין כל</li>
<li>2 כל אסבוע ק(ד) צמן לי עלי נפסה דרך אלגוי ען מא בקי עלי פי אלאגארה אלדי בידה</li>
<li>3 ואסתקר אן יכון גמיע דלך ביננא במסטר ושהאדה ואלאן אשהדו עלי אנא</li>
<li>4 בנין ואקנו מני מעכשו ואכתבו ואכתמו עלי בגמיע אלאלפאט אלמחכמה ואלמעאני</li>
<li>5 אלמוכדה ובכל לישאני דזכואתא וסלמו דלך אלי אלשיך אבו עלי מרור יחזקאל הלוי</li>
<li>6 דנן ליכון בידה לליום ובעדה חגה וותאק אנני מקר ענדכם באוכד מעאני אלאקראראת</li>
<li>7 ואותקהא פי צחה מני וגואז אמר טאיעא מן גיר קהר ולא גבר ולא אכראה ולא סהו ולא גלט</li>
<li>8 ולא עלה בי מן מרץ ולא גיר דלך מן גמיע מפסדאת אלשהאדה אנני קד קבצת ותסלמת</li>
<li>9 (ג)מיע מא כאן יכצני פי דכאן אלעטר אלדי כאנת שרכה ביני ובינה פי אלגיזה וצאר</li>
<li>10 גמיע דלך אלי ותחת קבצתי וחוזי עלי אלכמאל ואלתמאם ואן לם יבק לי פי אלדכאן ולא</li>
<li>11 פי גהתה מן דלך שיא ואן אלדכאן בגמיע מא תחויה אלאן לה דוני ואנני קד אבריתה</li>
<li>12 מעכשו מן גמיע אלשרכה אלתי כאנת ביננא פיהא ומן גמיע אלדעאוי ואלמטאלבאת</li>
<li>13 ומן סאיר אלעלק ואלתבעאת אלתי תתגה לי עליה פי גמיע מא&nbsp;גרי ביני ובינה פי דלך ופי סואה</li>
<li>14 מן סאיר אצנאף אלמעאמלאת עלי אכתלאף אגנאסהא ואנואעהא&nbsp;מימות עולם</li>
<li>15 ועד עכשו מן כל מא יקע עליה אסם והגא ומן כל טלב ען ראס&nbsp;מאל או פאידה או ען כיאנה</li>
<li>16 או ען אדא אמאנה או ען דין או גיר דלך מן כל מא יקע&nbsp;עליה חרף ומעני וגנס ומן</li>
<li>17 סאיר אלאימאן עלי שי מן דלך תקילהא וכפיפהא ואפילו על&nbsp;ידי גלגול ואפילו חרם סתם</li>
<li>18 בראה כאמלה תאמה באוכד מעאני אלאבארי ואתקנהא וכתיקון&nbsp;חכמים ואן לה ענדי</li>
<li>19 ופי קבלי ופי גהתי ודמתי וכאלץ מאלי עשרין דרהמא ען&nbsp;מא אקאם בה עני ללגוי ען אל</li>
<li>20 אגארה אלדי כאנת לה עלי ואנני אקום לה בדלך דרהמין פי&nbsp;כל אסבוע בלא מדאפעה</li>
<li>21 ולא ממאנעה ולא חגה ולא אחתגאג כל עיקר ולא ימין מן&nbsp;סאיר צנוף אלאימאן תקילהא</li>
<li>22 וכפיפהא ואפילו על ידי גלגול ואפילו חרם סתם מן אלאסבוע&nbsp;אלדאכל ואן אחריות</li>
<li>23 הדה אלאברי והדא אלחוב לאזמא לי ולוראתי בעדי מעכשו&nbsp;ואקנינא אנן חתומי מטה</li>
<li>24 מן בנין דנן ללשיך אבו עלי דנן עלי גמיע דלך בקנין&nbsp;גמור חמור בכלי הכשר לקנות</li>
<li>25 בו מעכשו בביטול כל מודעין ותנאין וביד ליד תם אקנינא איצא מן אלשיך אבו עלי</li>
<li>26 מרור יחזקאל הלוי דנן בקנין גמור חמור בכלי הכשר לקנות בו מעכשו בביטול</li>
<li>27 כל מודעין ותנאין אנה קד אברא בנין דנן מן גמיע אלשרכה אלמדכורה אלתי כאנת</li>
<li>28 בינהמא ומן כל עלקה תתגה לה עליה פיהא מן ראס מאל או ען כיאנה או</li>
<li>29 אדא אמאנה ומן גמיע אלדעאוי ואלמטאלבאת אלתי תתגה לה עליה פי גמיע מא</li>
<li>30 גרי בינה וביני מן סאיר אצנאף אלמעאמלאת עלי אכתלאף אגנאסהא ואנואעהא ומן</li>
<li>31 סאיר אלאימאן עלי שי שי מן דלך תקילהא וכפיפהא ואפילו על ידי גלגול ואפילו חרם</li>
<li>32 סתם ומן כל מא יקע עליה אסם והגא מא כלא אלעשרין דרהמא מימות עולם ועד עכשו אלמדכורה לעילא</li>
<li>33 ען אלאגארה ואנה ראצי באכדהא מקסטה דרהמין כל אסבוע מן אלאסבוע אלדאכל</li>
<li>34 ואנה קד צמן דרך סבאע אלגוי ען מא תבקא לה פי אלאגארה עלי בנין דנן ואנה</li>
<li>35 אן עאד עליה פי דלך בטלב כאן עליה כלאצה מנה ואלקיאם ענה וען כאצה מאלה</li>
<li>36 במא יגב עליה פי דלך ואלתזם בדלך עלי נפסה בלפט מעכשו ושהדותא דא</li>
<li>37 כתבנא וחתמנא ויהבנא ללשיך אבו עלי דנן דליהוי בידיה לזכו ולראיה וכאן דלך לילה אל</li>
<li>38 גמעה אלכאמס מן שהר שבט שנת אתלז למנין שטרות ותאכרת&nbsp;כתאמתנא אלי</li>
<li>39 נהאר יום אלגמעה אלמדכור אלתאריך בפסטאט מצרים שריר&nbsp;ובריר וקיים</li>
<li>40 תלי ביני שיטי מימות עולם ועד עכשו וקיימין כולהון&nbsp;ודין קיומיהון חלפון הלוי ביר מנשה נע</li>
<li>41 יצחק המלמד ביר חיים נע נפוסי יובא</li>
</ol>
                    
                </div>
            
        </section>
    </body>
</html>
