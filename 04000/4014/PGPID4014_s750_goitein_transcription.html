
<html>
    <head>
        <title>Transcription of Letter: CUL Or.1080 J71</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J71</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00071/canvas/1">
                    
                    
                    
                        <ol>
<li>על שמך</li>
<li>וצל כתאבך אטאל אללה בקאך ואדאם עזך ותאיידך וען שו[ק אליך</li>
<li>גמע אללה ביננא עלי אשר חאל(!) במנה וכרמה אנה ולי דלך ואל[קאדר עליה</li>
<li>אן שאללה ולא תסאל מא וצל אלי קלבי מן כבר וגעך אללה [. . . . . .</li>
<li>ולולא מא תעלמה לכנת צחבת בית דוסא וקד דכר [. . . . . .</li>
<li>אנהם כארגין ולא אדרי יתם אם לא ודכרת ען אלש[. . . . .</li>
<li>אלדי גרא עליך פבקית מתח /י/רה ולא יתם לי אן אכון פי ב[לד</li>
<li>ואנת פי אכר ולא תסאל מא אקסי מן אלדי תערף ובקיהם ל. .</li>
<li>לי כל אדיה וקעד סידי פי אלדכאן וחאלה אלדי תערף ויטלב. .</li>
<li>מא לא יקדר עליה והו ענדי ונקב עלינא //אל// משרקה ואכד מנא</li>
<li>ויבסתין אלקמח מן אלדי אשתרית לנא לאן אלנאס אחתרקו [[ל. .]]</li>
<li>ובלג אלתלייס ל ואלדור ת/נ/קב עלי אלנאס ואנא ציקה אלצדר</li>
<li>כאיפה וקד תביין לי עלי אלגאלם כיאנה ונדמת ליש תרכתה</li>
<li>ענדי ואנא [[ו]] פזעאנה לא יהרב וגוארי כתיר קד הרבו</li>
<li>מע אלערב [[פא.]] פאבצו איש תעמל אעזם עליה תכתב לי</li>
<li>בה וכרגת אמראת כאלי ובנתהא ויהוד כתיר וקטע עליהם</li>
<li>ונחן עלי אלהאלך אן כרגנא ואן קעדנא אלי שי ירחם אללה ודכרת</li>
<li>אנך אנפדת אלסכר ואלורד אלמרבא פלא עדמת בקאך</li>
<li>ומא וצל לי שי קראת עליך אלסאלם וואלדי יכצך באלסאלם וולע תקבל</li>
<li>אידך וסאלמה וסת אבו אלסרור יקריך(!) אלסאלם ומא אסתטר פי</li>
<li>כרוגך מתל ואלדי לאן מא בקי לה חנין ולא מן יגיתה אלא אל[לה</li>
</ol>
                    
                        <h3>top margin, diagonal lines at 180 degrees to main text</h3>
                    
                        <p>והוא כתיר אלדעא לך אללה | יסתגיב מנה | ברחמתה | ויגמע | ביננא ובינך | ויעידך</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00071/canvas/2">
                    
                    
                    
                        <h3>verso</h3>
                    
                        <ol>
<li>ואנפד צאחב אלמשרך אלדיבאג יטלבה ווכל עלי ואדעא</li>
<li>אן תמנה ל דינאר חתי אכדה אלרייס אבו זכרי וסלמה לאבן</li>
<li>אל.היר וגמיע מא קדר יאכד מעה כמסה ד/נ/אניר ולולא אלרייס</li>
<li>מאן קד אכדה בלא שי וקד תסלמהא אלחבר אבו אלפצל והוא</li>
<li>מטאלב לואלדי בקימתה פאסל מולאי אן יכתב יעלמה אן אלדי</li>
<li>לה עליה כמסה דנאניר פמא ולם קאל בה יטלבו טלבה ופי . . .</li>
<li>אליום כרג דוסא וגמיע אהלה מעה ואן אלוזיר //אליום// אבן אכי עלי בן אעש[י</li>
<li>וקד אנפא גמיע אלוזרא לם יבק פי אלבלד מנהם אחד ונחן תחת חמס</li>
<li>ורעב אלתליס כה אלכבז בארבעה ונצף אלרטל ואלכטף בנהאר . . . .</li>
<li>לפרג כתב הדא אלכתאב לתלת עשר בקי (!) מן תשרי כתמה אללה עליך</li>
<li>באלימן ואלסעאדי(!) ואלעאפיה ובלגך מא תומלה אנשאללה ו. . .</li>
<li>ברכה הדא אלמועד ובלגך אמתאלה ואנת שמח וטוב לך</li>
<li>רוחך ומאלך פמא אוחשה מן עיד עידנא לגיבתך ול[לה יסלמך</li>
<li>ויעידך פי כיר ועאפיה אנשאללה</li>
</ol>
                    
                        <h3>bottom margin
Arabic:</h3>
                    
                        <ol>
<li>חצרה מולאי אלשיך אבו זכרי יהודי בן סגמאר מן עבדה וממלוכה סלאמה [. . . .</li>
<li>אחלהא לל. יצל אסכנדריה אן שאללה אמאנה מוד.[. . . .</li>
</ol>
                    
                </div>
            
        </section>
    </body>
</html>
