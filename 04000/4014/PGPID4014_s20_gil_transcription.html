
<html>
    <head>
        <title>Transcription of Letter: CUL Or.1080 J71</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J71</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00071/canvas/1">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>וצל כתאבך אטאל אללה בקאך ואדאם עזך ותאיידך וען שוק אלי[ך]</p>
</li>
<li>
<p>גמע אללה ביננא עלי אשר(!) חאל במנה וכרמה אנה ולי דלך וא[לקאדר עליה]</p>
</li>
<li>
<p>אן שא אללה ולא תסאל מא וצל אלי קלבי מן כבר וגעך אללה [ ]</p>
</li>
<li>
<p>ולולא מא תעלמה לכנת צחבת בית דוסא וקד דכר[ת ]</p>
</li>
<li>
<p>אנהם כארגין ולא אדרכותם(!) אסלא ודכרת ען אלשרי [ ]</p>
</li>
<li>
<p>אלדי גרא עליך פבקית מתחיירה ולא יתם לי אן אכון פי בל[ד]</p>
</li>
<li>
<p>ואנת פי אכר ולא תסאל מא אקסי מן אלדי תערף ובקיה סל[</p>
</li>
<li>
<p>לי כל אדיה וקעד סידי פי אלדכאן וקאלה אלדי תערף ויטלב מנה</p>
</li>
<li>
<p>מא לא יקדר עליה והו ענדי ונקב עלינא //אל//משרקה ואכד מני</p>
</li>
<li>
<p>ויבתין אלקמח מן אלדי אשתרית לנא לאן אלנאס אחתרקו [ל...]</p>
</li>
<li>
<p>ובלג אלתלייס ל ואלדור י/נ/תקב עלי אלנאס ואנא ציקה אלצדר</p>
</li>
<li>
<p>כאיפה וקד תביין לי עלי אלגאלס כיאנה ונדמת ליש תרכתה</p>
</li>
<li>
<p>ענדי ואנא [ו] פי עאנה לא יהרב וגוארי כתיר קד הרבו</p>
</li>
<li>
<p>מע אלערב [פ ] פאבצר איש תעמל אעזם עליה תכתב לי</p>
</li>
<li>
<p>בה וכרגת אמראת כאלי ובנתהא ויהוד כתיר וקטע עליה/ם/</p>
</li>
<li>
<p>ונחן עלי אלהאלך אן כרגנא ואן קעדנא אלי שי ירחם אללה ודכרת</p>
</li>
<li>
<p>אנך אנפדת אלסכר ואלורד אלמרבא פלא עדמת בקאך</p>
</li>
<li>
<p>ומא וצל לי שי קראת עליך אלסלם וואלדי יכצך באלסלאם וולע תקבל</p>
</li>
<li>
<p>אידך וסאלמה וסת אבו אלסרור יקריך אלסלאם ומא אסתטר פי</p>
</li>
<li>
<p>כרוגך מתל ואלדי לאן מא בקי לה חנין ולא מן יגיתה אלא אלה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>והוא(!) כתיר אלדעא לך אללה</p>
</li>
<li>
<p>יסתגיב מנה</p>
</li>
<li>
<p>ברחמתה</p>
</li>
<li>
<p>ויגמע</p>
</li>
<li>
<p>ביננא ובינך</p>
</li>
<li>
<p>ויעידך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00071/canvas/2">
                    
                    
                    
                        <h3>verso</h3>
                    
                        <ol>
<li>
<p>ואנפד צאחב אלמטרך אלדיבאג יטלבה ווכל עלי ואלדי ואדעא</p>
</li>
<li>
<p>אן תמנה ל דינאר חתי אכדה אלרייס אבו זכרי וסלמה לאבן</p>
</li>
<li>
<p>אלצהיר וגמיע מא קדר יאכד מעה כמסה ד/נ/אניר ולולא אלרייס</p>
</li>
<li>
<p>מאן קד אכדה בלא שי וקד תסלמהא אלחבר אבו אלפצל והוא(!)</p>
</li>
<li>
<p>מטאלב לואלדי בקימתה פאסל מולאי אן יכתב יעלמה אן אלדי</p>
</li>
<li>
<p>לה עליה כמסה דנאניר פמא אלסקאלבה יטלבו טלבה ופי הדא</p>
</li>
<li>
<p>אליום כרג דוסא וגמיע אהלה מעה ואן אלוזיר //אליום// אבן אבי עלי בן אטרש</p>
</li>
<li>
<p>וקד אנפא גמיע אלוזרא לם יבק פי אלבלד מנהם אחד ונחן תחת פח[ד]</p>
</li>
<li>
<p>ורעב אלתליס כה ואלכבז בארבעה ונצף אלרטל ואלכטף בנהאר [&nbsp; &nbsp; &nbsp; &nbsp; &nbsp; אבו]</p>
</li>
<li>
<p>אלפרג כתב הדא אלכתאב לתלת עשר בקי מן תשרי כתמה אללה עליך</p>
</li>
<li>
<p>באלימן ואלסעאדה ואלעאפיה ובלגך מא תומלה אנשאללה וערפך</p>
</li>
<li>
<p>ברכה הדא אלמועד ובלגך אמתאלה ואנת שמח וטוב לך [פי]</p>
</li>
<li>
<p>רוחך ומאלך פמא אוחשה מן עיד ענדנא לגיבתך ולא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ויעידך פי כיר ועאפיה אנשאללה</p>
</li>
<li>
<p>حضرة مولاي الشيخ أبو زكري يهودی بن سغمار &nbsp; &nbsp; &nbsp; &nbsp; &nbsp; &nbsp; &nbsp; من عبده&nbsp; ومملوكه سلامة ]</p>
</li>
<li>
<p>اجلها الله يصل اسكندرية ان شاء الله &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; امانة موداة</p>
</li>
</ol>
                    
                </div>
            
        </section>
    </body>
</html>
