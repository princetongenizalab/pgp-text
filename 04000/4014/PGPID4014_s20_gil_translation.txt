recto

(2−1) על שמך. הגיע מכתבך, ייתן לך אלוהים אריכות ימים ויתמיד את גדולתך ואת עזרתו לך. אני מתגעגעת אליך,
 
יפגישנו אלוהים זה עם זו בנסיבות משמחות ביותר, בחסדו ובנדיבותו, כי קרוב הוא להיענות, וגיבור לעשות זאת,
ברצון האל. אל תשאל מה התחולל בנפשי כשנודע לי דבר מחלתך, אלוהים (ימציא לך רפואה).
לולא הדבר הידוע לך, הייתי מצטרפת לאשתו של דוסא. כתבת ....
שהם יוצאים, ולא השגתי אותם כלל. כתבת בדבר הקנייה (והתלאות)
שעברו עליך, ואני עדיין נדהמת. אין זה מתקבל אצלי שאהיה אני בעיר אחת
ואתה בעיר אחרת. אל תשאל כמה אני סובלת בגלל מי שידוע לך, ושארית .... (גורמים)
לי כל נזק. וישב אדוני בחנות ואמר לו מה שאתה יודע, ותבע ממנו
מה שאין לו יכולת, והוא נמצא אצלי. ומינה עלינו את המזרחיים ולקח ממני
שתי ויבות חיטים מן החיטים שקנית לנו, כי הבריות זעמו.
והגיע ה'תליס' ל' ומחייבים את הבריות (גם) בעד הבתים. ויש לי עוגמת נפש
ואני פוחדת. והתברר לי שהיושב (בחנות) מרמה, והצטערתי על שהשארת אותו
אצלי. וסבורה אני שהוא לא יברח, אף כי רבים משכני ברחו
עם הערבים. על כן תן דעתך למה שתעשה ותחליט וכתוב לי
זאת. יצאה אשת דודי (מצד האם) ובתה עמה ויהודים רבים, ותפסו אותם בדרך.
אנחנו על סף האבדון, בין אם נצא ובין אם נישאר במקומנו עם אשר לנו. ירחם אלוהים. כתבת
ששלחת סוכר ותמצית ורדים, אל אשאר ללא חייך,
אבל כלום לא הגיע אלי. אני שולחת לך דרישות שלום ואבי שולח לך דרישות שלום. ולע מנשקת את
ידיך וסאלמה ואשתו של אבו אלסרור שולחות לך דרישות שלום. איש אינו מצטער על
צאתך כמו אבי, כי לא נשאר לו חנין, ולא אצל מי להתלונן, חוץ מאלוהים 

recto, top margin
והוא מרבה להתפלל למענך, אלוהים ייענה לו ברחמיו ויפגישנו זה עם זו וישיבך …. 
 
verso

בעל הדירה שלח לתבוע את המשי ומינה נאמן נגד אבי וטען
שמחירו ל' דינר, עד שלקח אותו ה'ראש' אבו זכרי ומסר אותו לבן
אלצהיר. וכל מה שיכול היה לקחת עמו היו חמישה דינרים, ולולא ה'ראש' אשר
עשה חסד, היה לוקח אותו בלי כלום. וקיבל אותם החבר אבו אלפצל. והוא
תובע את אבי בעד הסכום הזה. אבקש אפוא ממך, אדוני, כי תכתוב ותודיע לו כי
מגיעים לו ממנו (רק) חמישה דינרים ואפילו מהעבדים אין תובעים תביעה שכזאת. ממש
היום יצאו דוסא, וכל משפחתו עמו. הווזיר היום הוא אבן אבי עלי בן אטרש,
וכבר ברחו כל הווזירים, איש מהם לא נשאר בעיר, ואנחנו שרויים בפחד
וברעב, 'תליס' (חיטים) בכ"ה והלחם בארבעה וחצי הרטל. וחוטפים לאור היום (?) …. . אבו 
אלפרג' כתב את המכתב הזה בי"ח בתשרי, יחתום אותו אלוהים עליך
במזל ובאושר ובבריאות ויביאך אל אשר אתה מקווה, ברצון האל, ויודיעך את
ברכת המועד הזה ויגיעך אל שכמותו ואתה שמח וטוב לב
בגופך ובכספך. לא היה לנו חג עצוב כמוהו, בגלל היעדרך, ולא .... (אלהים) ....
ויחזיר אותך בטובה ובבריאות, ברצון האל. 

verso, address
הדרת אדוני ורבי אבו זכרי יהודה בן סעמאר, ירומם אלהים (את הדרתו). יגיע לאלכסנדריה, ברצון האל. מעבדו מקנת כספו סלאמה .... ; אמונה אומן. 