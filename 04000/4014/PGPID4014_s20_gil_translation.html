
<html>
    <head>
        <title>Hebrew Translation of Letter: CUL Or.1080 J71</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J71</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00071/canvas/1">
                    
                    
                    
                        <h3>recto</h3>
                    
                        <ol>
<li>(2−1) על שמך. הגיע מכתבך, ייתן לך אלוהים אריכות ימים ויתמיד את גדולתך ואת עזרתו לך. אני מתגעגעת אליך,</li>
<li> </li>
<li>יפגישנו אלוהים זה עם זו בנסיבות משמחות ביותר, בחסדו ובנדיבותו, כי קרוב הוא להיענות, וגיבור לעשות זאת,</li>
<li>ברצון האל. אל תשאל מה התחולל בנפשי כשנודע לי דבר מחלתך, אלוהים (ימציא לך רפואה).</li>
<li>לולא הדבר הידוע לך, הייתי מצטרפת לאשתו של דוסא. כתבת ....</li>
<li>שהם יוצאים, ולא השגתי אותם כלל. כתבת בדבר הקנייה (והתלאות)</li>
<li>שעברו עליך, ואני עדיין נדהמת. אין זה מתקבל אצלי שאהיה אני בעיר אחת</li>
<li>ואתה בעיר אחרת. אל תשאל כמה אני סובלת בגלל מי שידוע לך, ושארית .... (גורמים)</li>
<li>לי כל נזק. וישב אדוני בחנות ואמר לו מה שאתה יודע, ותבע ממנו</li>
<li>מה שאין לו יכולת, והוא נמצא אצלי. ומינה עלינו את המזרחיים ולקח ממני</li>
<li>שתי ויבות חיטים מן החיטים שקנית לנו, כי הבריות זעמו.</li>
<li>והגיע ה'תליס' ל' ומחייבים את הבריות (גם) בעד הבתים. ויש לי עוגמת נפש</li>
<li>ואני פוחדת. והתברר לי שהיושב (בחנות) מרמה, והצטערתי על שהשארת אותו</li>
<li>אצלי. וסבורה אני שהוא לא יברח, אף כי רבים משכני ברחו</li>
<li>עם הערבים. על כן תן דעתך למה שתעשה ותחליט וכתוב לי</li>
<li>זאת. יצאה אשת דודי (מצד האם) ובתה עמה ויהודים רבים, ותפסו אותם בדרך.</li>
<li>אנחנו על סף האבדון, בין אם נצא ובין אם נישאר במקומנו עם אשר לנו. ירחם אלוהים. כתבת</li>
<li>ששלחת סוכר ותמצית ורדים, אל אשאר ללא חייך,</li>
<li>אבל כלום לא הגיע אלי. אני שולחת לך דרישות שלום ואבי שולח לך דרישות שלום. ולע מנשקת את</li>
<li>ידיך וסאלמה ואשתו של אבו אלסרור שולחות לך דרישות שלום. איש אינו מצטער על</li>
<li>צאתך כמו אבי, כי לא נשאר לו חנין, ולא אצל מי להתלונן, חוץ מאלוהים </li>
</ol>
                    
                        <h3>recto, top margin</h3>
                    
                        <p>והוא מרבה להתפלל למענך, אלוהים ייענה לו ברחמיו ויפגישנו זה עם זו וישיבך …. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00071/canvas/2">
                    
                    
                    
                        <h3>verso</h3>
                    
                        <ol>
<li>בעל הדירה שלח לתבוע את המשי ומינה נאמן נגד אבי וטען</li>
<li>שמחירו ל' דינר, עד שלקח אותו ה'ראש' אבו זכרי ומסר אותו לבן</li>
<li>אלצהיר. וכל מה שיכול היה לקחת עמו היו חמישה דינרים, ולולא ה'ראש' אשר</li>
<li>עשה חסד, היה לוקח אותו בלי כלום. וקיבל אותם החבר אבו אלפצל. והוא</li>
<li>תובע את אבי בעד הסכום הזה. אבקש אפוא ממך, אדוני, כי תכתוב ותודיע לו כי</li>
<li>מגיעים לו ממנו (רק) חמישה דינרים ואפילו מהעבדים אין תובעים תביעה שכזאת. ממש</li>
<li>היום יצאו דוסא, וכל משפחתו עמו. הווזיר היום הוא אבן אבי עלי בן אטרש,</li>
<li>וכבר ברחו כל הווזירים, איש מהם לא נשאר בעיר, ואנחנו שרויים בפחד</li>
<li>וברעב, 'תליס' (חיטים) בכ"ה והלחם בארבעה וחצי הרטל. וחוטפים לאור היום (?) …. . אבו </li>
<li>אלפרג' כתב את המכתב הזה בי"ח בתשרי, יחתום אותו אלוהים עליך</li>
<li>במזל ובאושר ובבריאות ויביאך אל אשר אתה מקווה, ברצון האל, ויודיעך את</li>
<li>ברכת המועד הזה ויגיעך אל שכמותו ואתה שמח וטוב לב</li>
<li>בגופך ובכספך. לא היה לנו חג עצוב כמוהו, בגלל היעדרך, ולא .... (אלהים) ....</li>
<li>ויחזיר אותך בטובה ובבריאות, ברצון האל. </li>
</ol>
                    
                        <h3>verso, address</h3>
                    
                        <p>הדרת אדוני ורבי אבו זכרי יהודה בן סעמאר, ירומם אלהים (את הדרתו). יגיע לאלכסנדריה, ברצון האל. מעבדו מקנת כספו סלאמה .... ; אמונה אומן. </p>
                    
                </div>
            
        </section>
    </body>
</html>
