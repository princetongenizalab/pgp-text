
<html>
    <head>
        <title>Transcription of Letter: ENA 4020.1</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.1</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/773d04e9-11c9-49ed-b85b-35ff077cf1c6/manifest/canvas/d84234e3-86c3-433e-a9b9-f87dc1869619">
                    
                    
                    
                        <h3>recto</h3>
                    
                        <ol>
<li>                                            והסיר ייי ממך כל חולי וג' </li>
<li>עבד הדרת כגק מרנ' ורבנ' סעדיה הזקן הנ' יש' אלהינו ויצליח דרכיו ויישר </li>
<li>תהלוכיו ויחיה כלל המודיו ויזכהו לתורתם ולחופתם יקבל ידיהא וכאן קד בלגה</li>
<li>אן כאן תם צעף ופרג אללה יודו לי'י הס[דו וק]ד בלג אל ממלוך מא תפצלת בה </li>
<li>עלי ר' שמואל אללה יתקבל מנה[...] אצלח אלדעא ויגעל דלך נור בין </li>
<li>ידיהא דניא ואכרי וקד נפדת לה אלארבעין דרהם תסתופי מנהא ויתנפק אל</li>
<li>באקי ואללה אל עאלם מא אכרגתהא אלא מן פמי וכנת קד נפדת לה כתב</li>
<li>וערפתה אן אל גמאעה טלבוה יקרי ואועדו בכ' דרהם אלגמעה ונואפל פי </li>
<li>כל וקת ולם [י]צלני מנה גואב חתי אן אלכתאב אל ואחד נפדתה צחבה אלשיך</li>
<li>אבי עלי אלתאגר אל אסכנדראני ואגתמע בה וקאל לה אנפר לי אלגואב ואקאם</li>
<li>בעד דלך מדה ולם ידפע לה שי וגיר דלך אן פי אנחדארי וצלת יום אלגמעה אל</li>
<li>[...] ענד אלשיך אבי אלבקא בן חביש אל לוי וסאלם</li>
<li>[...] וחצלו לי כ''ד דרהם </li>
</ol>
                    
                        <h3>recto, right margin</h3>
                    
                        <ol>
<li>עליי לבן .....</li>
<li>ומא עלמת איש</li>
<li>אוגב דפעה אל</li>
<li>אשראף לי ואיש</li>
<li>אקלב אלחאל וקד</li>
<li>הלכת מן אלגבינה</li>
<li>ותחיירת מא אלדי</li>
<li>אעמל ולולא אל</li>
<li>צגירה //יתימה\\ אלדי קד</li>
<li>אדרכת ומא להא</li>
<li>אחד אלא אללה לכנת </li>
</ol>
                    
                        <h3>recto, top margin</h3>
                    
                        <ol>
<li>אחג אלי צקליה או אלי אל שאם פנשתהי מן תפצלך תגתמע לי מע מולאי אלמבין ותערפה </li>
<li>מא גרי עלי וכיף יקבל פיי כל קול ותכליה יסאלה מא סבב הדא ואן כאן אכי ינגא לה יעלמני </li>
<li>או יגי אלי אל בלד מן יעלם לאנהם מא יסתגנאו ושלומך ושלום חמודיך יגדל ומולאי אלשיך אבי אל</li>
<li>ואכרתה אלסלאם ושלום </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/773d04e9-11c9-49ed-b85b-35ff077cf1c6/manifest/canvas/36b513c0-48f4-4db5-8937-30747c4eae42">
                    
                    
                    
                        <h3>verso, address</h3>
                    
                        <ol>
<li>הדרת כגק מרנ' ורב' סעדיה הזקן הנ' יש' אלהינו בר כגק מרנ'              עבדהא פרחיה</li>
<li>ורבנ' אברהם הזקן הנכבד החסיד בעודו רית                                     ביר יוסף זלה'ה </li>
</ol>
                    
                </div>
            
        </section>
    </body>
</html>
