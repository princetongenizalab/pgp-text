
<html>
    <head>
        <title>Transcription of Letter: ENA 4020.1</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/773d04e9-11c9-49ed-b85b-35ff077cf1c6/manifest/canvas/d84234e3-86c3-433e-a9b9-f87dc1869619">
                    
                    
                    
                        <ol>
<li>והסיר יי ממך כל חולי וגֹ</li>
<li>עבד הדרת כגק מרנֹ ורבנֹ סעדיה הזקן הנֹ ישֹ אלהינו ויצליח דרכיו ויישר</li>
<li>תהלוכיו ויחיה כלל חמודיו ויזכהו לתורתם ולחופתם יקבל ידיהא וכאן קד בלגה</li>
<li>אן כאן תם צֹעף ופרג אללה יודו לִייי חסֹ[דו וק]דִ בלג אל ממלוך מא תפצֹלת בה</li>
<li>עלי רֹ שמואל אללה יתקבל מנה [...] אצלח אלדעא ויגעל דלך נור בין</li>
<li>יִדִיִהא דִُנִיִאִ ואכר̈י וקד נפדת לה אלארבעִיִןִ דרהם תסתופי מנהא ויתנפק אל</li>
<li>באקי ואללה אל עאלם מא אכרגתהא אלא מן פُמי וכנת קד נפדת לה כתב</li>
<li>וערפתה אן אל גמאעה טלבוה יקרי ואועדו בכֹ דרהם אלגמעה ונואפל פי</li>
<li>כל וקת ולם [י]צלני מנה גואב חתי אן אלכתאב אל ואחד נפדתה צחבה אלשיך</li>
<li>אבי עלי אלתאגר אל אסכנדראני ואגתמע בה וקאל לה אנפד לי אלגואב ואקאם</li>
<li>בעד דלך מדִהִ ולם ידפע לה שי וגיר דלך אן פי אנחדארי וצלת יום אלגמעה אל</li>
<li>[…] ענד אלשיך אבי אלבקא בן חביש אל לוי וִסאלם</li>
<li>[…] וִחִצלו לי כֹדֹ דִרִהִםִ</li>
</ol>
<p>[שוליים]</p>
<p>(1) [...] עלִיִיִ לבן ..... (2) ומא עלמת איש (2) אוגב דפעה אל (3) אשראף לי ואיש (3) אקלב אלחאל</p>
<p>וקד (4) הלכת מן אלגבינה (5) ותחיירת מא אלדי (6) אעמל ולולא אל (7) צגירה //יתיִמִה// אלדי</p>
<p>קד (8) אדרכת ומא להא (9) אחד אלא אללה לכנת</p>
<p>[למעלה]</p>
<ol>
<li>אחג אלי צקליה או אלי אל שאם פנשתהי מן תפצֹלך תגתמע לי מע מולאי אלמבין ותערפה</li>
<li>מא גרי עלי וכיף יקבל פיי כל קול ותכליה יסאלה מא סבב הדא ואן כאן אכי ינגא לה יעלמני</li>
<li>או יגי אלי אל בלד מן יעלם לאנהם מא יסתגנאו ושלומך ושלום חמודיך יגדל ומולאי אלשיך אבי אל</li>
</ol>
<p>[בהפוך]</p>
<ol>
<li>ואכותה אלסלאם ושלוִם</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/773d04e9-11c9-49ed-b85b-35ff077cf1c6/manifest/canvas/36b513c0-48f4-4db5-8937-30747c4eae42">
                    
                    
                    
                        <h3>Verso</h3>
                    
                        <ol>
<li>הדרת כגק מרנֹ ורבֹ סעדיה הזקן הנֹ ישֹ אלהינו בר כגק מרנֹ</li>
<li>ורבנֹ אברהם הזקן הנכבד החסיד בעודו רֹיֹתֹ</li>
</ol>
<p>עבדהא פרחיה</p>
<p>ביר יוסף זלה'ה</p>
                    
                </div>
            
        </section>
    </body>
</html>
