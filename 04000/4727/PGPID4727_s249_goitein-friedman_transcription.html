
<html>
    <head>
        <title>Transcription of Letter: T-S 12.337</title>
    </head>
    <body style="max-width: 860px; margin: auto">
        <h1>Transcription of Letter: T-S 12.337</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00337/canvas/1">
                    
                    
                    
                        <ol>
<li>בשֹ רחֹ</li>
<li>2 כתאבי אלי אכי וסיידי אל עזיז עלי אל אתִ[יר …]</li>
<li>אטאל אללה בקאה וצאנה ווקאה קרב אללה אלאגֹתמאע</li>
<li>בה עלי אפצֹל אחואל ואסר אמאל במנה ופצֹלה לאנה</li>
<li>עלי כל שי קדיר אלדי תחב עלמה באנני כנת כתבת</li>
<li>[[לכם]] לכם עדהֹ כתב ווצלת אלי מבשר ולם יהתם</li>
<li>בוצולהא אליכם וקד וצל אלי עדן ועמלת מעה</li>
<li>פוק טאקתי [[ווגדת]] ווג'דני מן אתר גֹאיחה</li>
<li>וחדיתי יטול פיה אל שרח ואסעה (!) יאכי קד סאהל</li>
<li>אללה תעאלי וכתב אל סלאמה וחִצִלת פי מצר</li>
<li>ידו ליֹי חסדו וקד בלגני אן [לך ולד באלג (?) …]</li>
<li>והו בעל תורה וולדין אכרין ו[…]</li>
<li>מאיה דנאניר (!) ובקית מסתור [… וקד רזקת]</li>
<li>ולדין מתל אגצאן אלריחאִ[ן …]</li>
<li>ומאת אל כביר פי עדן אִ[…]</li>
<li>ומא אערף מא אצף פיה […]</li>
<li>ובקית לי בנת אכתהםִ מתִ[ל …]</li>
<li>גמיע מאלי ואללה אלל[ה …]</li>
<li>הדא תנפד אבנך אל [כביר …]</li>
<li>ונפרח בהא ובה ונזוג[הם …]</li>
<li>פי עדן אל שיך //כלף// בן בנדאר לבנה וקאמת עִ[נדהם]</li>
<li>גֹ סנין פי דארהם ונכת עליה למא סמעת</li>
<li>בכבר אבנך סרור פקלת אבן אכי אולא מן אלנאס</li>
<li>אל אגֹנביין ולמא דכלת בהא אלי מצר טלבוהא מני</li>
<li>נאס אן כתיר וקד כתבת לך וערפתך ואקל מן</li>
<li>הדא פיה אל כפאיה וקד אנפדת ביד סלימאן</li>
<li>אבן צטרון שכארה תסמא צרה פיה פלפל</li>
<li>וזנגביל כלטה וזנה באל צרף קנטאר טֹוֹ רטל</li>
<li>לעל אללה יכתב אל סלאמה ותצל אלי ידך //באִלִסִלאִמה// ולא</li>
<li>תעמל כמא עמלת פי אל פלפל אלדי אנפדת</li>
<li>לך צֹיעתה בעגֹזך וכתבך תצל אלי</li>
<li>אלי מצר אן שא אללה ויכון אבנך סרור</li>
<li>בידה אל כתב ולולא אנה זמאן אלספר</li>
<li>צליביה לכנת אנפד שי אן כתיר לך [[ולאולא.ִ]]</li>
<li>ולאוִלִאדך וסלימאן ואברהם יערפוך חאלי ואש אנא פיה מן תעב</li>
</ol>
<p>[שוליים]</p>
<p>(1) אל קלב (2) ואמא (3) מבשר (4) מא (5) הו (6) רגל (7) אלא (8) כסלאן (9) קאצי (10) אלקלב (11) וקד</p>
<p>(12) דפעת (13) לה (14) מא (15) יקום (16) בה (17) אודה (18) ועלי (19) אנני (20) מא (21) אתר (22)</p>
<p>גֹאיחה (23) אלדי (24) וחק (25) הדה (26) אלאחרף (27) מצֹא (28) לי (29) אלף (30) דינ' (31) וארבעיִ[ן]</p>
<p>(32) דינ' (33) וכרג (34) מני (35) כצארה (36) פי מגי אלי (37) מצר (38) סתה מאיה (39) דנאניר</p>
                    
                        <h3>Recto - margin</h3>
                    
                        <ol>
<li>&nbsp;</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00337/canvas/2">
                    
                    
                    
                        <h3>Verso</h3>
                    
                        <ol>
<li>ותכץ נפסך אלשריפה באפצֹל אלסלאם [[וולדיך]] ואולאדך אלתלאתה</li>
<li>חרסהם אללה אפצֹל אלסלאם ומן ענדך ואלדתהם מכצוצה עני</li>
<li>באפצל אלסלאם וקד כתבת כתאב צחבהֹ הדא אל כתאב אלי אכתי</li>
<li>ברכה אל עזיזה עלי הי ואלאדהא (!) תתפצֹל תענא בוצולה אליהא</li>
<li>ותכצהא עני באפצל אלסלאם וזוגהא מרואן מכצוץ באפצל אלסלאם</li>
<li>ואולאד אכתי מכצוצין באלסלאם אל גֹזיל ואן כאן אלשיך ברהון בן</li>
<li>חסון בן עטיה פי אל בלאד תכצה עני באלסלאם ותעזיה עני פי מא גֹרי</li>
<li>עליה באל עזיז עלי וקד וצלני אלסנה אלי עדן כתאב מן ענד אכתי</li>
<li>בכטה וכדלך רֹ משה החזן הגדול מכצוץ באלסלאם ואנא יאכי מא אקטע</li>
<li>ענכם כראמתי ולא אנפאדי לכם מא נפתקדכם בה אעדרוני פי הדה</li>
<li>אלסנה לאנני נכסר מן ראס מאלי גֹ מאיה מתאקיל ושלום לך ולבניך ולביתיך (!)</li>
</ol>
<p>אתה שלום וביתך שלום וגמֹ</p>
<p>[בכיוון הפוך, כתובת]</p>
<p>אחיו בן אמו</p>
<ol>
<li>יגיע אל האח הנאלח אשר הובא באש</li>
</ol>
<p>הנכסף לראותו</p>
<ol>
<li>ובפח והוא עודנו לח יוסף בר פרחיה נֹעֹ</li>
</ol>
<p>אברהם בר פרחיה נֹעֹ</p>
<ol>
<li>אל מערוף באבןִ סרור בן יגֹו אלמהדוי אמֹונה //אומן//</li>
</ol>
<p>בן יגֹו</p>
<ol>
<li>אלסִאִ[כ]ןִ במאזר [חמאהא א]לִלִה</li>
</ol>
<p> ישע' יקרב'</p>
                    
                </div>
            
        </section>
    </body>
</html>
