
<html>
    <head>
        <title>Transcription of Letter: L-G Lit.II.140</title>
    </head>
    <body style="max-width: 860px; margin: auto">
        <h1>Transcription of Letter: L-G Lit.II.140</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4048/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>עבדו יוסף</li>
<li>בש רח</li>
<li>חצרה אלתלמיד אלגליל אלשיך</li>
<li>אבו אלחסן ופקה אללה תע מכצוצ</li>
<li>באתם סלאם מן מחבהא אלדאעי</li>
<li>להא יוסף וסואה אעלאמה</li>
<li>ופקה אללה כתרה אלשוק ואלוחשה</li>
<li>אלי נטר טלעתה אלסעיד יא שיך</li>
<li>אבו אלחסן מא אסתאהל מנך</li>
<li>אלא אן תסיר תשתמני מע אלנאס</li>
<li>ויא ליתה פי כתאב אלא תקול אנך</li>
<li>סיירת לי ארבעה כתב וחק מא</li>
<li>אעתקדה מן דיני מא וצלני אלא</li>
<li>רסאלתך אלחסנה מע בן אלאשלימי</li>
<li>ואסעה כמא אסתדלית עלי מחבך</li>
<li>ושפקתך ואנא אקול אנני אצל אליכם</li>
<li>עלי אלחנוכה וסמעת אן אכתי בתגי</li>
<li>לא תכליהא תתעתע מן מצגעהא</li>
<li>כאן מן אלמגי מא כאן ומא כלמת</li>
<li>בהדא אלכלאם אלא בחסב אלאדלאל</li>
<li>עלי מכארם אכלאקך וממא</li>
<li>כתר אלחב עלי קלבי פלא תתכדה</li>
<li>מני אלא /ב/צורה כלאם מחב לאן</li>
<li>אי מן סמע הדה אלרסאלה יקול אן</li>
<li>פי אלדאר רגאל ואנא פמא צדקת</li>
</ol>
                    
                        <h3>Recto, margin:</h3>
                    
                        <ol>
<li>פיך שי וחאשא מ..... יצדר מנך ....אל&hellip;&hellip;.ואשתהי תסיר ...... כמא יקתציה ראיך פאנא פי</li>
<li>ביתי א.א. .אם נגיב ......לממ......צאץ אלמולי באתם סלאם הו ומן תחוטה ענאיתה</li>
</ol>
                    
                </div>
            
                <div data-canvas="https://geniza.princeton.edu/documents/4048/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>ואוצל סלאמי אלי אלאכת אלעזיזה</li>
<li>ופקהא אללה ואעלמהא בתלהף אם</li>
<li>נגיב אלי נצרהא ואוצל סלאמי ללשיך</li>
<li>אבו אלנגם ופקה אללה תע ושלומך</li>
<li>ושלום כל הנלוים לך יגדל אנס</li>
</ol>
                    
                        <h3>Verso, address:</h3>
                    
                        <ol>
<li>يصل الى محروسة مصر يسلم للشيخ ابو الحسن [اطال</li>
<li>الله بقاك امانة موداة</li>
</ol>
                    
                </div>
            
        </section>
    </body>
</html>
