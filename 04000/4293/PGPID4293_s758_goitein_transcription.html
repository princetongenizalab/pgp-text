
<html>
    <head>
        <title>Transcription of Letter: T-S NS J16</title>
    </head>
    <body style="max-width: 860px; margin: auto">
        <h1>Transcription of Letter: T-S NS J16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00016/canvas/1">
                    
                    
                    
                        <h3>recto</h3>
                    
                        <ol>
<li>בשמך</li>
<li>תקדמת כתבי אלי אכי ואעז אלכלק עלי אטאל אללה</li>
<li>בקאה ואדאם עזה וגעלני מן גמיע אלאסוא</li>
<li>פדאה וכאן לה וליא חאצרא פי גמיע אמורה</li>
<li>ואלדי תריד עלמה אן לו אשרחת לחצרתה</li>
<li>מא לחקנא למפארקתך למא וסעה כתאב אללה</li>
<li>תעאלא יבלגה אמאלה אלסרה ויגמע אלשמל</li>
<li>בחצרתה בעד קצא חואיגה ואמא אבו אלכרם</li>
<li>פלם ינתג מנה כלאם בלא אן אכתר רגבתה</li>
<li>טלב אלמית דינאר פליכון ענדך שגל סר</li>
<li>מן גהתה ואנא לם אפתח דכאן אלי אלסעה</li>
<li>באני לם אגד מן רוחי נהצה אללה תעאלא</li>
<li>יפרג ואבו עמר כמתל ואמא אלשיך</li>
<li>אבו אלמגד חפצה אללה פהו אצלח ממא כליתה</li>
<li>ואמא הם פהם עלי אלחאל אלדי כליתהם</li>
<li>פלא תשגל קלבך ומא תחתאג וציה פימא</li>
<li>סאלתך פיה פי אן תרגב פי אלכד ותתקל</li>
<li>צהרך ותחתאג תקום במגדך פלא תרגב</li>
<li>באן אלדי תנאלה בלתעב אנת אנשא אללה</li>
<li>תנאלה ואנת מסתריח ומא תחתאג וציה</li>
<li>פי אלוציפה ואשתהי מן תפצלך אן</li>
<li>תנפד לי רזמה רקוק אן גיאד באן מא פי</li>
<li>אלבלד שי ולחאגה להם מאסה פלא תוכרהם</li>
<li>עני סרעה מע מן ינחדר מן אלמכאריה</li>
</ol>
                    
                        <h3>right margin, straight lines at 90 degrees to main text</h3>
                    
                        <ol>
<li>או גירהם וערפני אן כנת אכת אלדינאר ונצף ורבע מתאע אבו עמה אכון</li>
<li>אחתסב בה חצרתה מכדומה באתם אלסלאם ותכץ עני אלשיך אבו זכרי ולדה</li>
<li>באתם אלסלאם ולשי{ך} בו אלעלא מסלם ולדה אלסלאם ולשיך בן זכרי /א/בן סרי עאלוסי</li>
<li>אלסלא{ם}</li>
</ol>
                    
                        <h3>top margin, upside down 90’ to text</h3>
                    
                        <p>וגמיע / אצחאבנא / תכצהם / מני / באתם / אלסלאם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00016/canvas/2">
                    
                    
                    
                        <h3>verso, address</h3>
                    
                        <ol>
<li>אכי ואלעזיז עלי אלשיך אבו נצר בן אברהם נע</li>
<li>אטאל אללה בקאה</li>
</ol>
<ol>
<li>אכוה געל פדאה</li>
<li>הלאל בן אברהם נע</li>
</ol>
                    
                </div>
            
        </section>
    </body>
</html>
