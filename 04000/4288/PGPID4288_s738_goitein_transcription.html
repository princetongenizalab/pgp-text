
<html>
    <head>
        <title>Transcription of Letter: T-S NS J120 + T-S Misc.28.11</title>
    </head>
    <body style="max-width: 860px; margin: auto">
        <h1>Transcription of Letter: T-S NS J120 + T-S Misc.28.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00120/canvas/1">
                    
                    
                    
                        <h3>}</h3>
                    
                        <ol>
<li>אללה ואדסהם עליה וכאן מן איאם גרא בין שבת ובין</li>
<li>אלצביה כלאם ואשרף עלי אלטלאק מא זלת אלטף בה</li>
<li>ובאכותה אחיאהם אללה מא קצרו ויגב עליך חרסך אללה</li>
<li>מכאתבתהם ושכרהם עלי מא פעלו ואצלחת אלאמר</li>
<li>כמא פי אלנפס והם בכל נעמה תטמן קלבך מן הדא אלסבב</li>
<li>פאנא לך הונא אכתר מן כל אך וצדיק לאן פצלך עלינא</li>
<li>ועלי כל מן טרק מצר אללה יגעלך אבדא עלי הדה אלצפה</li>
<li>ומוצל הדא אלכתאב הו רגל חזן מן אהל אלאנדלס עני מנגלי</li>
<li>מן בלדה ומעה אטפאל אצלחנא לה ענדנא שוי ועול עלי</li>
<li>אלדכול אלי מצר והו אנסאן עפיף מנקטע אללסאן וסאלנא אן</li>
<li>אכתב לה לאנסאן פיה יראת שמים וזריזות פמא כטר</li>
<li>מבאלי מתל סידי אלשיך חרסה אללה אסאלה יפעל מעה</li>
<li>מא הו אהלה כמא גרת עאדתה אלגמילה מע כל עובר</li>
<li>ושב פהו מסתחק ומא יפעל //כיר// פי אגל מנה ויכאתב</li>
<li>מולאי אלחבר אלמעולה לאגלה יכון יתעצב מעה לשם</li>
<li>שמים ומא כאן לסידי אלשיך מן חאגה ישרפני</li>
<li>קצאהא ולא ידעני מן כתבה פי כל וקת פאני</li>
<li>אסר בחלך כצצתה באפצל אלסלאם</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ועלי אלאכוה אחיאהם | אללה בניה אלסלאם | ועלי סידי</p>
<p>אבו | אלפצל אלפרנס | ועלי ולדה | אלסלאם | ועמי יכצך | אלסלאם</p>
                    
                </div>
            
        </section>
    </body>
</html>
