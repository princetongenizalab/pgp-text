
<html>
    <head>
        <title>Transcription of Letter: L-G Ar. II.129</title>
    </head>
    <body style="max-width: 860px; margin: auto">
        <h1>Transcription of Letter: L-G Ar. II.129</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4034/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>. . . . . . . . . .]ולדהא אברהים</li>
<li>. . . . אט]אל אללה בקאהא וגעלני</li>
<li>פדאה]א [וכ]אן להא וליא ונאצרא אן שא אללה</li>
<li>אלדי אעלמך בה לא תסאלי מא עלי קלבי</li>
<li>מן אל[שו]ק ואלוחשה וכאני גריבה לוחשתי</li>
<li>מנך ומן אכתי ולא תסאלי מא חל עלי[נא</li>
<li>וקעת בנתי מן פוק אלרואק אלי אלקאעה</li>
<li>וכדלך אבו אלחסן ולטף אללה תעאלי ולם</li>
<li>יציבהם ש ושכרת אללה עלי דלך</li>
<li>וגיר דלך לא תסאלי מא חל עלינא</li>
<li>מן ציד מארת ענד אלדיין תכתב</li>
<li>עליך פרץ אולאדהא ותקאתלת</li>
<li>מעה והי משגולה תחב תתזוג</li>
<li>גלאם אבן מצבאח קאל לה אלדיין</li>
<li>אן כנתי ממלוכה פתתזוגיה</li>
<li>קאלת אנא נכון ממלוכה ואבנהא</li>
<li>מא זאדה מעלמה כרי והם ישתכו</li>
<li>מן גלא אלקמח ואללה אללה סאעה וקופף</li>
<li>עלי האדה אלאחרף תנפדי אלחלק</li>
<li>בתאעי מע בנת כאלך סת נסרין</li>
<li>ואלוצט תביעיה פי קוץ ותכבי</li>
<li>עלי מה ותסתעמלי בתמנה</li>
<li>אטראף לאבו אלחסן ולא תתואנאי</li>
<li>פי אלחלק פיביע אלוצט ולסלאם</li>
<li>ותבוסי עינין אם אסמאעיל אכתי</li>
</ol>
                    
                </div>
            
                <div data-canvas="https://geniza.princeton.edu/documents/4034/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>ותקולי להא יאכתי תכסלי תכלי</li>
<li>זוגך יכתב כתאב יעלמני</li>
<li>אכבארך וחק אלקצ(?) סמעי מא גרא</li>
<li>ואסאני פתנפדי תעלמיני באכבאר/ך/</li>
<li>ואכבאר ואלדתי ואנא אבראהים</li>
<li>נקבל ידיין אלשיך אבו אלחסן וואלדה</li>
<li>ואולאדה ואנא לאים לה מא האכדא</li>
<li>כאן ביננא ולא האדא אלדי אוציתך</li>
<li>פאיש מא עמלת מעהא מענא</li>
<li>תעמלה ואלסלא עליך ועלי ואלדתך</li>
<li>ואכואנך וואלדך וכדלך אם אסמאעיל</li>
<li>ואולאדהא וסת זהר אפצל אלסלאם</li>
<li>יא שיך אבו אלחסן תתפצל תסאל</li>
<li>ען אלשיך אבו אלרביע סלימאן</li>
<li>וולדה אבראהים וואלדתה וסאיר</li>
<li>מן ענדה ואלסלאם עליך ועלי כל מן</li>
<li>ענדך</li>
</ol>
                    
                </div>
            
                <div data-canvas="https://geniza.princeton.edu/documents/4034/iiif/canvas/3/">
                    
                    
                    
                        <h3>Verso, Judaeo-Arabic address:</h3>
                    
                        <ol>
<li>אלי סוק אלצאגה דכאן אבו [אלחסן</li>
<li>אבראהים אלמגרבי מ[</li>
</ol>
                    
                </div>
            
                <div data-canvas="https://geniza.princeton.edu/documents/4034/iiif/canvas/4/">
                    
                    
                    
                        <h3>Verso, Arabic-script address:</h3>
                    
                        <ol>
<li>الى مصر الى سوق الصاغة يسلم لابو</li>
<li>الحسن ابن ابراهيم المغربي . . .</li>
</ol>
                    
                </div>
            
        </section>
    </body>
</html>
