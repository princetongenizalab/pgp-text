
<html>
    <head>
        <title>Transcription of Letter: T-S NS J29</title>
    </head>
    <body style="max-width: 860px; margin: auto">
        <h1>Transcription of Letter: T-S NS J29</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00029/canvas/1">
                    
                    
                    
                        <ol>
<li>ולא עדם בקאה</li>
<li>שלום רב לאוהבי תורתיך ואין למו מכשול</li>
<li>וצלת [[כתב]] כתב אלמולי אלסייד אלאגל אלואלד</li>
<li>אלאעז אלאכץ אלמפצל אלמכרם אלמחתרם</li>
<li>אלמחסן אלמנעם אלמתפצל אדאם אללה</li>
<li>עלוה ואהלך עדוה וחסודה ואבאד שאנייה</li>
<li>וצדודה וקרן באלתופיק חלה ועקדה וקראתהא</li>
<li>ופהמת אשאראתהא מן גהה אלאטלאק אלי אלמלך</li>
<li>אלכאמל נצרה אללה פלולא אלשתי ואלא כנת</li>
<li>כרגת אלי עסכר אלמנצור אלמעטמי ואנגזת</li>
<li>ללמולי כתאב במא יצלח וקד סיירת גואב כתב</li>
<li>אלמולי כתב עדידה פיהא דכר דל[...] אלמול[י]</li>
<li>[......] ספר אלשתי וכלפתה וכא[......]</li>
<li>אלוקת אלצייק אלדי אתפק פיה קלה אלמעאש</li>
<li>וגלו אלסער פאללה תע יב(?)ארך [......ל.]</li>
<li>בנא בפצלה ואחסאנה ווצלת אנעאם מולאי אלואלד</li>
<li>דאמת סעאדתה ולא עדמת חיאתה אבדא</li>
<li>ואשגלת יא מולאי קלבי לכונך לם תדכר ואלדתי</li>
<li>פי כתבך וטיירת עקלי עליהא פאללה אללה</li>
<li>סאעה וקופך עלי הדה אלאחרף סייר לי כתאב</li>
<li>ערפני פיה איש אלסבב אן מא דכרתהא לי פי</li>
<li>כתבך פאללה יאמן כנפנא גמיע אמן</li>
<li>וקצדת אן אסייר למולי כתאב תוצלה אלי</li>
<li>אלאמיר סעד //אלדין// בן כוגרא פי קציה אלאטלאק</li>
<li>פאנך תעלם אן לי עליה כדמה ומא ינסאהא</li>
<li>וכאן ינגז לך אלאמר ויכפיך פי מא תריד</li>
<li>רגעת קרית כלפתך וכרוגך אנת איצא</li>
<li>פעסי בעד הדה אלאחרף יצלך אלכתאב</li>
<li>בכיר יכון בפצלה אן שאללה ואמא קולה</li>
<li>אן נסתגמע באלחכים עמראן ותאכד לי</li>
<li>מנה כתאב בוצולך אליהם פאלחכים אליום</li>
</ol>
                    
                        <h3>Right Margin</h3>
                    
                        <ol>
<li>כאחד העם לאן קטע אלסלטאן גאמכיתה ועזל אלמעתמד בעד דלך וצאר אמיר אלחג' ותולא מוצעה אלאמיר אלגרס כליל אלדי</li>
<li>כאן מתמאן דאר אלסולטאן פענד ולאיתה שאשוא אלגמאעה ווקפו אשתכוא אלנשיא באנה יאכד מנהם אלשחד פי אלאחכאם מן אלכצמין</li>
<li>ואנה אכד בסט אלכניסה ואלכתב אלדי פיהא פאמרה אלואלי בתסלימהם ואנסבוה אלי קלה אלמערפה פי אלאחכאם פכסר גמלה כבירה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00029/canvas/2">
                    
                    
                    
                        <h3>Verso</h3>
                    
                        <ol>
<li>וגאת פיה כתב בעד גראמה כתירה באלוצאה עליה</li>
<li>מא קנעה דלך אלי אנה קצד נפי צדיק אלרייס אלעתיק</li>
</ol>
<p>(תוספת בשוליים): פמא תם להם אמר אלי אלאן</p>
<ol>
<li>פלמא ערפת אלצפי מא דכרה אלמולי כדמה</li>
<li>וקאל לו גא כאן יריח ישראל מן הדא אלצער</li>
<li>אלעטים פלו אשתהית אלכרוג' מא גלבת לאן</li>
<li>אלצאחב אמרה נאפד' ואצחאבנא אלשיך</li>
<li>אלמהדב /א/בו אלתנא אלגמיל אלפאצל אלנביל</li>
<li>אלסייד אלאציל יכדמה וכדלך אלשיך</li>
<li>מכארם בן אלאמשאטי פלו קצדתהם אגאבוך</li>
<li>ומא כאנו ירדוך וכאנוא יקצדוך פי דלך</li>
<li>מע מא אן סמעת אן מן כאן קדם מן אלשאם</li>
<li>מא יעזה ואן מא יעזה אלא אהל //אלבלד// נפסהם</li>
<li>פאללה נסאל אלכיר מן ענדה פהו מעדנה</li>
<li>פאללה לא יכייבנא מנה אמן ולא תגפל ען</li>
<li>מא דכרתה לך יא מולאי פי אן תהיי לי שי</li>
<li>ינפע אלכבז [ ]</li>
<li>אלשהוה ללטעאם [ ]</li>
<li>ואהל אלבית יקבלון אלארץ בין ידיך</li>
<li>ויכצוכם באפצל סלאם [ ]</li>
<li>ואחסאנהם וכדלך ואלדהא וואלדתהא [ ]</li>
<li>יכצוכם באתם סלאם וידעוא אל[י] אללה תע</li>
<li>ב[...]ם וגמע שמלנא בכם [ ]</li>
<li>בכדמתכם פאללה יקרב [ ]</li>
<li>מן אלמהאלך פי אלטרקאת ואלמסאלך [.]מן</li>
</ol>
                    
                        <h3>Right Margin</h3>
                    
                        <ol>
<li>מן כל בד בעד תקביל מואטי קדמין מול[אי אלו]אלד יכץ</li>
<li>נפסה באתם סלאם וכדלך ללסת אלואלדה ואלאכת אלכבירה</li>
<li>ואלאך אבי אלברכאת מכצוצין באלסלאם וכץ עני גמיע</li>
</ol>
<p>(בצד): אלאצחאב באלסלאם ושלום רב.</p>
                    
                </div>
            
                <div data-canvas="https://geniza.princeton.edu/documents/4312/iiif/canvas/1/">
                    
                    
                    
                        <h3>Footnotes
Recto</h3>
                    
                        <ol>
<li>תהילים קיט, קסה.</li>
</ol>
<ol>
<li>אלמלך אלכאמל: הסולטאן האיובי (1218-1238). מכאן שהסולטאן האיובי נהג להעניק שכר או קצבה לנושאי משרות בקהילה היהודית.</li>
<li>החג: במקור – 'אלשהר'[=החודש] ותורגם על פי הקונטקסט. אולי הכוונה לחודש הרמצ'אן.</li>
<li>הצבא: אבו זכרי, כותב המכתב, שהיה רופא במקצועו, שימש ככל הנראה כרופא בצבאו של אלמלך אלכאמל. ראו מוצקין, א, עמ' 33.</li>
</ol>
                    
                </div>
            
                <div data-canvas="https://geniza.princeton.edu/documents/4312/iiif/canvas/2/">
                    
                    
                    
                        <h3>Verso</h3>
                    
                        <ol>
<li>אלצפי: אולי הוא העבד המשוחרר הנזכר בשורה הקודמת.</li>
</ol>
<ol>
<li>אלשיך' אלמהד'ב אבו אלת'נא: היה רופא באלכסנדריה, מידידיו של אליה בן זכריה. נזכר בתעודה נוספת: TS 13 J 24.10, וכן כמי שהפך את ביתו להקדש. ראו גויטיין, חברה, ב, עמ' 421 ( מס' 92 ,94).</li>
</ol>
                    
                </div>
            
        </section>
    </body>
</html>
