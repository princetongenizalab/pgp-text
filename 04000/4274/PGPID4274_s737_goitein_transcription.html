
<html>
    <head>
        <title>Transcription of Letter: T-S 8J16.19 + T-S NS 323.13</title>
    </head>
    <body style="max-width: 860px; margin: auto">
        <h1>Transcription of Letter: T-S 8J16.19 + T-S NS 323.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00019/canvas/1">
                    
                    
                    
                        <h3>T-S 8J16.19
Address</h3>
                    
                        <ol>
<li>מולאי אלשיך אלגליל אבו סעד כלף</li>
<li>בן סלאמה נע</li>
<li>אדאם אללה סלאמתה וסעאדתה</li>
</ol>
<ol>
<li>שאכרה נסים בן סלאמה נע</li>
</ol>
                    
                        <h3>Body</h3>
                    
                        <ol>
<li>כתאבי] אלי //מולאי// אלאלשיך אלגליל אטאל אללה בקאה</li>
<li>ואדאם עזה ותאיידה ונעמתה בעד מדה</li>
<li>טוילה . . . . . . . . דלך פענד וצול</li>
<li>. . . . . . . . . . . . . . וסרני</li>
<li>מערפה כברה וסלאמת[ה . . . . . . .</li>
<li>דכר מולאי באן א[נפ]ד לה קנטאר זביב</li>
<li>וויבה ארז וויבה סמסם וקד א . . . ת יום</li>
<li>כתאבי הדא אליה באן אחצל לה אלזביב</li>
<li>ויכון צחבה מוצל כתאבי הדא פלם אגד</li>
<li>שי יצלח אלא מקארב פאנא במשיה אללה</li>
<li>אחרץ פי תחצילה פי הדא אלאסבוע</li>
<li>ואנפדה אליך מע אלארז ואלסמסם</li>
<li>כדלך סוא(?) אכד מן מולאי אלשיך אבו עמראן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00323-00013/canvas/1">
                    
                    
                    
                        <h3>T-S NS 323.13</h3>
                    
                        <ol>
<li>בקיה אל|ארז אלדי דכר מוסי מן אלגרב</li>
<li>פדא סער גייד . . | . . ואלא א . . . . .</li>
<li>וקד כנת סאלת מולאי אדא כתב לי כתאב</li>
<li>לא יכון אלא בכט עבראני ואלסבב פי דלך</li>
<li>אעזאז חואיג מולאי ענדי לאני מא</li>
<li>אקרא אלערבי פאדא וצל כתאב אחתאג</li>
<li>אמצי בה למן יקראה עלי תם אנסא</li>
<li>אגראצה פי אלוקת ואכאף אן יכון פיה</li>
<li>[. . . . . . . . . . . . . . . . . . . . . . . .</li>
<li>. . ן פי מא בעד לא יכון אלא עבראני</li>
<li>אקראה לנפסי ואלבלג פיה אלגרץ ואת. . . .</li>
<li>פיה אלנפס . . . . . . . . .מולאי . . . . .</li>
<li>תטיב בה נפסי אן גמיע מראכב אל</li>
<li>מהדיה פי הדה אלסנה עדאד בתעדיר</li>
<li>אסנה . . . . .עזיהא אנהא . . . . . .</li>
<li>א.דב עדד פאסאל אללה תעאלי תמ. . . .</li>
<li>פאללה ואחסאנה עלינא ויעידהא אלינא</li>
<li>.למא . .ע עלינא והו עלי מא ישא</li>
<li>קדיר כצצת מולאי באגל אלסלם ועלי מולאי</li>
<li>אבי אלפרג הבה אללה אפצל אלסלם</li>
</ol>
                    
                </div>
            
        </section>
    </body>
</html>
