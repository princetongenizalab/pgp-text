
<html>
    <head>
        <title>Transcription of Legal document: L-G Misc. 113 + L-G Misc. 115</title>
    </head>
    <body style="max-width: 860px; margin: auto">
        <h1>Transcription of Legal document: L-G Misc. 113 + L-G Misc. 115</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-LG-MISC-00113/canvas/1">
                    
                    
                    
                        <h3>f. 113</h3>
                    
                        <ol>
<li>] שהאד[תה וכ]ט ידה אכר הדא [אלשטר] אן חצר בין ידינא ר יוסף בר יצחק נע לדא. אלפאסי והו פי צחה</li>
<li>עקלה] וגואז אמרה טאיע גיר כארה לא [מגבור] ולא מקהור ולא עארץ דכל עליה אלדי ידכל עלי בני אדם פי אלאגסאם</li>
<li>מן אל]מרץ ולא גיר דלך מן גמיע מפס[דאת אלש]האדאת אלא באכתיאר מנה וטיבה נפס וקאל לנא אשהדו עלי</li>
<li>ואקנו מני מ]עכשיו ואכתבו בכל לישאני דזכואתא ואכתמו דאלך ליכון עליי חגה וותאק לליום ומא בעדה פי חיאתי</li>
<li>] אסמהא סת אלחסן אלתי רזקתהא באלאסכנדריה מן סת אלעשיר זוגתי</li>
<li>] גיאד מצריה ענד ר מבחר הכהן בר יעקב נע והי היבה מני להא וצדקה</li>
<li>] וקד אצפת אליהא איצא אלבצאעה אלתי צחבה ר יוסף בר אפרים נע בר יהבוי</li>
<li>]די ופקה אללה תעאלי וצח פי אלבצאעה ורגע פיה לאמאנתה ודינה אמא דינאר או מאיה</li>
<li>]מע אלמאיתין דינא[ר אל]מדכורה פוק ותכון אלגמיע להא אעני אבנתי סת אלחסן</li>
<li>].אל. .א. . . . . .ן פרט איתארי למצאלחהא כתבת הדא אלשטר בכט ידי</li>
<li>] סת אלחסן פאן וגד פיה תחריף או תקציר ען בלוג אלפצאחה אלדי תכת[[.]ב]</li>
<li>]א ל[. . . . . .] ללצביה ואמהא אבצר באחואלהא ואנצר פי אמורהא ואשפק עליהא מן</li>
<li>] ומן בעד ופאתי אן לם תתזוג אעני זוגתי סת אלעשיר בנת ברהון נע פאן כאנת אבנתי</li>
<li>]. .[. . . . .]. . . . . . .אלמאל אלמדכור וטלב מן הדא אלמאל אפילו פרוטה אחת לא</li>
<li>] אלמאל אלמדכור אלמאיתין דינאר אלתי ענד ר מבחר הכהן</li>
<li>בר יעקב נע מע אל [ ]תי סת אלחסן אל [</li>
</ol>
                    
                        <h3>f. 115</h3>
                    
                        <ol>
<li>מדכורה לאני קד געל[ת . . . . . . . . . . . . . . . . . .]. . . . . . ותעיש מנהא לאנהא טאענה פי אלסן</li>
<li>צעיפה אלקדרה ואנא איצא רגל [כ]תיר אלאספאר ומא אדרי מא יטרא עליי פאן קצי עלי במות פי . . . . . . .[. . . .</li>
<li>אללה עלי בני אדם ומאתת אבנתי בעד וראתי וגא ולדי ינבת וטלב הדא אלמאל פתאכד זוגתי סת אלעשיר . . . . . . .</li>
<li>מן הדא אלמאל סבעין דינאר גיא[ד מצריה ואזנ]ה והו צדקה מני עליהא ויאכד איצא ולדהא יוסף בן אסמאעל בן אלכנזי</li>
<li>תלאתין דינאר גיאד מצריה ואזנה יתעיש ב[הא והי] איצא צדקה מני עליה לא רגוע לי פיהא יציר מא יכרג מן הדא אלמאל אל</li>
<li>אלמדכור לאום וללצבי מאיה דינאר צדקה [ל]הם פטיבה נפסי ומא אתבקא מן אלמאל יתסלמה ולדי . . . . . . .</li>
<li>אלמדכור אלמסתחק ללוראתה פאן קצא אללה תעאלי עלי באלכמות(!) ומאתת אבנתי בעדי ובקאת זוגתי סת אלעשיר פי נאמנת</li>
<li>פי גמיע מא תקול ומא אלי ענדהא לא אתאת . . . . . ולא מא תעלק אליהא מן גמיע אלמטאלבאת ולא תרכ[ת] ענדהא שי</li>
<li>וקד אבריתהא ברא כאמלה מן גמיע מטאלבת אלנאס ומן מטאלבת ולדי ינבת ומן מטאלבת כל וארת . . . .</li>
<li>ולא לאחד עליהא סביל לא לולדי ולא לגירה ולא לבן עמי ולא לאחד מן גמיע אלמכלוקין לא קריב ולא בעיד ולא נסיב ולא</li>
<li>מטאלבה ולא עלקה ולא ילזמהא לא חרם ולא שבועה ולא כפיפהא ו[לא] תקילהא וליס לאחד יחאכמהא ולא יטאלבהא לא ולד</li>
<li>ולא גירה פאן כאנת אלאום לם תתזוג פי חיאת אבנתי ולם תדכור זיגה ותבקא תעיש מע אבנתהא פהו גמ. מנהא ואן</li>
<li>טלבת זואג ואראדת תתזוג מא להא תאכד מן אלמאל גיר מא פי כתבתהא אלמוכר לא גיר ויחתאט עלי אלצביין . . . .</li>
<li>ויתקאף אלמאל ללצביה אלי אן יגי אכוהא הו אבצר בהא ואנצר פיהא פאן מאתת אלצביה בעד מותי פמא בקי לי עלי אן</li>
<li>אמראה חכם אן אראדת תזוג ואראדת תבקא הי אלמתיכרה פי נפסהא ותאכד מן אלמאל מאכרה א. . . . .[. . .</li>
<li>. . . . . . . . . . .]הא והי ס דינאר אלמדכורה פוק לא רגוע לי פיהא והי נאמנת כמא דכרנא פוק מ[. . . . . . . . . .</li>
<li>חרם ולא שבועה וקד אבר[תהא בראה] כאמלה כמא דכרנא פוק ומא אתבקא מן אלמאל יתסלמה [. . . . . . . . . . . . . . .</li>
<li>ינבת מא להו עלי אלאמראה זוגתי אלתי אסמהא סת אל[עשיר] בנת ברהון נע סביל מן גמיע אל[. . . . . . . . . . . . . . . .</li>
<li>חגה יחתג לעיהא בה מן גמיע אלחגג לאני קד אבריתהא וגעלתהא נאמנת בדיבורה [. . . . . . . . . . . . . . . . . . . . .</li>
<li>ינבת פקד וגהת לה סהמה צחבת אולאד כאלי אלואחד מנהם אסמה דיון בן מימון נע [. . . . . . . . . . . . . . . . . .</li>
<li>עשרה קנאטר לאך אי שי מא רזה אללה תעאלי פיהא יתסלמה ואלתאני יונס בן כאלי .[. . . . . . . . . . . . . . . . . .</li>
<li>וגהת לה איצא צחבתה עשרה קנאטר פלפל אי שי מא רזקה אללה תעאלי פיהא יתסלמהא [. . . . . . . . . . .</li>
<li>ולא אעתראץ לא אכת ולא קריב ולא נסיב אלא לם וכאצת. מא רזקה אללה תעאלי פי גמיע [. . . . . . . . . . . . . . .</li>
<li>בינהם ואקאמת בינהם וליס ללאך עלי אלאכת סביל ולא ללאכת עלי אלאך סביל ושהד [. . . . . . . . . .</li>
<li>מנה קנין גמור בכל מא דכתיב ומפרש לעילא בביטול כל מודין ותנאים במנא [דכשר לקנות בה</li>
<li>וכאן אלקיום פי יום כלון מן שהר תמוז אלדי מן סנה ארבעה אלאף ות[מאניה מאיה</li>
<li>ותסעה וכמסין שנה לבריאת עלמא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-LG-MISC-00113/canvas/2">
                    
                    
                    
                        <h3>verso</h3>
                    
                        <ol>
<li>שהדותא דהות ב[אנפ]נא אנן שהדי דחתמות ידנא לתחתא כן הוה חצר אלינא מר ור ע[רוס] בר מר ור יוסף [וקאל לנא</li>
<li>באנה מתוגה באלספר אלי דיאר אלמגרב בבצאעה ביני ובין שריכה(!) מר ור סבאע אללאדקי ובין [. . . .</li>
<li>זאיד נאקץ פי אלדכאן ובדלך שטר מכתתב והדא שטר מקצוד עלי מא אקולה ודלך אנני ק[ד]</li>
<li>ולית סאיר אמורי פי גמיע מא אמתלכה מן עין וערץ ורבע אלי זוגתי סת אלכל בת מר ור אברהם אל. . . .</li>
<li>בן טיבאן וגעלתהא מהיום ולאחר מיתה כפילה ולדי אלדי רזקתהא מנהא אן ואלעיאד באללה . .[. . .</li>
<li>דהמני אמר וא חצר אגלי כאן גמיע מא אמתלכה מן עין וערץ ורבע מוהוב להא מחמת [. . . .</li>
<li>מיתה תרבי אלולד חיתמא תותר ותגהז ותעמל מא תותר ותזוג כמא תשא ומא [. . . . . .</li>
<li>לסאיר וראתי מן ולד וגיר ולד עליהא אעתראץ פי שי ממא תפעלה וליס לאחד אל[בתי</li>
<li>דינים אלאחתגאג עליהא אד קד געלתהא מהיום ולאחר מיתה נאמנת ב[. . . . . . . . .</li>
<li>כשני עדים כשרים נאמנים ליס לאחד מן סאיר וראתי קד[. .].כ[. . . . . . . . . . . .</li>
<li>ולא אסתחלאפהא בימין מן סאיר צנוף אלאימאן ואפילו על ידי גלגול וא[. . . . . . . . . . . .</li>
<li>וכתבה להא [הדא אל]כתאב ליכון בידהא //וביד וראתהא בעדהא// אריך ושריר וקיים ומחזק דיזכון ביה [. . . . . . . . .</li>
<li>לעלם לא כאלאסנאדאת ולא כמצאדיר אלכתב אלא כאוכד ואתקן מא צטרוה(!) רבו[תינו</li>
<li>פי מתל דלך וקד אבטלת מן אלאן כל מודע וכל תאויל געלתה או געלה לי גירי .אפסך</li>
<li>שי מן הדא אלכתאב כתיקון חכמים וקנינא מן אלשיך אבו אלאפראח מ ערוס בן</li>
<li>מר ור יוסף נע לזוגתה סת אלכל דא בת אברהם במנא דכשר למקניא ביה ושהדנא[. .</li>
<li>כתבנא וחתמנא ויהבנא לסת אלכל דא [.]להוי בידו לזכו ולראיה . . . . .</li>
</ol>
                    
                        <h3>right margin, straight lines, at 90’ to main texts</h3>
                    
                        <p>ואן ואלעיאד באללה וחס ושלום</p>
<p>לאן אבנתי אגלהא כ. אלגמיע</p>
<p>. . .]אמתלכה לוא. . . .[.]א אדקד געלה .ל[. .] ושלום</p>
                    
                </div>
            
        </section>
    </body>
</html>
