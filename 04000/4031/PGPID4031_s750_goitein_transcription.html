
<html>
    <head>
        <title>Transcription of Letter: CUL Or.1081 J8</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1081 J8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01081-J-00008/canvas/1">
                    
                    
                    
                        <ol>
<li>בש רח</li>
<li>אשריכם זורעי על כל מים משלחי רגל ה והח</li>
<li>אשרי שומרי משפט עושה צדקה בכל עת</li>
<li>ציון במשפט תפדה ושביה בצדקה</li>
<li>אעלם מואלי אלדיאנין נר ואלגמאעה ברוכים</li>
<li>יהיו אנני מרה צעיפה האלכה וכאן לי רדא</li>
<li>אסתתר בה ענד אלדכול ואלכרוג פאחתגת</li>
<li>אנני מצית אלי אלבחר אגסלה פגפלת ענה</li>
<li>פסרק לי ומא בקי לי שי אלבסה ואנא וגעה</li>
<li>אלעין ומא יעלם מא אנא פיה אלא אללה תעאלי</li>
<li>פלא תגפלו עני ואעמלו לי שי אשתרי</li>
<li>בה אזאר אסתתר בה וכמא כנת פי עא[פיה</li>
<li>פמא אחתגת אלי אלנאס ולם אכסר וגהי</li>
<li>אלי אחד הקבה יכפיל שכרכם ויהיה</li>
<li>בעזרכם ויסתירכם בסתר כנפיו</li>
<li>ואל יטלטלכם מזוייתכון וימציאכם</li>
<li>חן וחסד ורחמים בעיני אלהים ואדם</li>
<li>ושלומכ[ם יג]דל לעד נצח [. . . . .</li>
</ol>
                    
                </div>
            
        </section>
    </body>
</html>
