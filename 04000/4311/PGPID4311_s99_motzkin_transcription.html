
<html>
    <head>
        <title>Transcription of Legal document: T-S NS J299</title>
    </head>
    <body style="max-width: 860px; margin: auto">
        <h1>Transcription of Legal document: T-S NS J299</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00299/canvas/1">
                    
                    
                    
                        <ol>
<li>חצרנא נחן אלשהוד במא יאתי ביאנה פי הדא</li>
<li>אלזכרון וכאתמנא באכרה יום אלארבעא אלסאבע</li>
<li>עשר מן אדר משנת אלפא וחמש מאה ותלתין</li>
<li>ושית שנין לשטרות בפסטאט מצרים דעל נילוס</li>
<li>נהרא מותבה רשותיה דאדוננו נגידנו אברהם הרב</li>
<li>המובהק הנגיד הגדול ירום הודו ויגדל כבודו פי</li>
<li>סוק מצר ובידנא מכלף ומנדיל כם מטרז אביץ ונקאב</li>
<li>כאן סלמה לנא מן אמרנ[א] אן ננאדי עליהם ונשורהם</li>
<li>פי אלסוק ומהמא אגאבוא [נ]שאור עליה [וס]למנאהם</li>
<li>ללמנאדי ואגתהד חק אלאגתהאד בחצרתנא</li>
<li>באלנדא פגאב אלמכלף ארבעין דרהמא באלדלאלה</li>
<li>ואלמנדיל אלכם אלמטרז בעד ביאן קרץ פיה</li>
<li>סתה עשר דרהמא באלדלאלה וגאב אלנקאב [א]חד</li>
<li>ועשרין דרהמא באלדלאלה אלגמלה סבעה וסבעין דרהמא</li>
<li>פרדינאהם אלי אלמנאדי איצא וחרג עליהם</li>
<li>פלם יגיבוא אכתר מן דלך ובדלך כתבנא כטוטנא</li>
</ol>
                    
                </div>
            
        </section>
    </body>
</html>
