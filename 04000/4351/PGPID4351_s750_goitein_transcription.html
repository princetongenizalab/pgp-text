
<html>
    <head>
        <title>Transcription of Legal document: CUL Or.1080 J43</title>
    </head>
    <body style="max-width: 860px; margin: auto">
        <h1>Transcription of Legal document: CUL Or.1080 J43</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://geniza.princeton.edu/documents/4351/iiif/canvas/1/">
                    
                    
                    
                        <ol>
<li>כתאבי אטאל אללה בקא מולאי אלשיך</li>
<li>ואדאם עזה וסעאדתה וסלאמתה ונעמתה</li>
<li>ען] חאל סלאמה ועאפיה ושוק אליך שדיד אללה</li>
<li>יסאהל קרב אלאשתמאע ברחמתה אנה ולי דלך</li>
<li>ואלקאדר עליה אן שא אללה מן יכין בן אלעזר מן</li>
<li>מניה זפתא אלי אלשיך אבו אלחסן ואלי אבו אלמנא</li>
<li>יקריהם אלסלאם ויקול להם אן יסלמו ארבע[ה</li>
<li>אלנאניר(!) אלי יוסף אלמקדסי בן עלון תמן אלעלך</li>
<li>אלדי ענדהם ואלמכלאה אלדי פיהא אלקטעה אלעלך</li>
<li>ואלצורה אעלמה אני קד אקנית מן רוחי בקנין גמור</li>
<li>בכלי הכשר אנכם אבריא מן אחריות הדיך אלדנאניר</li>
<li>מן בעד אן יקבצהא מנכם יוסף אלמדכור ואן</li>
<li>קבצה קבצי ואני קד מלכתה ארבע אמות</li>
<li>קרקע חלקי בארץ ישראל</li>
<li>אברהם בר נתן נע</li>
<li>. . .לס בר מברך ננ</li>
<li>. .</li>
</ol>
                    
                </div>
            
        </section>
    </body>
</html>
