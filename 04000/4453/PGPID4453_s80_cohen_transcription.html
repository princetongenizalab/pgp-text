
<html>
    <head>
        <title>Transcription of Letter: T-S 18J2.3</title>
    </head>
    <body style="max-width: 860px; margin: auto">
        <h1>Transcription of Letter: T-S 18J2.3</h1>

        <p>Mark Cohen, <a href="https://www.nli.org.il/he/articles/RAMBI000352852/NLI">"The Jewish Community of Ascalon Between the Palestinian Gaonate and the Office of Head of the Jews in Egypt‎"</a> (in Hebrew), <em>Shalem‎</em> 3 (n.p.: Yad Izhak Ben Zvi / יד יצחק בן-צבי, 1981), 93-118.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00002-00003/canvas/1">
                    
                    
                    
                        <ol>
<li>בשמ רחמ</li>
<li>וצל כתאב כגק מרנא ורבנא עלי הכהן הפרנס נאמן בית דין אטאל אללה בקאה</li>
</ol>
<p>ואדאם ת[איידה ונ]עמאה וחרס</p>
<ol>
<li>חובאה וכבת באלדל חסדתה ועדאה עלי שוקא מני אליה ותטלעא לודודה פסרני</li>
</ol>
<p>ואבהגני מא אשתמל עליה</p>
<ol>
<li>מן שמול אלסלאמה וסבוג אלנעמה ענדה ושכרת אלמנעם עלי דלך כתירא ולם</li>
</ol>
<p>ידכר שיא מן שוקה אלא וענדי</p>
<ol>
<li>מא יצאהיה ויזיד ענה ואלי אלבארי סובחאנה ארגב אן יסהל מראם אלאגתמאע</li>
</ol>
<p>עלי אסעד חאל וארכא באל</p>
<ol>
<li>בגודה ומגדה וכן יהי רצון ואמא מא אגראה פי מעני מר אברהם החזן שצ</li>
</ol>
<p>וקולה עני אני כנת שכרתה</p>
<ol>
<li>במצר פמא כאן שכרי לה וסכותי ענה אלא מע מא אנה יעלם אן מא מן נובה</li>
</ol>
<p>אסאיה פעלהא מעי סעד</p>
<ol>
<li>אלא וכאן הו מסאעדה עליהא אלא אנני בעלם אללה קצדת לה אלכיר וצלאח</li>
</ol>
<p>אלחאל ווצלת אלי עסקלאן ונפסי קויה</p>
<ol>
<li>אן אלגמאעה מחבין לה ומותרין למא כ[נ]ת ראיתה בידה מן שהאדאתהם פוגדת</li>
</ol>
<p>ענדהם בצד דלך למא א[ת]צח</p>
<ol>
<li>להם ענה בעד מסירה מא לא יחסן שרחה חתי אן כל מן עלם נובתה מנהם יחרג</li>
</ol>
<p>עלי נפסה אן רציה מקדם</p>
<ol>
<li>מעמא אן דלך לם יתבת בחגה וכנת כל וקת אתלטפהם ואקול אנה אצלח מן אלגיר</li>
</ol>
<p>וליס פיכם למקדם סואה</p>
<ol>
<li>וחרצת אן לא ינפדו פיה כתאב פלם יקבלו מני דלך חתי וצל כתאבה מן מצר</li>
</ol>
<p>אלי אהלה יקול פיה לא</p>
<ol>
<li>תחפלו במן וצל מן ענד סידנא הנשיא יהי שמו לעולם ולא תלתפתו אלי מא</li>
</ol>
<p>יקולונה פמא כרגו מן חצרתה</p>
<ol>
<li>אלא הארבין ואנא וסעד ואצלין בכל מא יסרנא פקלת ללגמ[אע]ה לו כנא</li>
</ol>
<p>הארבין מא וצל עלי אידינא כתאב</p>
<ol>
<li>הדרת הנשיאות תשמר לעד וחמל[נ]י קולה דלך אן אסאעד אלגמאעה עלי מלתמסהם</li>
</ol>
<p>פיה לאני דאפעת</p>
<ol>
<li>פי אלאול מע כונהם מצרין עלי כראהיתה למא כאן גרי ביני ובינה פי</li>
</ol>
<p>אלצנאעה מעמא אנה לם יאכד</p>
<ol>
<li>ידי אלא עלי מראעה אלחזן אבי אלפרג שצ ובעלם אללה אן כנת קצדת לה צרר</li>
</ol>
<p>יומא קט ומא סבב דאהיה</p>
<ol>
<li>אלגמאעה לה אלא מא חכאה ענה טאהר בן כלף מע מא אן פי אלגמאעה אקואם</li>
</ol>
<p>יכרהו למא תקדם מן</p>
<ol>
<li>פעאלה מע סעד בן מנצור פי נובא הו יערפהא וענד וצול כתאב מולאי אלפרנס</li>
</ol>
<p>אדאם אללה תאיידה</p>
<ol>
<li>בדלת גהדי וחרצת כל אלחרץ אן יתדבר לה חאל פלם אסמע אלא מן יקסם ויקול</li>
</ol>
<p>אן הדא אלרגל אן אלזמנא בה</p>
<ol>
<li>לזמנא ביותנא ובאללה אלעטים פקד צעב עלי וקטע קלבי חית לם ינפעל מא</li>
</ol>
<p>רסמה מולאי אל[פ]רנס</p>
<ol>
<li>שצ מן תדביר חאל אלמדכור לאכנני מא אמלך קלוב אלנאס והו כבת אללה אעדאה</li>
</ol>
<p>אולא מן בסט</p>
<ol>
<li>עדרי פי דלך ומע הדה [א]לגמלה פאנא אחרץ לעל יתדבר לה חאל ומא אסתקר</li>
</ol>
<p>פ[ה]ו יצל פי כתאב</p>
<ol>
<li>אלגמאעה אלי הדרת הנשיאות תושמר לעד ואסל אנעאמה תשריפי במא יערץ ויסנח</li>
</ol>
<p>מן כדמה</p>
<ol>
<li>ומהמאתה פאני אסר בדלך כצצתה באתם אלסלם ומולאי אבו כתיר אחיאה אללה</li>
</ol>
<p>וגמע ביני ובינה</p>
<ol>
<li>בקרוב מכצוץ מני באתם אלסלם ואסלה ינעם עלי בנקל קדמיה אלי אברהים זריק</li>
</ol>
<p>אלצבאג ויכצה עני באלסלם</p>
                    
                        <h3>Margins</h3>
                    
                        <p>1. ויערפה אנני כתבת אליה עדה כתב 2. לם יצלני להא גואב יכץ עני</p>
<p>3. מרואן בן חסאן באתם אלסלם 4. ויעלמה אן כתאב אלכיאבר 5. קד חצל והו</p>
<p>יצלה צחבה 6.- צ[א]לח בן מסלם חרסה אללה 7. וחסון אב[ן א]בר[ה]ים</p>
<p>8. יכצה סלאמי ויע[למה] 9. אן תכת אלסקאל קד 10. חצל והו ענד חפא[ט]</p>
<p>11. בן מבארך מודע ומולאי 12. אלשיך [אבו] אלופא חפאט 13. ואולאדה</p>
<p>מכצוצ[ין] 14. באתם אלסלם ומערוף 15. וולדה אבי אלמנ[א] 16. חרסהמא</p>
<p>אללה מכצוצין מני באתם אל]סלם[ ואלשיך 17. אבי אלחסן עמאר ומולאי אבי</p>
<p>אלבהא מכצוצין 18. מני ב]א[תם אלסלם כאתבה יכצה וגמאעתה 19. באתם</p>
<p>]א[לסלם ועקב שלום ורחמים 20. ביום אלארבעא אלתאמן עשר מן כסליו</p>
<p>ישע רב</p>
<p>אברהם בר חלפון</p>
<p>בן נחום נג</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00018-J-00002-00003/canvas/2">
                    
                    
                    
                        <h3>verso
address</h3>
                    
                        <p>حضرة موﻻي الشيخ ابي الحسن علون شاكر اياديها ابراهيم بن</p>
<p>الفرناس بن يعيس الهاورني (!) خلف بن ناخوم</p>
<p>حرس الله عزها للفسطاط ان شاء الله عز وجل</p>
                    
                </div>
            
        </section>
    </body>
</html>
