
<html>
    <head>
        <title>Transcription of Legal document: T-S NS 320.22 + CUL Or.1080 J121</title>
    </head>
    <body style="max-width: 860px; margin: auto">
        <h1>Transcription of Legal document: T-S NS 320.22 + CUL Or.1080 J121</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00121/canvas/1">
                    
                    
                    
                        <h3>CUL Or.1080 J121 Recto</h3>
                    
                        <ol>
<li><span lang="he">[..................] פיהא ואשתרי פי אלדכאן אלמדכורה מדה</span></li>
<li><span lang="he">סנה כאמלה מתואליה אלאשהר אולהא מסתהל חדש תמוז מן אלסנה</span></li>
<li><span lang="he">אלמדכורה פי צדר הדא אלכתאב וענד אנקצא הדה אלסנה אעמל חסאבי</span></li>
<li><span lang="he">[פי] מא סהלה אלכאלק תעאלי מן פאידה בעד אכראג ראס מאלנא גמיע כאן</span></li>
<li><span lang="he">לי אנא משה הכהן מן דלך אלתלתאן וללשיך אבי אלפצל מר מבורך הפרנס</span></li>
<li><span lang="he">דנן אלתלת וכדלך ואלעיאד באללה אן כאן תם צד אלפאידה פאן אראד אבקא</span></li>
<li><span lang="he">אלשרכה כמא נחן אסתמרנא עלי דלך ואן אראד אלפרקה יצבר במאלה</span></li>
<li><span lang="he">אלתמאנון דינ מדה שהרין לא נצה לה ויאכדה וקד אשרטת אנא משה</span></li>
<li><span lang="he">הכהן עלי אלשיך אבי אלפצל מר מבורך הפרנס דנן אנני נאמן כשני</span></li>
<li><span lang="he">עדים כשרים נאמנים פי גמיע מא אקולה מן אלפאידה ליס לה עלי</span></li>
<li><span lang="he">פי דלך ימין מן סאיר צנוף אלאימאן תקילהא וכפיפהא ואפילו על ידי</span></li>
<li><span lang="he">גלגול בל אן עגז ואלעיאד באללה ראס מאלנא שי כאן אלחכם ביני ובינה</span></li>
<li><span lang="he">פי דלך וליס לאחדנא אן ינפצל מן צאחבה מדה הדה אלסנה בל לכל&nbsp;</span></li>
<li><span lang="he">[מנא אן] ישעבד צאחבה אלי תמאם הדה אלסנה אלדי הי מדה אלשרכה</span></li>
<li><span lang="he">[......וקבלת אנא] משה הכהן עלי נפסי מן אלאן הימנותא דשמיא אן</span></li>
<li><span lang="he">[.................א]לשאן לנא גמיע ולא אבקי מגהוד</span></li>
<li><span lang="he">[....................] גמיע מא יחצל לי מן פאידה</span></li>
</ol>
                    
                </div>
            
                <div data-canvas="https://geniza.princeton.edu/documents/4253/iiif/textblock/28114/canvas/1/">
                    
                    
                    
                        <h3>T-S NS 320.22 Recto</h3>
                    
                        <ol>
<li><span lang="he">שהדותא דהות באנפנא אנן שהדי דחתמות ידנא לתחתא  [.........]</span></li>
<li><span lang="he">בשבה דהוא עשרין ושיתה יומי בירח סיון דשנת אלפא וא[רבע מאיה ......]</span></li>
<li><span lang="he">שנין למניינא דרגיליננא ביה בפסטאט מצרים דעל נילוס [נהרא מותבה]</span></li>
<li><span lang="he">כן הוה חצרא אלינא אלשיך אבו אלפצל מר מבורך הפרנס סגלת[.....]</span></li>
<li><span lang="he">בר מר אברהם הידוע בן סברי נע ומר משה הכהן המכונה אבו ע[מראן בר]</span></li>
<li><span lang="he">מר מרדכי הכהן סט וקאל לנא אשהד[ו עלינא ואק]נו מנא מעכש[ו אכתבו]</span></li>
<li><span lang="he">ואכתמו עלינא בגמיע אלאלפאט [אלמ]חכמה ואל[מעאני אלמוכדה] ובכל לישאני</span></li>
<li><span lang="he">דזכואתא וסלמו דלך אלי כל מנא ליכון בידנא [לליום וב]עדה חגה וותאק</span></li>
<li><span lang="he">אננא מקראן ענד[כם] פי צחה מנא וגואז אמר [טאיעין] מן גיר קהר ולא</span></li>
<li><span lang="he">גבר [ולא אכראה ולא] סהו ולא גלט ולא עלה ב[נא מן מר]ץ ולא גיר דלך מן</span></li>
<li><span lang="he">גמיע מפ[סדאת אלשהא]דה אננא קד א[סתכרנא אלכאלק] תעאלי דכרה</span></li>
<li><span lang="he">ואשתרכנא [פי אלדכא]ן אלמרסומה ב...[...........] אלזיות וגיר </span></li>
<li><span lang="he">דלך ואכרגת [אנא] משה הכה[ן מן] פצל אללה [תע]אלי מן מאלי כמסון דינאר</span></li>
<li><span lang="he">דהבא עינא ואזנה מצריה [גיא]דא צחאחא ואכרג אלשיך אבו אלפצל</span></li>
<li><span lang="he">מר מבורך הפרנס דנן מן פצל אללה תעאלי מן מאלה תמאנון [דנא] דהבא</span></li>
<li><span lang="he">עינא מתאקילא ואזנה מצריה גיא[דא] צחאחא וצא[רת א]לגמלתאן </span></li>
<li><span lang="he">בידי אנא משה הכהן אביע [......................]</span></li>
</ol>
                    
                </div>
            
        </section>
    </body>
</html>
