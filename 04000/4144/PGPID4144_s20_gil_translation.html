
<html>
    <head>
        <title>Hebrew Translation of Letter: T-S AS 147.4</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S AS 147.4</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-AS-00147-00004/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד</li>
<li>את חסדיו לך ואל ימנע ממך מזל. לפני כן קיבלתי ממך מכתב</li>
<li>בשתי העתקות וכתבת בו שלא כתבתי לך מה הסתכם לזכותך</li>
<li>ומה מכרתי בשבילך ; ובין שאר דבריך אתה אומר 'שלא תאלץ אותי לבוא</li>
<li>ולא לאפוטרופוס'. חס ושלום, אדוני, שיהיה לי כדבר הזה ; לי היום</li>
<li>מהזמן שהצטרפתי לשותפות עם אנשים, שישים וכמה שנים,</li>
<li>ולא נודע שמישהו מינה נגדי אפוטרופוס ולא שקראו לי לפני הדיין,</li>
<li>ואיני חייב לאיש אף פרוטה, לא כסף ולא זהב, והלוא ידוע לך</li>
<li>יותר מכולם שהייתי מקבל בכל שנה מהשאם ומפסטאט</li>
<li>י' אלפי דינר בקירוב. הודע לי אם שמעת שמישהו מן הבריות</li>
<li>אומר: הוא חייב לי קיראט זהב. ודברים אלה אינם בגדר</li>
<li>טענה, אלא הם ידועים עלי. ואני אף בהיותי נער לא התקוטטתי. ולהלן</li>
<li>הפרטים של מה שמכרתי בשבילך; אני נשבע במה שאני מאמין בו שער לשעתי</li>
<li>זו לא לקחתי מאללג'י לא דינר ולא דרהם, כי המשפחה</li>
<li>והעדים שהיו לי נגדו בשוק נפטרו, תיבדל אתה לחיים ארוכים;</li>
<li>ואף על פי כן, סבורני שדבר לא יאבד לי; נעזרתי נגדו בתעודה</li>
<li>מ'בית אלמאל'; ואמר להם: 'אמת, מגיע לו ממני; אני חייב לו'. וכשהוא אך רואה שאני פונה </li>
<li>למוסלמים, הוא מתחבא מהם מחשש פן יעידו נגדו, והוא אומר להם:</li>
<li>אם אני חייב לו משהו, הוא יקבל. אף על פי כן, אני לא אחסיר ממך דבר;</li>
<li>לולא קשיי הזמן ומה שעבר עלינו לפני כן וגם עכשיו,</li>
<li>הייתי בלי ספק שולח לך מכספי אני. וכתבתי לך שהמעיל</li>
<li>שכתבת וה'נצפיה' והסדין לא חסר מהם דבר וביקשת:</li>
<li>'הודע לי אם החזרת אותם או לא', (והיה הדבר) קשה עלי ....</li>
<li>כסף. משקלם כ"ח, הסתכם בעדם : שני דינרים וחצי ושמינית וחבה.</li>
<li>משקל הדרהמים 'ורק' קמ"ח וחצי, נמכרו במחיר ל"ה</li>
<li>בדינר; התמורה: ד' דינרים ורבע פחות שישית; בעד שני המשואים נכנס סכום,</li>
<li>אחרי ההיטלים שהיו …. </li>
<li>(32-29) .... מפסטאט .... בינינו : ג' דינרים ורבע ושמינית .... ובעד האמלג: שליש דינר; ובעד החרוזים .... </li>
<li> </li>
<li> </li>
<li> </li>
<li> </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00147-00004/canvas/2">
                    
                    
                    
                        <h3>verso</h3>
                    
                        <ol>
<li>(2−1) לקאצי בן אל .... ידידיו הנוצרים .... ה'דיואנים', ומכתב המשגיח בפרשה זו, היו לוקחים אותם ממנו</li>
<li> </li>
<li>מיד. אך למרות כל אלה, לא רציתי למנות נגדו אפוטרופוס שיתבע אותו,</li>
<li>אלא רק כתבתי מכתב בקשה מכובד. ואולם יש לי ממנו תעודה חתומה ובה כל אחד</li>
<li>והמגיע לו; והסיבה היחידה שבגללה הביאו אותי בעלי הכסף לפני הקאצי היא שכאשר הוצאתי</li>
<li>את התעודה שלו ובה מה שהסתכם לזכותם, אמרו: היכן היתרה ? אמרתי: הייתי צריך לנסוע פתאום</li>
<li>ונשארו אצלו פ' הדינרים הנ"ל האלה; אז טען נגדי הקאצי</li>
<li>ואמר: היית צריך להפחית משם ולהוציא מזה עליהם. אמרתי: חששתי שמא</li>
<li>ידרוש הדבר ממני זמן רב, וחוץ מזה סחורתם היתה במקום בטוח ואחריותה עלי.</li>
<li>אמר להם: תנו לו אשראי עד שיגיע אליו הסכום הזה. אמרו: לא!</li>
<li>אז מכרתי, חי אלוהים הנורא, אף שהיה קשה עלי, ושילמתי להם על פי פסיקת</li>
<li>הקאצי, ועכשיו אמור לו : 'אבקש ממך שתגמול לי על מה שאמרתי לקאצי</li>
<li>ולסוחרים אחר כך, ושיהיה זה מצדך תשורה או מתנה'. ותפרים אותו</li>
<li>ותאמר לו: 'אין לדבר זה שום ראיה ואין זה אלא דבר המוקדש לו לשם כבוד'. (ההוא) אמר ביודעין שהוא רוצה</li>
<li>להוציא (את הכספים) וכתב לנו בתעודה שיש לקנות מהם דברים, כגון בגד</li>
<li>עראקי כחול הנקרא 'מראודי' וסדין 'זהירי' משובח ואדרת</li>
<li>'דביקי' ומעיל 'דביקי' ו'נצפיה'. כל אלה נחשבים לי מצדו</li>
<li>מתנה, כי הלוא אין הוא חייב לי כלום. ואני יודע שבחסד אלוהים וחיבתך אלי</li>
<li>גרם אלוהים שייעשה דבר זה על ידיך, ואמור לו: מה שתפסיד עם מנשה,</li>
<li>יחזור אליך בקרוב, ברצון האל ; אלא שהשנה תפס אותו עניין הנער,</li>
<li>ושמח אפוא שהרוויח ממך סכום כסף; ונרגע לבי, והוא יבוא. ובכן, אם אצליח בדבר זה, או אף</li>
<li>מחציתו, או מה שאפשר יהיה ממנו, אולי שליחות לקנות שני דברים, כאשר כתבת עליהם; </li>
<li>אם זה יקרה, ייחשב לי הדבר מאלוהים וממך. אם יתבע ממך שתהיה לו ערב עם שטר ערבות עד</li>
<li>שיקבל אולי את הכסף בשבילך, אם יש אפשרות לעשות זאת, קח לעצמך מזה ד' דינרים</li>
<li>וארשום אותם לחובתך כאן כפי מחירם; ואם יהיה בהם רווח אחרי כן,</li>
<li>שלח לי אותו בדינרים או בדרהמים, או בפנינים, או במה שתמצא לנכון; או אגוזים. ומכאן </li>
<li>ואילך העניין בידי אלוהים ובידיך, והלוא הנוכח רואה מה שאין הנעדר רואה.</li>
<li>כתבת על עניין אדוני ורבי אבו אסחק אברהם בר יעקב נ''נ ; אני נשבע</li>
<li>(באלוהים) הנורא ש .... אליך כמה פעמים ולא מצאתי אותו, אבל לא אזניח זאת</li>
<li>אלא אקח ממנו מכתב אליך או אל בן שעיא כאשר כתבת, על ההפסד</li>
<li>ואף יותר מזה. וכתבת: 'לא גביתי כלום מן היתרה שלזכותך; וביקשה בת דודך שאשלם</li>
<li>לו סכום כסף'. אשלם אפוא. אם אקבל משהו, ברצון האל, אציע לה זאת,</li>
<li>או יהיה זה כאשר תבוא אתה ותבקש; ואם לא, יהיה מכספי שלי, חס ושלום, או מכספי</li>
<li>האדון אבו אסחק. אם אתה יכול, ויהיה חסדך עמרי שלם : אם יש יתרה לזכותי מי'</li>
<li>הדינרים ואם אפשרי הדבר, יקנה לי ג' קפיזים חיטים, או כמה שיתאפשר;</li>
<li>ותטחן בשבילי ותשים בשקים של אגוזי האלסר ותשלחם אלי.... </li>
</ol>
                    
                </div>
            
        </section>
    </body>
</html>
