
<html>
    <head>
        <title>Transcription of Letter: T-S AS 147.4</title>
    </head>
    <body style="max-width: 860px; margin: auto">
        <h1>Transcription of Letter: T-S AS 147.4</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00147-00004/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי לסידי ומולאי אטאל אללה בקאה ואדאם</span></li>
<li><span lang="he">נעמאה ומן תופיקה לא אכלאה תקדם אלי כתאבך</span></li>
<li><span lang="he">נסכתין דכרת פיה אנני מא כתבת לך אש צח לך</span></li>
<li><span lang="he">ואש בעתה לך וקלת פי בעץ' כלאמך לא תחוגני ללמגי</span></li>
<li><span lang="he">ולא לוכיל וחאשי אנא יאסידי מן הדא לי אליום מן</span></li>
<li><span lang="he">וקת אנתדבת ללכלטה מע אלנאס אניף וסתין סנה</span></li>
<li><span lang="he">מא נעלם אן וכל עלי אחדא וכאלה ולא קדמני לדיאן</span></li>
<li><span lang="he">ולא לאחד ענדי כרובה פצה ולא דהב ואנת תעלם</span></li>
<li><span lang="he">דון אלנאס אן כאן יצלני כל סנה מן אלשאם ומן מצר</span></li>
<li><span lang="he">נחו אלי' אלאף דינר פערפני מן סמעת מן אלנאס</span></li>
<li><span lang="he">יקול בקי לי ענדה קירט דהב והדה מא אקולה</span></li>
<li><span lang="he">אדעא אלא מערוף עני ואנא צבי מא אלתחית והדא</span></li>
<li><span lang="he">שרח מא אלדי בעתה לך וחק מא אעתקדה אן לוקתי</span></li>
<li><span lang="he">הדא מא אכדת מן אללגי לא דינר ולא דרהם לאן אלביתה</span></li>
<li><span lang="he">ואלשהוד אלדי כאנת לי עליה פי אלסוק תופיו לך טול אלבקא</span></li>
<li><span lang="he">ומע הדא אט'ן מא יצ'יע לי שי אסתענת עליה בכתאב</span></li>
<li><span lang="he">בית אלמאל יקול להם נעם לה קבלי וענדי וכמא ירא ננחי</span></li>
<li><span lang="he">מסלמין יכ'פי ענהם יכשא אן ישהדו עליה יקול להם</span></li>
<li><span lang="he">אן כאן לה ענדי שי יצל אליה [ומ]ע הדא אנא מא נכסרך שי</span></li>
<li><span lang="he">ולולא אלוקת וצעובתה ומא גרי עלינא פי מא מצ'א ואלאן</span></li>
<li><span lang="he">מא כאן נוגה לך אלא מן מאלי ודכרת לך אן אלברד אלדי</span></li>
<li><span lang="he">דכרת ואלנצאפיה ואלמלחפה לם(!) כסר מנהא שי וסאלת</span></li>
<li><span lang="he">תערפני הל רדתהם או לא פצעב עלי [</span></li>
<li><span lang="he">....</span></li>
<li><span lang="he">פצ'ה וזנהא כ'ח' צח פיהא דינארין ונצף ותמן וחבה</span></li>
<li><span lang="he">ווזן אלדראהם אלורק ק'מ'ח' ונצף אוביעת סער ל'ה'</span></li>
<li><span lang="he">בדינר אלתמן ד' דנ'א' ורבע [           ] וצח פי אלעדלין</span></li>
<li><span lang="he">בעד אלואגב אלדי כאן [</span></li>
<li><span lang="he">ופי [        ] מן מצר [</span></li>
<li><span lang="he">….</span></li>
<li><span lang="he">ביננא ג' דנ'א' ורבע ותמן ופי [</span></li>
<li><span lang="he">ופי אלהלילג בא[             ] תלת דינר ופי אלכרזה [</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00147-00004/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">ללקאצי בן אל[                ] אלנצארה אצדקא[ה</span></li>
<li><span lang="he">אלדוואין(!) וכתאב אלמשרף פי הדה אלקצה לאכדוהא מנה</span></li>
<li><span lang="he">פי אלוקת ומע הדא כלה מא ארדת נוכל עליה וכאלה בטלב</span></li>
<li><span lang="he">ואנמא כתבת כתאב בסואל וגאה ואמא כטה מעי וכל ואחד</span></li>
<li><span lang="he">ומא לה ואנמא סבב קדמוני אצחאב אלמאל ללקאצי למא כרגת</span></li>
<li><span lang="he">כטה במא צח להם קאלו אין אלבקיה קלת ג'תני אלספר</span></li>
<li><span lang="he">ובקית ענדה הדה אלפ' דינר אלמדכורה פגאובני אלקאצ'י</span></li>
<li><span lang="he">וקאל כאן תכסר הנאך ותנפק מנהא עליהם קלת כפת לאלא</span></li>
<li><span lang="he">יטול בי אלאמר ואיצ'א אן מתאעהם פי מאמן ודרכה עלי</span></li>
<li><span lang="he">קאל להם תגאמלוה חתי יצל אליה הדא אלשי קאלו לא</span></li>
<li><span lang="he">פבעת וחק אללה //אל//עט'ים מא ישק עלי ווזנת להם בחכם אל</span></li>
<li><span lang="he">קאצ'י ואלסעה תקול לה נחב תכאפיני במא קלתה ללקאצי</span></li>
<li><span lang="he">וללתגאר בעד אן תכון הדיה מנך או מהבה ותלטף בה</span></li>
<li><span lang="he">ותקול לה לא חוגה להדא אלא וקף לוגהה אמר בנייה יחב</span></li>
<li><span lang="he">יכרגהא וכתב לנא פי חוגה ישתרי להא מנהא מתל תוב</span></li>
<li><span lang="he">עראקי אזרק אלדי יסמא מראודי ומלחפה זהירי גיידה ורדה</span></li>
<li><span lang="he">דביקי ומקטע דביקי ונצאפיה וגמיע דלך נחסבה מן ענדה</span></li>
<li><span lang="he">הדיה וליס לי ענדה שי ואנא נעלם אן בפצ'ל אללה ונייתך לי</span></li>
<li><span lang="he">סבב אללה פעל דלך עלי ידיך ותקול לה מא תכסר מע מנשה</span></li>
<li><span lang="he">הו אן שא אללה ללמקבלה יגי ואנמא אכ'דה אלסנה אמר אלצבי</span></li>
<li><span lang="he">פסר אן חצל לה מנך שי ויטמאן קלבי ויגי פאן תם לי דלך או</span></li>
<li><span lang="he">נצפה או מא אתפק מנה לעל שרי חאגתין אלדי כתבת פיהא פאן</span></li>
<li><span lang="he">כאן פנחסבה מן אללה ומנך ואן טלב מנך תצ'מן לה דרך מא</span></li>
<li><span lang="he">לעלה יקבצ'ך פאן כאן שי לה וגה וכד מנה לנפסך ד' ד'נ'נ'</span></li>
<li><span lang="he">נחסב עליך ההנא מא תסוי ואן כאן פיהא פאצל בעד הדא</span></li>
<li><span lang="he">פוגהה לי דהב או פצ'ה או לולו או מא יחסן ענדך או גוזה ואל</span></li>
<li><span lang="he">אמר בעד דלך ללה ואליך ואלחאצ'ר ירי מא לא ירי אלגאיב</span></li>
<li><span lang="he">ודכרת אמר מולאי אלשיך אבו סחק אברהם בר יעקב נ'נ' וקד וחק</span></li>
<li><span lang="he">אלעט'ים אן א[       ] לתה אליך דפעאת ולם נגדה ואנא מא נפרט</span></li>
<li><span lang="he">חתי נאכד כתאבה לך או אלי בן שעיא כמא דכרת במא כסר</span></li>
<li><span lang="he">ואזיד וקלת מא קבצת שי ממא בקי לך וסאלת בנת עמך נדפע</span></li>
<li><span lang="he">אליה שי פנדפע ואנא אן שא אללה אן קבצת שי נערצ'ה עליהא</span></li>
<li><span lang="he">או חתי תגי ותסאל ואן לם יכון מן ענדי ועאיד באללה או מן ענד</span></li>
<li><span lang="he">אלשיך אבו סחק ואן אמכנך תתם פצ'לך אן בקי לי שי מן אלי'</span></li>
<li><span lang="he">דנניר ותתסאע ישתרי לי ג' אקפזא קמח או מא אתפק</span></li>
<li><span lang="he">ותטחן לי ותעמל פי שכאיר אלבנדק ותנפדהא לי</span></li>
</ol>
                    
                </div>
            
        </section>
    </body>
</html>
