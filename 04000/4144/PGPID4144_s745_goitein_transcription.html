
<html>
    <head>
        <title>Transcription of Letter: T-S AS 147.4</title>
    </head>
    <body style="max-width: 860px; margin: auto">
        <h1>Transcription of Letter: T-S AS 147.4</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00147-00004/canvas/1">
                    
                    
                    
                        <ol>
<li>כתאבי לסידי ומולאי אטאל אללה בקאה ואדאם</li>
<li>נעמאה ומן תופיקה לא אכלאה תקדם לי כתאבך</li>
<li>נסכתין דכרת פיה אנני מא כתבת לך אש צח לך</li>
<li>ואש בעתה לך וקלת פי בעץ כלאמך לא תחוגני ללמגי</li>
<li>ולא לוכיל וחאשי אני יא סידי מן הדא אלי אליום מן</li>
<li>וקת אנת צבת ללכלטה מע אלנאס אניף וסתין סנה</li>
<li>מא נעלם אן וכל עלי אחדא וכאלה ולא קדמני לדיאן</li>
<li>ולא לאחד ענדי כרובה פצה ולא דקה ואנת תעלם</li>
<li>דון אלנאס אן כאן יצלני כל סנה מן אלשאם ומן מצר</li>
<li>נחו אלי אלאף דינר פערפני מן סמעת מן אלנאס</li>
<li>יקול בקי לי ענדה קירט דהב והדה מא אקולה</li>
<li>אדעא אלא מערוף עני ואנא צבי מא אלתחית והדא</li>
<li>שרח מא אלדי בעתה לך וחק מא אעתקדה אן לוקתי</li>
<li>הדא מא אכדת מן אללגי לא דינר ולא דרהם לאן אלב</li>
<li>ואלשהוד אלדי כאנת לי עליה פי אלסוק תופיו לך טול אלבקא</li>
<li>ומע הדא אטן מא יציע לי שי אסתענת עליה בכתאב</li>
<li>בית אלמאל יקול להם נעם לה קבלי וענדי וכמ י א</li>
<li>מסלמין יכפי מנהם יכשא אן ישהדו עליה יקול להם</li>
<li>אן כאן לה ענדי שי יצל אלי [ . . . ] הדה אנא מא נפסדך שי</li>
<li>ולולא אלוקת וצעובתה ומא גרי עלינא פי מא מצא ואלא</li>
<li>מא כאן אלוגה לך אלא מן מאלי ודכרת לך אן אלברדיה</li>
<li>דכרת ואלנצאפיה ואלמלחפה לם נגד מנהא שי וסאל[ת</li>
<li>תערפני הל רדתהם או לא פצעב עליך ת [ . . . . . .</li>
<li>. . . . . . . . . . ] הדה [ . . . . . . . . . . . . . . . .</li>
<li>פצה וזנהא כח צח פיהא דינרין ונצף ותמן וחכר</li>
<li>ווזן אלדראהם אלורק קמח ונצף אוביעת סער לה</li>
<li>בדינר אלתמן ד נ ורבע [ . . . . . . ] וצח פי [ . . . ] ן</li>
<li>בעד אלדי ב אל[ . . . . . . . . . . . . . . . . . . . . . .</li>
<li>. . . ] טפל [ . . . . . . . . . . . . . . . . . . . . . . . . . .</li>
<li>. . . . . . . . . . . . . . . . . . ] ופי [ . . . . . . . . ] כאן</li>
<li>ביננא ג דננ ורבע ותמן פי לה [ . . . ] ש [ . . . . . .</li>
<li>ופי אלהלילג [ . . . . . ] תלת דינר פי אל ואל</li>
<li>. . . ] אלפקיר [ . . . . . . . . . . . . . . . . . . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00147-00004/canvas/2">
                    
                    
                    
                        <h3>Verso.</h3>
                    
                        <ol>
<li>פאלקאצי ען אלדי [ . . . . . . . . ] ו קב . . אלנצארה אצין אל [</li>
<li>אל ואין וכתאב ללמשרף פי הדה אלקצה לאכודהא מנח</li>
<li>פי אלוקת ומע הדא כלה מא ארדת נוכל עליה וכאלה בטלב</li>
<li>ואנמא כתבת כתאב בסואל וגאה ואמא כטה מעי וכל ואחד</li>
<li>מא לה ואנמא סבב קדמוני אצחאב אלמאל ללקאצי למא כרגת</li>
<li>כטה במא צח להם [ . . . ] אין בקיה קלת תני אלספר</li>
<li>ובקית ענדה הדה אלפ דינר אלמדכורה פגאובני אלקאצי</li>
<li>וקאל כאן תכסר הנאך ותנפק מנהא עליהם קלת כפת לאלא</li>
<li>יטול בי אלאמר ואיצא אן מתאעהם פי מאמן ודרכה עלי</li>
<li>קאל להם תגאמלוה חתי יצל אליה הדה אלשי קאלו לה</li>
<li>דפ]עת וחק אלעטים מא ישך עלי ווזנת להם בחכם</li>
<li>קאצי ואלסעה תקול לה נחב תכאפיני במא קלתה ללקאצי</li>
<li>וללתגאר בעד אן תכון הדיה מנה או מחבה ותלטף בה</li>
<li>ותקול לה מא חוגה להדא לא וקף לוגהה אמר בנייה אב</li>
<li>יכרגהא וכתב לנא פי חואיג ישתרי להא מנהא מתל תוב</li>
<li>עראקי אזרק אלדי יסמא מראודי ומלחפה זהרי גיידה ורדה</li>
<li>דביקי ומקטע דביקי ונצאפיה וגמיע דלך נחסבה מן ענדה</li>
<li>הדיה וליס לי ענדה שי ואנא נעלם אן בפצל אללה ונייתך לי</li>
<li>יסבב אללה יפעל דלך עלי ידיך ותקול לה מא תכסר מע מנשה</li>
<li>הו אן שא אללה ללמקבלה יגי ואמא אכרה אלסנה אמר אלצבי</li>
<li>נטר אן חצל לה ענד שי ויטמאן קלבי ויגי פאן תם לי דלך או</li>
<li>נצפה או מא אתפק מנה לעל שרי חאגתין אלדי כתבת פיהא פאן</li>
<li>כאן פנחסבה מן אללה ומנך ואן טלב מנך תצמן לה דרך מא</li>
<li>לעלה יקבצך פאן כאן שי לה וגה פכד מנה לנפסך ד דננ</li>
<li>נחסב עליך ההנא מא תסוי ואן כאן פיהא פאצל בעד הדא</li>
<li>פוגהה לי דהב או פצה או לולו או מא יחסן ענדך או גוזה ואל</li>
<li>אמר בעד דלך ללה ואליך ואלחאצר ירי מא לא ירי אלגאיב</li>
<li>ודכרת אמר מולאי אלשיך אבו סחק אברהם בר יעקב נע וקד וחק</li>
<li>אלעטים א לפת אליך דעואת ולם נגדה ואנא מא נפרט</li>
<li>חתי נאכד כתאבה לך או אלי בן שעיא כמא דכרת במא</li>
<li>ואזיד וקלת אן קבצת שי ממא בקי לך וסאלת בנת עמך נדפע</li>
<li>אליה שי פנדפע ואנא אן שא אללה אן קבצת שי נערצה עליהא</li>
<li>או חתי תגי ותסאל ואן לם יכון מן ענדי ועאיד באללה או מן ענד</li>
<li>אלשיך אבו סחק ואן אמכנך תתם פצלך אן בקי לי שי מן אל</li>
<li>דנניר ותתסאע ישתרי לי ג אקפזא קמח או מא אתפק</li>
<li>ותטחן לי ותעמל פי שכאיר אלבנדק ותנעתהא לי</li>
</ol>
                    
                </div>
            
        </section>
    </body>
</html>
