recto

אני כותב לך, אדוני ורבי, ייתן לך אלוהים אריכות ימים ויתמיד
את חסדיו לך ואל ימנע ממך מזל. לפני כן קיבלתי ממך מכתב
בשתי העתקות וכתבת בו שלא כתבתי לך מה הסתכם לזכותך
ומה מכרתי בשבילך ; ובין שאר דבריך אתה אומר 'שלא תאלץ אותי לבוא
ולא לאפוטרופוס'. חס ושלום, אדוני, שיהיה לי כדבר הזה ; לי היום
מהזמן שהצטרפתי לשותפות עם אנשים, שישים וכמה שנים,
ולא נודע שמישהו מינה נגדי אפוטרופוס ולא שקראו לי לפני הדיין,
ואיני חייב לאיש אף פרוטה, לא כסף ולא זהב, והלוא ידוע לך
יותר מכולם שהייתי מקבל בכל שנה מהשאם ומפסטאט
י' אלפי דינר בקירוב. הודע לי אם שמעת שמישהו מן הבריות
אומר: הוא חייב לי קיראט זהב. ודברים אלה אינם בגדר
טענה, אלא הם ידועים עלי. ואני אף בהיותי נער לא התקוטטתי. ולהלן
הפרטים של מה שמכרתי בשבילך; אני נשבע במה שאני מאמין בו שער לשעתי
זו לא לקחתי מאללג'י לא דינר ולא דרהם, כי המשפחה
והעדים שהיו לי נגדו בשוק נפטרו, תיבדל אתה לחיים ארוכים;
ואף על פי כן, סבורני שדבר לא יאבד לי; נעזרתי נגדו בתעודה
מ'בית אלמאל'; ואמר להם: 'אמת, מגיע לו ממני; אני חייב לו'. וכשהוא אך רואה שאני פונה 
למוסלמים, הוא מתחבא מהם מחשש פן יעידו נגדו, והוא אומר להם:
אם אני חייב לו משהו, הוא יקבל. אף על פי כן, אני לא אחסיר ממך דבר;
לולא קשיי הזמן ומה שעבר עלינו לפני כן וגם עכשיו,
הייתי בלי ספק שולח לך מכספי אני. וכתבתי לך שהמעיל
שכתבת וה'נצפיה' והסדין לא חסר מהם דבר וביקשת:
'הודע לי אם החזרת אותם או לא', (והיה הדבר) קשה עלי ....
כסף. משקלם כ"ח, הסתכם בעדם : שני דינרים וחצי ושמינית וחבה.
משקל הדרהמים 'ורק' קמ"ח וחצי, נמכרו במחיר ל"ה
בדינר; התמורה: ד' דינרים ורבע פחות שישית; בעד שני המשואים נכנס סכום,
אחרי ההיטלים שהיו …. 
(32-29) .... מפסטאט .... בינינו : ג' דינרים ורבע ושמינית .... ובעד האמלג: שליש דינר; ובעד החרוזים .... 
 
 
 
 

verso

(2−1) לקאצי בן אל .... ידידיו הנוצרים .... ה'דיואנים', ומכתב המשגיח בפרשה זו, היו לוקחים אותם ממנו
 
מיד. אך למרות כל אלה, לא רציתי למנות נגדו אפוטרופוס שיתבע אותו,
אלא רק כתבתי מכתב בקשה מכובד. ואולם יש לי ממנו תעודה חתומה ובה כל אחד
והמגיע לו; והסיבה היחידה שבגללה הביאו אותי בעלי הכסף לפני הקאצי היא שכאשר הוצאתי
את התעודה שלו ובה מה שהסתכם לזכותם, אמרו: היכן היתרה ? אמרתי: הייתי צריך לנסוע פתאום
ונשארו אצלו פ' הדינרים הנ"ל האלה; אז טען נגדי הקאצי
ואמר: היית צריך להפחית משם ולהוציא מזה עליהם. אמרתי: חששתי שמא
ידרוש הדבר ממני זמן רב, וחוץ מזה סחורתם היתה במקום בטוח ואחריותה עלי.
אמר להם: תנו לו אשראי עד שיגיע אליו הסכום הזה. אמרו: לא!
אז מכרתי, חי אלוהים הנורא, אף שהיה קשה עלי, ושילמתי להם על פי פסיקת
הקאצי, ועכשיו אמור לו : 'אבקש ממך שתגמול לי על מה שאמרתי לקאצי
ולסוחרים אחר כך, ושיהיה זה מצדך תשורה או מתנה'. ותפרים אותו
ותאמר לו: 'אין לדבר זה שום ראיה ואין זה אלא דבר המוקדש לו לשם כבוד'. (ההוא) אמר ביודעין שהוא רוצה
להוציא (את הכספים) וכתב לנו בתעודה שיש לקנות מהם דברים, כגון בגד
עראקי כחול הנקרא 'מראודי' וסדין 'זהירי' משובח ואדרת
'דביקי' ומעיל 'דביקי' ו'נצפיה'. כל אלה נחשבים לי מצדו
מתנה, כי הלוא אין הוא חייב לי כלום. ואני יודע שבחסד אלוהים וחיבתך אלי
גרם אלוהים שייעשה דבר זה על ידיך, ואמור לו: מה שתפסיד עם מנשה,
יחזור אליך בקרוב, ברצון האל ; אלא שהשנה תפס אותו עניין הנער,
ושמח אפוא שהרוויח ממך סכום כסף; ונרגע לבי, והוא יבוא. ובכן, אם אצליח בדבר זה, או אף
מחציתו, או מה שאפשר יהיה ממנו, אולי שליחות לקנות שני דברים, כאשר כתבת עליהם; 
אם זה יקרה, ייחשב לי הדבר מאלוהים וממך. אם יתבע ממך שתהיה לו ערב עם שטר ערבות עד
שיקבל אולי את הכסף בשבילך, אם יש אפשרות לעשות זאת, קח לעצמך מזה ד' דינרים
וארשום אותם לחובתך כאן כפי מחירם; ואם יהיה בהם רווח אחרי כן,
שלח לי אותו בדינרים או בדרהמים, או בפנינים, או במה שתמצא לנכון; או אגוזים. ומכאן 
ואילך העניין בידי אלוהים ובידיך, והלוא הנוכח רואה מה שאין הנעדר רואה.
כתבת על עניין אדוני ורבי אבו אסחק אברהם בר יעקב נ''נ ; אני נשבע
(באלוהים) הנורא ש .... אליך כמה פעמים ולא מצאתי אותו, אבל לא אזניח זאת
אלא אקח ממנו מכתב אליך או אל בן שעיא כאשר כתבת, על ההפסד
ואף יותר מזה. וכתבת: 'לא גביתי כלום מן היתרה שלזכותך; וביקשה בת דודך שאשלם
לו סכום כסף'. אשלם אפוא. אם אקבל משהו, ברצון האל, אציע לה זאת,
או יהיה זה כאשר תבוא אתה ותבקש; ואם לא, יהיה מכספי שלי, חס ושלום, או מכספי
האדון אבו אסחק. אם אתה יכול, ויהיה חסדך עמרי שלם : אם יש יתרה לזכותי מי'
הדינרים ואם אפשרי הדבר, יקנה לי ג' קפיזים חיטים, או כמה שיתאפשר;
ותטחן בשבילי ותשים בשקים של אגוזי האלסר ותשלחם אלי.... 
