
<html>
    <head>
        <title>Transcription of Legal document: L-G Ar. II.33 + L-G Misc. 23</title>
    </head>
    <body style="max-width: 860px; margin: auto">
        <h1>Transcription of Legal document: L-G Ar. II.33 + L-G Misc. 23</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-LG-ARABIC-00002-00033/canvas/1">
                    
                    
                    
                        <ol>
<li>. . . . . . . . . . . . . .] אצטראר מן גיר [. . . . . . . . . . . . . . . . . . . . . . . .</li>
<li>. . . . . . בעד צחה אלמערפה בהא בקנין גמור חמור בכלי הכשר לקנות</li>
<li>בו מעכשו בביטול כל מודעין ותנאין אנהא הי איצא קד אבראת זוגהא אבו</li>
<li>אלעלא דנן פי חיותה וגמיע וראתה בעדה מן גמיע אלדעאוי ואלמטאלבאת</li>
<li>ומן סאיר מא יקע עליה אסם והגא ומן סאיר מא תחויה כתובתהא מראש ועד</li>
<li>סוף מן נדוניא ובליות ומאוחר ואחריות וגיר דלך ומן כל מא הו כארג ענהא</li>
<li>ומן כל מא עסאה גרי עליהא מנה מן צרב או שתימה או גבינה פי כלאם וגיר</li>
<li>דלך מן סאיר אלאימאן עלי שי מן גמיע דלך תקילהא וכפיפהא ואפילו על ידי גלגול</li>
<li>ואפילו חרם סתם בראה כאמלה תאמה ואן לם יבק להא עליה טלב ולא חק ולא</li>
<li>ד[ע]וה ולא גירהא סוי הדה אלסבעה עשר דינ אלמדכורה פי הדא אלשטר לא גיר</li>
<li>ואנהא ראציה בביע אלדאר אלמדכורה ואידאע דלך מן תמנהא פי מודע בית</li>
<li>דין הגדול ירומם פאן תם להא גלוס מעה אלי בעד ופאתה לא יכון להא שי</li>
<li>סואהא תקבהצא ותכרג ואן טלקהא הו או אתרת הי אלאנפצאל מנה ליס להא חק</li>
<li>סואהא ואן דנתהא אלופאה והי פי עצמתה כאן לה אן יקבץ מן גמלתהא אלסתה</li>
<li>דנאניר אלמסתקרה ויקבץ ולדהא אבו אלכיר ואבנתהא סת אלכל אלמדכוראן אל</li>
<li>אחדי עשר דינ אלבאקיה מן דלך יקומא מנהא בגמיע מא תחתאג אליה עלי קדר</li>
<li>מא ירתציאה המא להא ואלבאקי מן דלך יפתצלא בה לאנפסהמא כמא</li>
<li>יכתארא ולא ילזם זוגהא אבו אלעלא דנן פי אמורהא שי זאיד עליהא לא פי</li>
<li>אלחואיג ולא מא ינ]פק פי שבעת ימי האבל חסב מא דלך</li>
<li>. . . . . . . . . . . . . . . . . . . . . . .].א וחתמנא ויהבנא למולא תדא ל. . .</li>
<li>. . . . . . . . . . . . . . . . . . . . . . . . . . .]. . .[. . .]ה. . . . . . . . . . . .[. .</li>
</ol>
                    
                </div>
            
        </section>
    </body>
</html>
