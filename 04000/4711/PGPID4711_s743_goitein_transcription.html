
<html>
    <head>
        <title>Transcription of Letter: Bodl. MS heb. b 11/15</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. b 11/15</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-11-15/1.json">
                    
                    
                    
                        <ol>
<li>שלום רב לאוהבי תורתיך ואין למו מכשול</li>
<li>אלי אכותי אל עזיזין עלי אדאם אללה בקאהם וצאנהם</li>
<li>ווקאהם וכאן להם עוזר וסומך משען ומבטח</li>
<li>אננא כתירין אל שוק אליכם ומא לנא קראר מן</li>
<li>גרובכם אללה יחסן עואקבכם אמן קד וצלתנא</li>
<li>כותבכם פי אל עשר אלאול מן תמוז סנת תתקוי</li>
<li>ואנת תדכור [[אל]] אן משה אוסר וסאעת אן [[וקפ]]</li>
<li>וקפנא עלי אל כתאב חזנא ובכינא אל בוכא אל ש</li>
<li>שדיד ואמא ואלדי וואלדתי לא יכלו לדבר למא</li>
<li>עז עלי חל עלי אכי משה ועלי קלבך ולמא ראינא</li>
<li>כתאב משה אחי וראש ופיה פיס//ו//קים תדול אנה</li>
<li>אופתך אז ניחמנו ולם יפצח לנא כיף כאן אל</li>
<li>כבר לא כמא אוכד ולא כמא אופתך ולא</li>
<li>אכי [[ותאפר]] אבו אל סרור מא אפצח לנא מא</li>
<li>הו יעמל ואיש מסכה ען דכר אבנת עמה</li>
<li>ולא כם הו אל שי אלדי צאע ומא כאן לנא עילם</li>
<li>באכי משה אנה אוסר אלא כאנו אל נאס יקולו</li>
<li>[או]סרו יה[וד] ואכדו אצחאב אל שואני אל יהוד</li>
<li>ואל כף אלדי כאן לליהוד ובקי אל תקל פי אלמרכב</li>
<li>ווצלת אל מרכב אלי מסיני ועוקל אל שי עקלה אל</li>
<li>קאיד מבשר ולם נחקקו אמר משה אלי אן</li>
<li>וצלת כתבכם והאדה אלדי קאלו עלי אלתקל</li>
<li>אנה מעקול מא גא מן קאל אנא חאצר או ראית</li>
<li>ובעתנא עדה כתב אלי מסיני עסי מן ירוד עלינא</li>
<li>גואב ולם ירוד עלינא אחד וקד בעתנא לכם פי</li>
<li>מרכב גנונין זוג כותב ואלי אטראבלס כתאב</li>
<li>פי האדה אלסנה וקד בלג[נ]א אן ארבעין שיני</li>
<li>מתאע אל מכאלף וצלת אלי בגאיא ווצלת בעצהא</li>
<li>אלי אמכנא אלדי יוכאף מנהא ואסעי יא אכי</li>
<li>לא יתחרך אחד מנכם יי ישמור צאתכם ובואכם</li>
<li>ווצלת לנא פי סנה תתקטו פי מרחשון סחאיה</li>
<li>כאגד [[מן]] //מן ענד חגאג יזכר [[במעשיו]]// יתבעון והו יקול אן בעתו לך אולאדך</li>
<li>מע[י] שוי חתי ננחל נבעתה לך בעת לנא ק רבא</li>
<li>תנקץ יא רבא אכלנאהא פי תלך אל סנה אד כאן</li>
<li>גוע אן עטים וצל אל קמח בח רבא אל מוד</li>
<li>יקום בי רבא מא פרגת אל סנה אלא ומא בקי מנהא</li>
<li>אלא איסר שי וארדנא אן נאכדו קותנא בעתנא</li>
<li>אליה עדה כתוב בעד אל תצרוע אלי שיך אבו</li>
<li>אל פרג ומא אקצר עסי תבעת לה כתאב באל</li>
<li>שכר בעת לנא ק רבא אכר תנקץ י רבא</li>
<li>ולם ידפע לנא כתב ובעתנא אליה ונחן</li>
<li>נתצרעו אליה ולם יבעת לנא שי ומא ערפנא</li>
<li>כמיה אלשי ואסעי' תערפנא כמיה אל שי אלדי כאן</li>
<li>מע חגאג ואלדי צאע וכם מן קטעה &lt;&lt;ואיש עלאמתהם ואיש צפתהם ואן כאן [[ת]] עליהם אסמך&gt;&gt; לעל אן</li>
<li>שא אללה ינגמע מן הם שי ולו [[א]] ראיתם ואלדי [[ואל]]</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-11-15/2.json">
                    
                    
                    
                        <h3>VERSO:</h3>
                    
                        <ol>
<li>מא ערפתמה מן אלבוכא אל ליל ואל נהאר ושגל אל</li>
<li>סר המקום יהפוך יגונותיו לשמחה אמן ואמא</li>
<li>ואלדתי לו ראיתמוהא מא עקלתמוהא מן שוקכם</li>
<li>ואל בוכא ואללה יעלם חאלנא בעדכם מי יתן ותבוא</li>
<li>שאלתינו ונגתמעו ואסעי יא אכי אעטינא</li>
<li>ראי כי איש חיל אתה פי מא נפעלו חתי</li>
<li>נגתמעו אמא באל מגי או באי אמר אן</li>
<li>תערף אן לנא פיה פרג ואל פרג מן ענד</li>
<li>אללה ולא תנסאונא יא אכותי מן אל מגי ולא מן</li>
<li>אל כתוב ואעלמו אן אל כתוב אלדי תצל אלינא</li>
<li>מקאם וגוהכם אל עזיזין ותבעתו לנא כתאב</li>
<li>באחואלכם מן אל סגירה ואל כבירה לא</li>
<li>תחקרו מן אל אמור שי אלא תערפ//ו//נא בגמלתהא</li>
<li>ותקרא עלי כבוד מרנא ורבנא ותפארת הגולה</li>
<li>רבנא שמואל ילה סלאמנא ועסי כתאב מן</li>
<li>ענדה אלי אל שיך אבו אל פרג עורף מסנות</li>
<li>לעל יעני בנא פי אל מגי אן שא אללה ואלשיך</li>
<li>דאוד אבן צאלח ואל חכים ר רביב ילה ומא בקי</li>
<li>מענא יא אכי אלא באיש נשתריו קותנא פי</li>
<li>הדה אל סנה ותערפונא איש שוגלכם ומנין</li>
<li>יקום אודכם ולא תורדו אלי קולבכם מא גרי</li>
<li>עליכם אללה יכלף סלאמתכם הי אל חיה והי אל</li>
<li>מאל תחת הכסף אביא זהב וגומ ואדעו אלי</li>
<li>אללה לעל ינצר אלי איש מכאבות וידוע</li>
<li>חולי לעל יגתמע מעכם קבל פראקה מן</li>
<li>אל דוניא //ותגתמעו// [[ו]]מע ואלדתכם &lt;&lt;הי כתירה אל דועא לכם&gt;&gt; ובקית מחיר נכאף</li>
<li>אן תגיו מן אל בחר ונכאף אן תתואנו [[והורתם]]</li>
<li>והורדתם את שבתי וגומ' ואסעי אתכלו עלי</li>
<li>אללה עז וגל ותכתץ חצרתך ואכי משה וואלדתי</li>
<li>תקרי עליכם אל סלאם ותקול יא אול//א//די מא נריד</li>
<li>טאל אל נכאלה נאכל ונעיש חתי נענקכם ונקבל</li>
<li>לוחאכם ותקרא עלי אל שיך אל אגל אל אתיר סיידי</li>
<li>אבו אל פכר ואכיה עורף אבן אל אמשאטי</li>
<li>יזכרהו בטובה וחמודיו יזכהו לתורתם</li>
<li>ולחפתם ואל מעלם הרב רבינו זכריה וואלדתה</li>
<li>תקרא עליכם אל סלאם ואל מעלם יעקוב יקרא &lt;&lt;(1) עליכם אל סלאם ואנה תזוג אבנת אל סופר ימ' רח' בעד ופאת ואלדהא וואלדתהא ימ' רח' וואלד אלמעלם תופי רבי חיים (2) ימצא רחמים בי ז[...] מן אל ומר ורבי שמואל תופי ימ רח חן וכבוד יתן יי ולא ימנע טוב&gt;&gt;</li>
<li>להולכים בתמים אללה יחסן עאקבתכם אמן ברוב חס[דיו]</li>
</ol>
                    
                        <h3>An Addition added in the first page:</h3>
                    
                        <p>&lt;&lt;וכתן אל מעלם יוסף הוא (!)וולדה פצלון תופיו ימצאו רחמים וחיי לכל ישראל שבקו ושלום רב&gt;&gt;</p>
<ol>
<li>יצל אלכתאב אלי אכותי אל מן אכיהם אל</li>
<li>עזיזין עלי אבו אל סרור שאיק אליהם</li>
<li>ומשה ישמור צאתם ובואם שמואל בר יוסף ילה</li>
<li>מעתה ועד עולם אמן מלמד יגו ישע יקרב</li>
</ol>
                    
                        <h3>Written upside down:</h3>
                    
                        <ol>
<li>אלדי יוצלה //לו לצדקה// אלי אסכנדריה או אלי מצר</li>
<li>אלי אצחאבה ברוך יהיה מפי הגבורה</li>
<li>ויכתב סלאמתה בר ובחר אנס ישע יקרב</li>
</ol>
                    
                </div>
            
        </section>
    </body>
</html>
