recto

אני כותב לך, אדוני…, ייתן לך אלוהים אריכות ימים (ויתמיד את גדולתך, וכו', ויסלק)
כל רע ממך ברחמיו, מ… אסרו חג, אלוהים ישימנו (לך ולנו, וכו'…)
צאתו של חג, יהיה לברכה, נושא מזל, וידאג… לכל צרכינו; ונפרדתי ממך… (אני מתגעגע)
עד מאוד, אבקש מאלוהים שיקרב את פגישתנו כמיטב הרצוי. אחרי בואנו אל
המקום הזה בלילה שלאחריו, בשלום, מצאנו כאן מקצת אנשינו
האלכסנדרונים ועשינו את החג עמם; וכבר שכרנו (עגלון) לפוה; בבוקר ניסע לפוה.
ואילו אני אבוא לאלכסנדריה עם עיאש, וברהון ייסע לרשיד ויטפל
במשואים, יעביר אותם אל הכיטיות. ואשר ביקשת לדעת: הגיע לכאן בעלי האונייה
שהיה בה מוסא בן אבו אלחי; הוא פרק ברשיד ובא הנה, תודה לאל;
אני מקווה שיתאפשר בואו של אבן ג'באר, הכיטיות ברשיד הן מרובות, והשכירות
מד' דינרים בעד ק' בקירוב, אל תדאג, אפוא, מאלוהים אבקש שאזכה לכתוב לך
מאלכסנדריה, שהגיעו סחורתכם וסחורתנו בשלום, אמן. אבקש ממך, יתמיד אלוהים את גדולתך,
כי תואיל לחפש בשבילי בין החפצים שבתוך המחסן שאתה ישן בו
שק ובו מכתבים; רצוני שתמצא בו את קבלת מס הגולגולת לשנת תמ"א

recto, right margin

ותשלחנה לי
במהירות, או עם
נושא המכתבים, או, עם אחד
המגרבים, או תמסור אותה
לאדוני אבו זכרי אלחנן,
ותורה לו שישלחנה אלי
עם אדם נאמן, במהירות,
כדי שלא יאלצוני
לשלם, כפי שאילצו את אבן
אלמכמורי אשתקד.
ואין צורך שאתן לך הוראות
בעניינה.
הריני שולח לך
את מיטב דרישות השלום
ולאבו

recto, top margin

יעקוב יוסף
ולאמו דרישות שלום;
ואדוני אבו אסחק
אינני סבור שבבוא מכתבי
זה, הוא יימצא בפסטאט,
מאלוהים אבקש שישימנו
במחוז השלום
…נשאר אחד…מכתבי…

verso

אסמעיל דורש בשלומך. ואני בנך עיאש שולח לך את מיטב דרישות השלום, ואיני יכול לתאר לך
את הגעגועים שתפסוני אליך, אלוהים יקרב את הפגישה בינינו במיטב הנסיבות, ואני בוטח באלוהים
ובך במה שהבטחת לי שלא תפסיק להתפלל למעני. לפני כן היה בדעתי לנסוע לרשיד
להעמיס את המשואים, עד שהואיל אדוני אבו אסחק ברהון בן אסמעיל נ"ע ואמר לי: אני אטפל
בהעמסתם, אינך צריך לנסוע עמי; אני יוצא אפוא בדרך לרקה, אלוהים יזמן את הטובה, ברחמיו.
והגדולה בבקשותי ממך, כי תתפלל (למעני). סדר מישהו שימכור בשבילי את ח' יריעות האריג הטברי,
ואת שתי היריעות… תשלחן אל עתיק ביום א' או ב', ותצווה עליו למכור אותן על ידי אדם נאמן, כפי
שיעניק אלוהים (מחוק: זאת לידיעתך); מוכרחים למכור אותן ואם נשאר בַּרהון בן צאלח.
אני מקווה שתיקנו את המשאוי, כראוי. אני שולח לך, אדוני, דרישת שלום, ולאנשינו, דרישת שלום…

verso, right margin

מסור לו דרישת שלום יעבור לרשיד

verso, bottom margin

יימסר לאדוני אבו אסחק אברהים, יואיל להעבירו לאדון 'אלנהאסין', אצל…; ולאדוני ורבי אבו אסחק ברהון בן מוסא בן ברהון זצ"ל; 
(מאת) נהוראי בן נסים, המודה חסדו; לפסטאט, 
ברצון האל. 
