
<html>
    <head>
        <title>Transcription of Letter: CUL Or.1080 J170</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J170</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00170/canvas/1">
                    
                    
                    
                        <h3>recto</h3>
                    
                        <ol>
<li>כתאבי אטאל אללה בקא מולאי</li>
<li>אלאסוא ענך ברחמתה מן [ ]ה אסרו חג [יגע]לה אללה</li>
<li>כרוג עיד מבארך מימון וקצא חואיגנא כאן פארקתה</li>
<li>עצים אסל אללה קרב אלאגתמאע עלי אפצל אלמתאב בעד וצולנא אלי</li>
<li>הדא אלמוצע לילה אלא כרגת סאלמין ואצבנא הנא בעץ אצחאבנא</li>
<li>אלאסכנדראנין ועודנא מנהם קד אכתרינא אלי פוה נמור בכרה אלי פוה</li>
<li>ואדכל אנא אלי אלאסכנדריה מע עיאש וברהון ימור אלי רשיד והו יתולא</li>
<li>אלאעדאל יחולהא אלי אלכיטיה ואלדי תחב עלמה אן וצל צאחב אלשאכה</li>
<li>אלדי כאן פיהא מוסי בן אבו אלחי אלי הנא פרג פי רשיד וגא אלי הנא ללה אל</li>
<li>חמד ארגו יסאהל וצול אבן גבגה ואלכיטיה ברשיד כתיר ואלכבא</li>
<li>מן ד דנאניר אלק וחולה פטיב נפסך אסל אללה יגעלני אכתב לך מן</li>
<li>אלאסכנדריה בוצול רחלכם ורחלנא סאלם אמין ואסלה אדאם אללה עזה</li>
<li>יתפצל ויטלב לי פי חואיגי אלדי דאכל אלכזאנה אלדי אנת פיהא נאים</li>
<li>כריטה פיהא רקאע אחב תבצר לי פיהא בראה אלגזיה ען סנה תמא</li>
</ol>
                    
                        <h3>right margin</h3>
                    
                        <p>ותנפדהא לי / מסרע אמא מע אל / פיג או אחד אל / מגארבה או תדפעהא / לסידי אבי</p>
<p>זכרי אלחנן / תוציה ינפדהא לי / מע אנסן תקה מסרע / לילא ילזמוני באל / וזן</p>
<p>כמא לזמו אבן אלמכמורי / עאם אול / ומא אחתאג אוציך / פי באבהא / קראת עליך / אפצל</p>
<p>אלסלם / ואבי</p>
                    
                        <h3>upper margin</h3>
                    
                        <p>יעקוב יוסף וואלדתה / אלסלם ומולאי אבי אסחק / מא אצן יצל כתאבי / הדא והו</p>
<p>במצר / אסל אללה יגעלה / פי חיז אלסלאמה / ]בקי ואחד / ]כתאבי</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00170/canvas/2">
                    
                    
                    
                        <h3>verso</h3>
                    
                        <ol>
<li>אסמעיל יקריך אלסלם ואנא ולדך עיאש נכצך באתם אלסלאם ומא אקדר אצף לך מא</li>
<li>לחקני מן וחשך אללה יקרב אלגמע ביננא עלי אפצל חאל ואנא מתכל עלי אללה</li>
<li>ועליך פי מא ועדתני אן לא תכליני מן אלדעא וקד כנת מעול עלי אלסיד אלי רשיד</li>
<li>פי וסק אלאעדאל אלי אן תפצל סידי אבי סחק ברהון בן אסמעיל נע וקל לי אנא אתכלף</li>
<li>וסקהא מא תחתאג אלסיר מעי ואנא סאיר עלי טריק פוה אללה יופק כיר ברחמתה</li>
<li>ואעצם תאכידי עליך פי אלדעא ותגעל מן יביע לי אל ח שקאק טברי ואל</li>
<li>שקתין כמה תוגההם אלי עתיק יום אלאחד או אלד ותוציה יביעהם עלי תקא באל</li>
<li>רזק(?) [[אעלמתך דלך]] לא יכון בד מן ביעהם האללה [[ולא]] ואן כאן בקי ברהון בן צלח</li>
<li>וארגו אן אצלחו אלעדל אצלאה אן . . . . . . . . . .פי מא</li>
</ol>
                    
                        <h3>right margin</h3>
                    
                        <p>תבלגה / אלסלאם / לעלה יגוז / אלי / רשיד</p>
                    
                        <h3>address</h3>
                    
                        <p>רן זצל נהראי בן נסים נע שאכר אפצלה</p>
<p>מצר אן שא אללה</p>
<p>يدفع لبيت ابى اسحق ابرهيم يدفع لبيت ابى اسحق ابرهيم</p>
<p>יתפצל אללה ללשיך</p>
                    
                </div>
            
        </section>
    </body>
</html>
