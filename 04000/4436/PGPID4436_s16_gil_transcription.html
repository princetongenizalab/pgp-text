
<html>
    <head>
        <title>Transcription of Letter: Bodl. MS heb. c 28/43</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/43</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-43/1.json">
                    
                    
                    
                        <ol>
<li>כתאבי יאסידי ומולאי אטאל אללה בקאך ואדאם עזך ותאידך מן אלקדס לב</li>
<li>כלון מן ניסן וחאלי סלאמה ועאפיה ושוקי שדיד ווחשתי לקטע כותבך עני אללה עז</li>
<li>וגל יגמע שמלנא פי אכץ אלמוציע ברחמתה ולו עלמת יאסידי אן קד גרא מני</li>
<li>שי אן אצונה [ג]אהל כתבת אעתדרת מנך יאסידי ואנת אעזך אללה תעלם</li>
<li>מוחבתי לך ועטם שוקי [ ] לך אללה יתקבל מני צאליח מא [אד]עוה לך פי כל</li>
<li>וקת וקד כתבת עידה כותב ולם יצלני גואב ולם אעריף איש אלסבב ואנא מהני</li>
<li>לך בהדא אלעיד אלקאדם אללה יבלגך ויבלגנא סנין כתרה ואתה ואנחנו שמיחם(!)</li>
<li>בבנין ביתו ושיכלול היכלו ויתן לך משאלות לבך בעולם הזה ולעולם הבא ואסאל</li>
<li>אן תשתמע במולאי אלחבר אבו זכרי אידוה אללה ובסידי אכיה ותהניהום עני בהדא</li>
<li>אלעיד בלגהום אללה סנין כתרה ואחיא בעצהם לבעץ ואסתגאב מני צאליח מא</li>
<li>אדעוה להום פי כל וקת ואבקא ולד מולאי אלחבר ואוראה פרחה ואסאלך אן</li>
<li>לא תקטע כותבך עני פי כל וקת בשרח מא יכון ואמור אלנשיא נט רח כיף גרת</li>
<li>ואמור אבו סעד יאשיהו בן אוכתה לאן אלכותב תצל באשיא יטול שרחהא ולא</li>
<li>ילחק יאסידי תואני פקד אשגל קלבי תאכיר כותבך עני הדה אלמודה אלטוילה</li>
<li>ואן ערפת שי לשלמה ולד ר יוסף ערפני אן יכון בסכנדריה או במצר ואן יכון</li>
<li>לך חאגה תשרפני בהא ופי הדא אליום עורפת אן בן עלון אועזל ען עומלית</li>
<li>אלקודס לאנוה באלרמלה לה מודה ואן בן מעמר אנצראני עאמל אלקודס אן ראה</li>
<li>מולאי ישתמע במולאי אלשיך שר העידה אבקאה אללה יאכוד כתאב אבו אלמונא</li>
<li>אלעריל אליה באלמראעה לאצחבנא פי אלכראג וגיר דאליך יסתגנים דועא אלכל</li>
</ol>
<p>אללה</p>
<ol>
<li>יזידוה מן כל כיר ובישנעו ענדנא אן אלאמיר נגאה אלדולה יעוד אלקודס והוא</li>
<li>כמא אתצל בכום מן חאלה פאן יכון לדאליך צחה תערפני קראת עליך אתם</li>
<li>אסלאם ואסאלך יאמולאי תכוץ סידי ומולאי אלחבר אבו זכרי ואכיה אתם אסלאם</li>
<li>ועלי גמיע אלאצדקא אסלאם ועלי סידי אלפרנאס אלליואני אסלאם ועלי אלפרנאס</li>
<li>והזמנים אסלאם ועלי אבי נצר אסירקוני אסלאם ועלי מן ענדך אצאנהום</li>
<li>אללה אסלאם ועלי סית אלאהל אסלאם ועלי אבו עלי וואלדוה אסלאם ומן ענדי</li>
<li>יכוצו מן ענדך באתם אסלאם ואבו אטיב ואכיה יכוצוך יאסידי באתם</li>
<li>אסלאם ואבו אטיב ולדי יקול לאבו עלי איש סבב קטע כתאבה ענה וקד</li>
<li>כאן אדא וצלה יסור בה עצים והוא יהני מולאי ויהני מן ענדה</li>
<li>בהדא אלעיד אלמברך ויהני אבו עלי וואלדוה אללה יחיי אלכל</li>
<li>ויבלגהום שנים רבות ששם ושמיחם(!) ושלומך ירבה לעד</li>
</ol>
                    
                        <h3>b</h3>
                    
                        <ol>
<li>لسيدي وموﻻي ابي الحسن [علون الفرناس بن يعيش] محبه ﻻ ع[دمه]</li>
<li>[اطال الله بقاه وادام عزه] وتاييده بالفسطاط ان شاء الله</li>
<li>البيطار [ عمر بن يوسف وولده</li>
</ol>
                    
                </div>
            
        </section>
    </body>
</html>
