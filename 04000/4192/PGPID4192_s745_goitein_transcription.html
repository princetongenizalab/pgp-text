
<html>
    <head>
        <title>Transcription of Letter: T-S AS 151.2</title>
    </head>
    <body style="max-width: 860px; margin: auto">
        <h1>Transcription of Letter: T-S AS 151.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00151-00002/canvas/1">
                    
                    
                    
                        <ol>
<li>ותשועת צדיקים מייי מעוזם בעת צרה</li>
<li>נחמו נחמו עמי יאמר אלהיכם</li>
<li>כאיש אשר אמו תנחמנו אנכי אנחמכם</li>
<li>ובירושלים תנוחמו</li>
<li>ומא אקדר אעזיך כלא קול אללה ילהמך</li>
<li>אלצבר ויעוצך פי חיי העולם הבא ומא</li>
<li>אנת באול מן אציב ואל אמתחן ואקול</li>
<li>אן לך פי הדא תעויץ עטים מן אללה תעאלי</li>
<li>ואמא גיר דלך פאלמולא יעלם מא כלית בה</li>
<li>פי אכר עמרי מן אלהם ואלקלה וכלף אלולד</li>
<li>אלמבארך אבו מנצור לא יאבה אלי כלאמי</li>
<li>ולא יקבל מני מא אשיר עליה בה והדה</li>
<li>אלצביה אללה יצלחהא פאני אן אסתחכמת</li>
<li>עליה אסתחכמת עלי ולדי וחכימא ברמיזא</li>
<li>האש]ה רעה עד מאד אד לא ראיתי מעולם</li>
<li>כמותה פהקבה יעשה למען שמו</li>
</ol>
                    
                </div>
            
        </section>
    </body>
</html>
