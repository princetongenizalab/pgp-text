
<html>
    <head>
        <title>Transcription of Letter: CUL Or.1080 J15</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J15</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00015/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אלעזיז עלי אטאל אללה בקאך ואדאם נעמאך מן אלקדס</li>
<li>עמרה אל[לה]</li>
</ol>
<ol>
<li>  יום אלגמעה ליא כלון מן תשרי ערפך אללה ברכתה ומא יליה מן אלש[הו]ר</li>
</ol>
<ol>
<li>  ואלחאל סלא[מה]</li>
</ol>
<ol>
<li>וללה אלחמד ואנא אהניך בהדא אלסוכות אלמבארך אללה יגעלה עליך אימן עיד</li>
</ol>
<p>ואסר[ה]</p>
<ol>
<li>ואסעדה ויזכיך לבנין ביתו וקיבוץ עדתו וקד וצל כתאבך בתאריך ג בקין מן</li>
</ol>
<ol>
<li>  אלול</li>
</ol>
<ol>
<li>וסררת בה בסלאמתך ועאפיתך אדאמהא אללה לך וכדלך דכרת קרץ ד דנאניר לא</li>
<li>עדמתך ולא כלות מנך וקד כאן קבל דלך וצל כתאבך לר אבון בדלך וקאל לי</li>
</ol>
<ol>
<li>  אנה ידפע[הא]</li>
</ol>
<ol>
<li>אלי ודכרת וצ/ו/ל כתאב מולאי אלשיך אבי סעיד ואנה לם ידכר אמר אלה</li>
</ol>
<ol>
<li>  דנאניר</li>
</ol>
<ol>
<li>וקד שק עלי דלך לאני מחתאג אליהא גאיה אלחאגה וארדת אדפע מנהא ל[רב]</li>
<li>אברהם ביר יצחק התלמיד ננ ג דנאניר ארגו אן יכון ר לבראט אנפד שי וידפע</li>
</ol>
<ol>
<li>  אל[י]</li>
</ol>
<ol>
<li>מן דלך מן דלך (!) אן שא אללה וארגו כתבך עני באלקרב במא עמלה ר לבראט</li>
</ol>
<ol>
<li>  פי חאג[תי]</li>
</ol>
<ol>
<li>וכדלך אחב תסאל מולאי אלשיך אבי זכריא אכיה אדאם אללה עזה לעל וצל אליה</li>
<li>כתב ודכרני פיהא ואנא אעלם אנך חריץ פי מא יתעלק בי ולי פיה פרג אללה</li>
<li>תעאלא יסלמך ויכלף עליך ולא יחוגך לאחד מן כלקה וקד חצלת ענדי לד</li>
</ol>
                    
                        <h3>Right Margin</h3>
                    
                        <p>דראהם מן</p>
<p>מכ[</p>
<p>וענדך ג</p>
<p>אלבאקי [</p>
<p>דראהם ולך</p>
<p>[ ]לי לפ[</p>
<p>ליס [</p>
<p>וליס פי [</p>
<p>עמל סואה</p>
<p>ולעל ית[</p>
<p>עלי[</p>
                    
                        <h3>Above the Lines on the Right Side</h3>
                    
                        <p>[ו]טי כתאבי כתאב לר יצחק מתפצל תדפעה אליה ענד וצולה</p>
                    
                        <h3>Top Margin</h3>
                    
                        <p>כראסה</p>
<p>ביאץ או</p>
<p>כראסה</p>
<p>ונצף</p>
<p>ויתם אל</p>
<p>סדר אללה</p>
<p>יזכיך תקרא</p>
<p>פיה אנת</p>
<p>וולדך וולד</p>
<p>ולדך ולעל</p>
<p>אחד במצר</p>
<p>יריד ינסך</p>
<p>תפאסיר</p>
<p>או משנה או</p>
<p>הלכות או</p>
<p>]ת[למוד</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00015/canvas/2">
                    
                    
                    
                        <h3>Verso</h3>
                    
                        <ol>
<li>או איש מא אתפק פאדא פרגת אלדי פי ידי אנסך לא אתבקא הדה אלשתוה</li>
<li>בטאל ואלנפקה תלזמני ואללה אללה לא תפרט פי אלחואיג אלדי כתבת אליך פי</li>
<li>שראהא ותציף אלי דלך נץ קיראט אניסון וקיראט ונצף קרפה גידה דקיקה</li>
</ol>
<ol>
<li>  חמר[ה]</li>
</ol>
<ol>
<li>חארה ולעלך תנפד אלחואיג מע ר יצחק וכדלך אחב מנך מתפצל מא אועזך אן</li>
</ol>
<ol>
<li>  ג[א]</li>
</ol>
<ol>
<li>שי מן אלגרב תעלמני לתסרני בדלך או כתאב או איש מא כאן וכדלך מולאי אבו</li>
</ol>
<ol>
<li>  סהל</li>
</ol>
<ol>
<li>ברהון בן [[מוסי]] //ר משה// נע תערפני אחואלה לאן אשתגל קלבי בקולך</li>
</ol>
<ol>
<li>  וצל כתאב אכיה והו ל[א]</li>
</ol>
<ol>
<li>ידכרה קראת עלי כאצה נפסך אלשריפה אפצל אלסלם ומן ענדך אלסלם ומולאי</li>
</ol>
<ol>
<li>  [אל]</li>
</ol>
<ol>
<li>רב אדאם אללה עזה תכצה סלאמי ותהניה עני בהדא אלעיד אלמבארך וכדלך אל</li>
</ol>
                    
                        <h3>Right Margin</h3>
                    
                        <p>כרימה</p>
<p>תהניהא</p>
<p>עני</p>
<p>ותכצה[א]</p>
<p>אלסלם</p>
<p>וקד</p>
<p>וצל</p>
                    
                        <h3>Top Margin</h3>
                    
                        <ol>
<li>כתאבהא אללה יפרג ענהא ור אברהם בן אלתלמיד תכצה אלסלם וכתבך לא תכליני</li>
</ol>
<ol>
<li>  מנהא</li>
</ol>
                    
                        <h3>Below, Upside-Down, Right</h3>
                    
                        <ol>
<li>لسيدي ومولاي ابي يحيي نهراي بن نسيم من اسرائيل بن سهلان الفسطاط ان...</li>
<li>اطال الله بقا٥ وادام تاييد٥ وسعادته ونعما٥</li>
<li>نجابن الحسين اﻻنصاري وابرهيم بن نجا عمر بن يوسف وولد٥</li>
</ol>
                    
                </div>
            
        </section>
    </body>
</html>
