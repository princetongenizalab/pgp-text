recto

(2−1) על שמך; אני כותב לך, בני והיקר לי, ייתן לך אלוהים אריכות ימים ויתמיד 
 
את שלומך ואת אושרך, מאלכסנדריה, בג' באב,
ייהפך לשמחה. שלומי טוב בגופי, אבל אני מודאג,
אלוהים יתעלה ישים אחרית לטובה. ואשר רצית לדעת:
שלחתי לך לפני כן מכתבים, ובהם פירטתי לך את הקניות הדרושות לי,
אקווה שהגיעו אליך, וכי מכתב ממך בדרך אלי, ובו
תשובה על כל מה ששאלתיך. הודעתי לך ששלחתי
עם סלאמה משאוי ובו בד פשתים 'כד'; משקלו ת' רטלים, ברטל של
בד הפשתים. יש לנכות ל"ט; המספר כ"ט חליפות ; הוריתי לו שימסור אותו
לאדוני ורבי אבו בשר אזהר בן מנצור, וייקח ממנו
חצי דינר. ביקשתי ממנו שימכור אותן בשבילי יחד עם המגיע לי מן המשי
אשר לנו אצלו, כלומר החצי, ומשקלו ג' רטלים, והתמורה כפי
שיעניק אלוהים. לך, אפוא, אליו, ולחץ עליו גם אתה.
וביקשתי ממך שתלך אל אדוני ורבי אבו יעקוב אלתניסי,
ותודיע לו כי מה ששייך לי נמצא בסל העפצים (?), והחצי מתוך י"א הבגדים,
חצי בדיוק, והחצי לאדוני ורבי אבו זכרי,
חוץ מסל אחד שעליו שמו של האדון אבו זכרי לבדו.
יש לי לחשבוני הפרטי בתוכס ס''ו רטלים וחצי ב(רטל) הג'רוי, יקבל אותם ויוסיפם
לחצי אשר לי. את ההוצאות ששילם בפסטאט ייקח
מכל אדם, על פי מה שיגיע ממנו; וייקח בשבילי מחלקו של האדון
אבו זכרי חצי דינר ששילמתי בשבילו, הוצאות ברשיד.

recto, right margin
ותבקש ממנו שימכור בשבילי את הכול. כפי שיעניק אלוהים, אם במזומנים ואם באשראי, אם חס ושלום, טרם נמכרו הדברים; כמו כן פחמת העופרת והעופרת, אם עוד נשארו, ימכור את הכול, כפי שיעניק 
recto, top margin
אלוהים; אולי אמצא את מלוא התמורה, כאשר אגיע, ברצון האל, ואשב עמה בחנות או אסע עמה לארץ ישראל. את שבעת הדינרים וחצי שאתה חייב לי 
verso

תמסור — אם יזדמן לך לנסוע בטרם בואי לאדוני ורבי
אבו בשר אזהר בן מנצור, כי אני זקוק לכל פרוטה.
שלחתי עם אדוני הראש הנכבד, משאוי קטן ובו בדי הפשתים
והכסף וקערת הרחיצה והתחתית לקסת והמכסה וצמיד מכסף וחותם מכסף,
וביקשתי ממנו שימסרם לאדוני ורבי אבו בשר אזהר; הריני משביעך
באלוהים, שלח לי מכתב מפורט בנוגע לכל מה שביקשתי ממך,
הלוא לבי יוצא לבואו. הריני שולח לך את מיטב דרישות השלום,
ולכל השואל עלינו, דרישות שלום. אמך וכל המשפחה שולחים לך 

verso, right margin
את מיטב דרישות השלום. ושלום. 
 
verso, address
לבני והיקר לי, אבו אלחסן שלמה בן נסים נ"ע אלברקי, ייתן לו אלוהים אריכות ימים ויתמיד את שלומו. מאוהבו, מוסא בן אבי אלחי כלילה נ"ע.