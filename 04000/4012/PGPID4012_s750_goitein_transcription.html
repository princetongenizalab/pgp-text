
<html>
    <head>
        <title>Transcription of Letter: CUL Or.1080 J55</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J55</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00055/canvas/1">
                    
                    
                    
                        <ol>
<li>כתאבי יא ולדי ואלעזיז עלי אמתענא בקאך ואדאם</li>
<li>סלאמתך וסעאדתך מן אלאסכנדריה לג מצת מן אב</li>
<li>יהפך לשמחה ען חאל סלאמה פי אלגסם ושגל פי אלסר</li>
<li>אללה תע יגעל אלעאקבה לכיר ומא תחב עלמה אן</li>
<li>תקדמת כתב אליך ושרחת לך פיהא מא אחתאג</li>
<li>אליה פארגו וצולהא אליך וכתאבך מני באלקרב באל</li>
<li>גואב ען גמיע מא סאלתך ואעלמתך אנני אנפדת</li>
<li>צחבה סלאמה שכירה שש כז וזנהא ח ארטאל ברטל</li>
<li>אל שש תמנהא ל די ועדדהא כט כלעה וקד וציתה וסלמהא</li>
<li>למולאי אלשיך אבי בשר אזהר בן מנצור ויאכד מנה</li>
<li>נצף דינ וסאלתה יביעהא לי מע אלדי יכצני מן אלחריר</li>
<li>אלדי לנא ענדה והו אלנצף ווזנה ג ארטאל אלתמן באל</li>
<li>קסם ואלרדק פתמצי אליה ותוכד עליה פי מתל דלך</li>
<li>וסאלתך תמצי אלי מולאי אלשיך אבי יעקוב אלחכים</li>
<li>ותעלמה אן אלדי לי פי קפה אלסאיל ואליאבס ואלנצף</li>
<li>מנ. . אלנצף סוא ואלנצף למולאי אלשיך אבו זכרי</li>
<li>סוא קפה ואחדה עליהא אסם אלשיך אבו זכרי ומא</li>
<li>לי אנא פיהא כאצה פו רטל ונצף באלגרוי יקבצה ויציפה</li>
<li>אלי אלנצף אלדי לי ואלמוון אלדי וזנהא במצר יאכד מן</li>
<li>כל אנסאן אלדי יסתחקה ויאכד לי מן סהם אלשיך</li>
<li>אבי זכרי נצף דינ וזנתה ענה בקיה מונה ושיר</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ותסאלה | יפי עלי | אלגמיע בל | קסם ואלרזק | אמא</p>
<p>באל | נקד או | באלצבר | אן כאן הו | באקי ואל | עאיד</p>
<p>באללה | אלי אלסעה | וכדלך | אלבארוקי | ואלחצאץ | אן כאן |</p>
<p>באקי | פי ביע | אלגמיע | באלקס[ם</p>
                    
                        <h3>top margin, diagonal lines at 180 degrees to main text</h3>
                    
                        <p>ואלרזק לעל אגד | מן אלגמיע | ענד וצולי | אן שא אללה |</p>
<p>אגלס בה | פי דכאן | או אסאפר | בה אלי אל | שאם ואל | תלאתה</p>
<p>דנאניר | ונצף אלדי לי | ענדך</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00055/canvas/2">
                    
                    
                    
                        <h3>verso</h3>
                    
                        <ol>
<li>לולדי ואלעזיז עלי אבי אלחסן שלמה מן מחבה מוסי בן אבי אלח</li>
<li>בן נסים נע אלברקי נע</li>
<li>אטאל אללה בקאה ואדאם סלאמתה</li>
</ol>
                    
                        <h3>bottom margin, straight lines at 180 degrees to main text</h3>
                    
                        <ol>
<li>אן אתפק לך כרוג קבל וצולי תסלמהא למולאי אלשיך</li>
<li>אבי בשר אזהר בן מנצור פאני מחתאג אלי אוקי ואחד</li>
<li>וקד אנפדת צחבה סידנא אלרייס אלגליל שכירה פיהא אלמרש</li>
<li>אלפצה ואלמגסל ואלמרפע ואלגטא ודמלג פצה וכאתם פצה</li>
<li>וסאלתה יסלמהא אלי מולאי אלשיך אבי בשר אזהר פאללה</li>
<li>אללה יצל אלי כתאבך משרוח בגמיע מא סאלתך פיה</li>
<li>פאן קלבי מתעלק לוצולה קראת עליך אתם אלסלם</li>
<li>וגמיע מן סאל ענא אלסלם וואלדתך וגמיע אלאהל וכצוף</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>באתם | אלסלם | ושלום</p>
                    
                </div>
            
        </section>
    </body>
</html>
