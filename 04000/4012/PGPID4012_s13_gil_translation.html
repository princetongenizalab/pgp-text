
<html>
    <head>
        <title>Hebrew Translation of Letter: CUL Or.1080 J55</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J55</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00055/canvas/1">
                    
                    
                    
                        <h3>recto</h3>
                    
                        <ol>
<li>(2−1) על שמך; אני כותב לך, בני והיקר לי, ייתן לך אלוהים אריכות ימים ויתמיד </li>
<li> </li>
<li>את שלומך ואת אושרך, מאלכסנדריה, בג' באב,</li>
<li>ייהפך לשמחה. שלומי טוב בגופי, אבל אני מודאג,</li>
<li>אלוהים יתעלה ישים אחרית לטובה. ואשר רצית לדעת:</li>
<li>שלחתי לך לפני כן מכתבים, ובהם פירטתי לך את הקניות הדרושות לי,</li>
<li>אקווה שהגיעו אליך, וכי מכתב ממך בדרך אלי, ובו</li>
<li>תשובה על כל מה ששאלתיך. הודעתי לך ששלחתי</li>
<li>עם סלאמה משאוי ובו בד פשתים 'כד'; משקלו ת' רטלים, ברטל של</li>
<li>בד הפשתים. יש לנכות ל"ט; המספר כ"ט חליפות ; הוריתי לו שימסור אותו</li>
<li>לאדוני ורבי אבו בשר אזהר בן מנצור, וייקח ממנו</li>
<li>חצי דינר. ביקשתי ממנו שימכור אותן בשבילי יחד עם המגיע לי מן המשי</li>
<li>אשר לנו אצלו, כלומר החצי, ומשקלו ג' רטלים, והתמורה כפי</li>
<li>שיעניק אלוהים. לך, אפוא, אליו, ולחץ עליו גם אתה.</li>
<li>וביקשתי ממך שתלך אל אדוני ורבי אבו יעקוב אלתניסי,</li>
<li>ותודיע לו כי מה ששייך לי נמצא בסל העפצים (?), והחצי מתוך י"א הבגדים,</li>
<li>חצי בדיוק, והחצי לאדוני ורבי אבו זכרי,</li>
<li>חוץ מסל אחד שעליו שמו של האדון אבו זכרי לבדו.</li>
<li>יש לי לחשבוני הפרטי בתוכס ס''ו רטלים וחצי ב(רטל) הג'רוי, יקבל אותם ויוסיפם</li>
<li>לחצי אשר לי. את ההוצאות ששילם בפסטאט ייקח</li>
<li>מכל אדם, על פי מה שיגיע ממנו; וייקח בשבילי מחלקו של האדון</li>
<li>אבו זכרי חצי דינר ששילמתי בשבילו, הוצאות ברשיד.</li>
</ol>
                    
                        <h3>recto, right margin</h3>
                    
                        <p>ותבקש ממנו שימכור בשבילי את הכול. כפי שיעניק אלוהים, אם במזומנים ואם באשראי, אם חס ושלום, טרם נמכרו הדברים; כמו כן פחמת העופרת והעופרת, אם עוד נשארו, ימכור את הכול, כפי שיעניק </p>
                    
                        <h3>recto, top margin</h3>
                    
                        <p>אלוהים; אולי אמצא את מלוא התמורה, כאשר אגיע, ברצון האל, ואשב עמה בחנות או אסע עמה לארץ ישראל. את שבעת הדינרים וחצי שאתה חייב לי </p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00055/canvas/2">
                    
                    
                    
                        <h3>verso</h3>
                    
                        <ol>
<li>תמסור — אם יזדמן לך לנסוע בטרם בואי לאדוני ורבי</li>
<li>אבו בשר אזהר בן מנצור, כי אני זקוק לכל פרוטה.</li>
<li>שלחתי עם אדוני הראש הנכבד, משאוי קטן ובו בדי הפשתים</li>
<li>והכסף וקערת הרחיצה והתחתית לקסת והמכסה וצמיד מכסף וחותם מכסף,</li>
<li>וביקשתי ממנו שימסרם לאדוני ורבי אבו בשר אזהר; הריני משביעך</li>
<li>באלוהים, שלח לי מכתב מפורט בנוגע לכל מה שביקשתי ממך,</li>
<li>הלוא לבי יוצא לבואו. הריני שולח לך את מיטב דרישות השלום,</li>
<li>ולכל השואל עלינו, דרישות שלום. אמך וכל המשפחה שולחים לך </li>
</ol>
                    
                        <h3>verso, right margin</h3>
                    
                        <p>את מיטב דרישות השלום. ושלום. </p>
<p> </p>
                    
                        <h3>verso, address</h3>
                    
                        <p>לבני והיקר לי, אבו אלחסן שלמה בן נסים נ"ע אלברקי, ייתן לו אלוהים אריכות ימים ויתמיד את שלומו. מאוהבו, מוסא בן אבי אלחי כלילה נ"ע.</p>
                    
                </div>
            
        </section>
    </body>
</html>
