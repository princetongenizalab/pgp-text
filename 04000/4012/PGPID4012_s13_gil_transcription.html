
<html>
    <head>
        <title>Transcription of Letter: CUL Or.1080 J55</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J55</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00055/canvas/1">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתאב[י] יאולדי ואלעזיז עלי אטאל אללה בקאך ואדאם</p>
</li>
<li>
<p>סלאמתך וסעאדתך מן אלאסכנדריה לג מצת מן אב</p>
</li>
<li>
<p>יהפך לסמחה(!) ען חאל סלאמה פי אלגסם ושגל פי אלסר</p>
</li>
<li>
<p>אללה תע יגעל אלעאקבה לכיר ומא תחב עלמה אן</p>
</li>
<li>
<p>תקדמת כתבי אליך ושרחת לך פיהא מא אחתאג</p>
</li>
<li>
<p>אליה פארגו וצולהא אליך וכתאבך מני באלקרב באל</p>
</li>
<li>
<p>גואב ען גמיע מא סאלתך ואעלמתך אנני אנפדת</p>
</li>
<li>
<p>צחבה סלאמה שכירה שש כז וזנהא ת ארטאל ברטל</p>
</li>
<li>
<p>אלשש תנקץ לט ועדדהא כט כלעה וקד וציתה יסלמהא</p>
</li>
<li>
<p>למולאי אלשיך אבו בשר אזהר בן מנצור ויאכד מנה</p>
</li>
<li>
<p>נצף דינ וסאלתה יביעהא לי מע אלדי יכצני מן אלחריר</p>
</li>
<li>
<p>אלדי לנא ענדה והו אלנצף ווזנה ג ארטאל אלתמן באל</p>
</li>
<li>
<p>קסם ואלרזק פתמצי אליה ותוכד עליה פי מתל דלך</p>
</li>
<li>
<p>וסאלתך תמצי אלי מולאי אלשיך אבו יעקוב אלתניסי</p>
</li>
<li>
<p>ותעלמה אן אלדי לי פי אלקפה אלסאיל ואליא כסי אלנצף</p>
</li>
<li>
<p>מנהא אלנצף סוא ואלנצף למולאי אלשיך אבי זכרי</p>
</li>
<li>
<p>סוא קפה ואחדה עליהא אסם אלשיך אבי זכרי וחדה</p>
</li>
<li>
<p>לי אנא פיהא כאצה פו רטל נצף באלגרוי יקבצה ויציפה</p>
</li>
<li>
<p>אלי אלנצף אלדי לי ואלמון אלדי וזנהא במצר יאכד מן</p>
</li>
<li>
<p>כל אנסאן אלדי יסתחקה ויאכד לי מן סהם אלשיך</p>
</li>
<li>
<p>אבי זכרי נצף דינ וזנתה ענה בקיה מונה רשיד</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ותסלה</p>
</li>
<li>
<p>יביע לי</p>
</li>
<li>
<p>אלגמיע באל</p>
</li>
<li>
<p>קסם ואלרזק</p>
</li>
<li>
<p>קסם ואלרזק</p>
</li>
<li>
<p>נקד או</p>
</li>
<li>
<p>בצבר</p>
</li>
<li>
<p>אן כאן הו</p>
</li>
<li>
<p>באקי ואל</p>
</li>
<li>
<p>עאיד באללה</p>
</li>
<li>
<p>אלי אלסעה</p>
</li>
<li>
<p>ולדלך</p>
</li>
<li>
<p>אלבארוק</p>
</li>
<li>
<p>ואלרצאץ</p>
</li>
<li>
<p>אן כאן</p>
</li>
<li>
<p>באקי</p>
</li>
<li>
<p>פיביע</p>
</li>
<li>
<p>אלגמיע</p>
</li>
<li>
<p>באלקסם</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואלרזק לעל אגד</p>
</li>
<li>
<p>תמן אלגמיע</p>
</li>
<li>
<p>ענד וצולי</p>
</li>
<li>
<p>אן שא אללה</p>
</li>
<li>
<p>אגלס בה</p>
</li>
<li>
<p>פי דכאן</p>
</li>
<li>
<p>או אסאפר</p>
</li>
<li>
<p>בה אלי אל</p>
</li>
<li>
<p>שאם ואל</p>
</li>
<li>
<p>סבעה דנאניר</p>
</li>
<li>
<p>ונצף אלדי לי</p>
</li>
<li>
<p>ענדך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00055/canvas/2">
                    
                    
                    
                        <h3>verso</h3>
                    
                        <ol>
<li>
<p>אן אתפק לך כרוג קבל וצולי תסלמהא למולאי אלשיך</p>
</li>
<li>
<p>אבו בשר אזהר בן מנצור פאני מחתאג אלי דרהם ואחד</p>
</li>
<li>
<p>וקד אנפדת צחבה סידנא אלרייס אלגליל שכירה פיהא אלשיש</p>
</li>
<li>
<p>ואלפצה ואלמגסל ואלמרפע ואלגטא ודמלג פצה וכאתם פצה</p>
</li>
<li>
<p>וסאלתה יסלמהא אלי מולאי אלשיך אבי בשר אזהר פאללה</p>
</li>
<li>
<p>אללה יצל אלי כתאבך משרוח בגמיע מא סאלתך פיה</p>
</li>
<li>
<p>פאן קלבי מתעלק לוצולה קראת עליך אתם אלסלם</p>
</li>
<li>
<p>וגמיע מן סאל ענא אלסלם וואלדתך וגמיע אלאהל יכצוך</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>באתם</p>
</li>
<li>
<p>אלסלם</p>
</li>
<li>
<p>ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לולדי ואלעזיז עלי אבו אלחסן שלמה מן מחבה מוסי בן אבי אלחי [כלילה]</p>
</li>
<li>
<p>בן נסים נע אלברקי נע</p>
</li>
<li>
<p>אטאל אללה בקאה ואדאם סלאמתה</p>
</li>
</ol>
                    
                </div>
            
        </section>
    </body>
</html>
