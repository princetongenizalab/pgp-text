
<html>
    <head>
        <title>Transcription of Letter: T-S NS J24b + T-S NS J24a</title>
    </head>
    <body style="max-width: 860px; margin: auto">
        <h1>Transcription of Letter: T-S NS J24b + T-S NS J24a</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00024-A/canvas/1">
                    
                    
                    
                        <h3>Recto</h3>
                    
                        <ol>
<li>תרום ידך על צריך וכל אויביך יכרתו</li>
<li>שלום ממרומים כנחלי ימים וחסד ורחמים מלפני שוכן מעונים יחולו ויוכללו ויובלו</li>
<li>על ראש כב' גד' קד' מר' ור' אברהם חמדת הישיבה ישמרהו דגול מרבבה ויחיה חמודו</li>
<li>[ ] וישמע בעדו כל שאלה ותפלה אמן וכן יהי רצון ולמא</li>
<li>[ ] אלי אלאן [ ] אלי ענדה [ ] אנשרחת</li>
<li>[ ] ענדה הוא מולאי אלממחה רבי חייה שמ' צור</li>
<li>[ ] עאפיה ערפתה דלך וסבב הדה אלאחרף אן למא</li>
<li>[ ] אן כנת פיה ידמך וכאן מ[ ] וכאן ענד צאחה יום אלסבת דעוה</li>
<li>פתקלו עלי בא[ ] אלליל וכאן בן צאלח אלחזאן חאצר</li>
<li>פאשהדו עלי רב חייה אלממחה שהאד פאנפד ולדו וא/ב/ן אכתה וצאנע ענד מנצו[ר ] אלד[יין]</li>
<li>[ ] חתי כרג עליהם כמאה מוסתכבי ותצארבו מעהם וכאן צהר אלממחה מע אלקום</li>
<li>[ ] וכאנו אלכל סכארא פתגאשא ואחד מנהם וצאחו חואליה וא קתילאה ואגתמעת אלנאס //[ ] אלחזאן לאן אלנובה כאנת עלי באבה ושחט אלי גוא אלדהליז//</li>
<li>וגא[ ] תפרקו ואגתמעת [ ] כאנת נובה צעבה וגא אלואלי ולולא ענאיה אללה תעאלי</li>
<li>וגאה מן אללה תעאלי ידימה עס[א]ה נובה כביר בתשניעה עלי אלסלטאן ולו //כ//אן פי//אלבלד מקדם//</li>
<li>גיר הדא למא תם לה אן יפעל מא יפעל הדא אלמקדם ויוכדו גמאעה ידכלו אלחבס יגי //ויכרגהם//</li>
<li>בלא כסארה חבה אלבארי תעאלי ידים מן בסעאדתה קד עאשת הדה אלטאיפה ואמא אלדי</li>
<li>צעדה [ ] אלטלמה וקד כאן עמל מעהם כל גמיל פכאפוה באן טלעו אסתגאתו</li>
<li>פיה [ ] אנא חאצר [ ] בגמיע אלנובה וב[ ] ובגמיע מא פעלו והם מן גמלה</li>
<li>אלמשנעין ולם יכון אכדהם אלי אלסלטאן אלא לסבב תשניעהם עליה וציאחהם פי אלליל</li>
<li>[ולמא ] מן גמלה מן דכל אלי אלאמיר מע אלממחה שמ' צ' וסאלנא</li>
<li>[ ] אלא מא כאן געל [ ] ולו כאנת הדה אלנובה</li>
<li>תחת [ ] לא ת[ ] אללה תעאלי יתם בה</li>
<li>ויקרן איאמה לימי הגואל [ ] אמן כן יהי רצון [ ] ולמא כאן יום אלתנין אלתאסע</li>
<li>מן שהר כסליו וצלו חאלו [ ] ודכרו באן מעהם כתאב סידנא שר השרים ירום הודו</li>
<li>וצארו יגמעו מח//א//פל מחאפל וימנדלו באלכתאב ומעהם אלרשעה אלזמה אלנאטיפאניה ויגאגו</li>
<li>פי אלאסואק ופי אלביות חתי צעב עלי דלך ומצִית אלי ענד אלואלי וטלבת מנה מא</li>
</ol>
                    
                        <h3>Recto - right margin</h3>
                    
                        <ol>
<li>קד גרת בה אלעאדה פי אן</li>
<li>כתאב ויאתא [ ] אלי אלכניס</li>
</ol>
                    
                        <h3>Recto - upper margin</h3>
                    
                        <ol>
<li>לימתתל אואמרה</li>
<li>אלכרימה ואן יקטע דכרה</li>
<li>מן אלאסואק ואלכרק לאנה לו</li>
<li>אנה כתאב עאמי למא פעל בה מא פעל</li>
<li>וכתאבה אלכרים אדא וצל אלי ענד</li>
<li>מולאי פכר אלמלך אעז אללה נצרה</li>
<li>יבוסה ויגעלה עלי עיניה</li>
<li>ואליהוד יאכדוה מן הון אלי הון</li>
<li>ערפתה דלך ליפעל פיה מא</li>
<li>ירא ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00024-A/canvas/2">
                    
                    
                    
                        <h3>Verso</h3>
                    
                        <ol>
<li>וקד לזמני מנה מלזם למא אכתב אערפת בה אן שא אללה אדא הדת רוחי מן אלמרץ'</li>
<li>פלא יקצר פי מא יפעלה מעה וקד כנת אלומה לחאל סלימאן אבן אלסלמי חתי באן לי</li>
<li>טלמה לה ובתחמיל אלסו[ ] ואלגויים //אלאסמאעיליה// והם שונאים ולו לא ענאיה אלבארי למא</li>
<li>כאן לה קואם מעהם [ ] אקבל ידיה ויד מולאי אבו אלחסן והב [ ]</li>
<li>חפצה אללה [ ] גמיע מן [ ] ויקבל //ידי// חצרה סידנא</li>
<li>שר השרים תכון מלכותו [ ] מולאי אלריס אבו אלביאן חפצה אללה ושלום</li>
<li>ואן יכן חאגה פלתשרפני בהא ולא תקטע אכבארך עני ומהמאתה וגמיע מא</li>
<li>אנת פיה פאן קלבי שהד אלבארי ענדך וענד מן ענדך ואסאלה אכצאץ גמיע</li>
<li>אלאצדקא באתם אלסאלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00024-B/canvas/2">
                    
                    
                    
                        <h3>Verso - address</h3>
                    
                        <ol>
<li>לכבוד גדולת קדושת מרנא ורבנא אברהם&nbsp;</li>
<li>חמדת הישיבה ישמרהו דגול מרבבה&nbsp;</li>
<li>בן כב ג קד מר ור נתן השביעי בחבורה&nbsp;</li>
<li>שאכר תפצלהא וגרי</li>
<li>אנעאמהא ארח ביר</li>
<li>נתן נע אכיהא</li>
</ol>
                    
                </div>
            
        </section>
    </body>
</html>
