
<html>
    <head>
        <title>Transcription of Legal document: CUL Or.1080 J42</title>
    </head>
    <body style="max-width: 860px; margin: auto">
        <h1>Transcription of Legal document: CUL Or.1080 J42</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-OR-01080-J-00042/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולי אלשיך ואדאם עזה ונעמתה</li>
<li>מן צור ליו לילה כלת די אלקעדה ען סלאמה ואלחמד ללה</li>
<li>וחדה צדרת כתבי אלא מולי במא ארגו וצולה ווקופה</li>
<li>עליהא אעלמתה מא חמלתה מע סלאמה בן גיש ואנני</li>
<li>וזנת ען כל חמל בדמשק כמסה דנאניר ונצף גיר גפארה</li>
<li>וזנתהא ען כל חמל תמן דינאר וכאן וקת מא כפי ען מולי</li>
<li>אלשיך מן דמשק אלא אלשאם כלה פלמא תפצל אללה סבחאנה</li>
<li>ווצל אלא צור אגתמע בה סידי אבו אלאעלא בן אבי חפאץ</li>
<li>סהלו עלי אלגמאל תכליה אלורק בצור חתי יבלגוה כלטה</li>
<li>בכצה ויחמלה מן קבלה וכאן פי אל[קא]פלה רגל מן אהל</li>
<li>חלב יערף אבי מחמד אלחלבי [ול]ה [ ] כלטה מולי אלשיך</li>
<li>צחבתה פי אלקאפלה אחמאל לם אתצחח עדדהא</li>
<li>ולם אשך אן אלכרא כאן מתל כראיי אעני ה דנאניר</li>
<li>ונצף אלחמל וחטה איצא בצור ווצל כתאב סידי אבי</li>
<li>אלאעלא אלוכיל למולי אלשיוך בדמשק יעלמהם אנה</li>
<li>קבץ מן סלאמה בן גיש טו דינאר וכאן מעה כח</li>
<li>חמל ורק מנהא כלטה סידי אבי נצ[ר] סבע אחמאל ורק</li>
<li>וללכלטח כא חמל כתבת אלא מולי אלשיך אדאם אללה</li>
<li>עזה אעלמתה אדא צפר בסלאמה בן גיש טאלבה</li>
<li>באלבאקי וכתב מולי אלשיך אבו אלחסין איצא למולי</li>
<li>ולסידי אבי נצר עדה כתב פלמא וצלת אלא צור</li>
<li>וצל מן סידי אבי נצר צדקה כתאבין יתלהא</li>
<li>בי ובנפסה ווהמני פי כתבה יקול וצלני כת[אב מן]</li>
<li>אערפה אנני אכרית מע סלאמה אבן גיש</li>
<li>בארבעה דנאניר ונצף אלחמל ויקול פי כתאב אכר</li>
<li>יקול ערפת אן אלגמאל דפע בצור גמיע אלאגרא</li>
<li>ואנא כל [אס]בוע אכתב אליה אסלה אן יגתמע מע</li>
<li>מולי אלשיך ויתסעדו עלי מטאלבת אלגמאל ולעל</li>
<li>יחצל מנה שי פכאן יסל אלגמאלין ויסל מולי אל</li>
</ol>
                    
                        <h3>Right Margin</h3>
                    
                        <p>אלשיך בכם</p>
<p>חמל לה כלטתה</p>
<p>פאדא צח לה</p>
<p>אנני תזידת פי</p>
<p>שי חין אדן</p>
<p>יכתב יוהמני</p>
<p>והדא ידל</p>
<p>עלי קלה עקל</p>
<p>ודין ולא חילה</p>
<p>אלאמור מקדרה</p>
<p>אכרית מע</p>
<p>סלאמה בן גיש</p>
<p>בה דנאניר</p>
<p>ונצף אלחמל</p>
<p>ואכר]י[ת מע</p>
<p>תמאם סתה</p>
<p>דנאניר אלחמל</p>
<p>ואכר]י[ת מע</p>
<p>עלא אלגמאל</p>
<p>בסתה דנאניר</p>
<p>אלק כאן</p>
<p>יסל אלגמאלין</p>
<p>ען אלכרא</p>
<p>ויסל אלתגאר</p>
<p>תם געד</p>
<p>דלך יכתב</p>
<p>יוהם</p>
<p>ווצל כתאבה</p>
<p>פי וקתנא</p>
<p>הדא לסיידי</p>
<p>אבי אלאעלא</p>
<p>אבן אבי חפאץ</p>
                    
                        <h3>Top Margin</h3>
                    
                        <ol>
<li>יקול לה אן מוסי בן יעקוב יקים במצר ה סנין חתי</li>
<li>יתנגז כלטתה מע אשראכה וירסם שרא</li>
<li>תגארה תכון מעדה בצור לו דפוע וליס לה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00042/canvas/2">
                    
                    
                    
                        <h3>Verso</h3>
                    
                        <ol>
<li>וליס לה דנאניר וכתב אנסן גיר מתצל אסלה אן סהל עליה אל</li>
<li>אגתמאע בה ותערפה אלואגב ומטאלבת אלגמאל באלבאקי</li>
<li>ואלחרס ואלאגתהאד פי ביע מא וצל אליה באלכלטה ואלכאצה</li>
<li>לאנני אדא וצלת אלא מצר מא אקים אן שא אללה ויקלדני</li>
<li>בהדא אלמאנה ויצרף חמתה אלי ויגתמן (!) שכרי ודעאי</li>
<li>ולא יתואנא וק[ד] כאן כצל פי צור כלטת[י] ניף ועשרין שכארה</li>
<li>ורק וקד חמלתה ללרמלה ווצלת סאלמה וחמלת כלטה מולאי</li>
<li>אלשיך טו שכארה ואנא אחמלה צחבת כלטתי [אן] שאללה</li>
<li>אסלה אתפצל עלי בכתאבה אלדי לא עדמתה בתערפי וצול</li>
<li>כתאב מולי אלשיך אבי אלחסין יעלמה אן אלורד מרבא</li>
<li>ואלדהן לכאצתי ותערפי ביע מא סאהל אללה ביעה ולא</li>
<li>יקטע כתבה עני כל סבוע ויכון אלכט עברני מתפצל</li>
<li>מנעם ואן יכון לה חאגה ישרפני בהא ושלמך ירבה</li>
<li>ואן תעצר ביע אלורק וגירה באלוזן ורא אן יביעה באלתכריג</li>
<li>יפלע מא יראה ראיה אלמופק ולא יתונא פעל אן שא אללה</li>
<li>ויתפצל מולי אלשיך יערפני סער אלכסאפים אלד&gt;י&lt; צרבת בדמשק</li>
<li>אלנזאריה לאן אצחבני צדיק מנהא שי וסער אלורד מרבא</li>
<li>וכאן לסידי אבי אלברכאת אלשראבי אלדי לה אלזדורד פי צור</li>
<li>ה אעדאל כוך וקד כצלת בעכא פאן כאן ללכוך סער במצר</li>
<li>יכתב יעלמני אן אכתאר חמלה פי אלבר וילזם אלק ען עכא</li>
<li>אלא אלרמלה פי אלבחר אלעדל נצף ילזם אלק אלא מצר ה</li>
<li>דנאניר זאיד ונאקט יכתב יעלמני מא אעמל פיה חסבי אללה וחדה</li>
</ol>
                    
                        <h3>Upside-Down, Right</h3>
                    
                        <ol>
<li>موﻻي الشيخ ابو العلا يوسف بن داود بن شعيا شاكر تفضله ﻻ عدمه</li>
<li>اطال الله بقا٥ وادام عز٥ و نعما٥ الفسطاط ان شاء الله</li>
<li>نجا اﻻنصاري علي بن محمد وولديه محمد وحسين</li>
<li>جوابه سرعة</li>
</ol>
                    
                </div>
            
        </section>
    </body>
</html>
