
<html>
    <head>
        <title>Transcription of Letter: T-S NS 308.119</title>
    </head>
    <body style="max-width: 860px; margin: auto">
        <h1>Transcription of Letter: T-S NS 308.119</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-00308-00119/canvas/1">
                    
                    
                    
                        <h3>recto</h3>
                    
                        <ol>
<li>כתאבי אליך יאשיכי ורייסי וגלילי וכבירי אטאל אללה בקאך ואדאם נעמאך</li>
<li>ותולאך ורעאך ומן תופיקה לא אכלאך ען סלאמה ושגל פי אלקלב ממא</li>
<li>ורד עלי קלבי מן סאעת אן וגפת עלי כתאבך ומא כאן ענדי אלא אנני</li>
<li>ענדך אגל מן האדא אלדי כאתבתני בה סמעת עני כלאם אלבגי מתל</li>
<li>יוסף וגירה ממן בלג אלקביח ואשגל קלבך ומא כאן ענדי אן תקבל כלאם</li>
<li>אלגיר עלי לאנך תעלם חאלי קדים וחדית ותערף אצלי ומא ארא ממן יגרי</li>
<li>מני מא יוגב כתאבך ואמא שרא אלפואת פקד אשתרית מנהא פי אול</li>
<li>האדי אלמרה ניף ותלאתין פוא ומא הי שי אן תכתלט מע כתאבך ולך</li>
<li>חצלת מנהא פוא פי גמלה אעדאל למא אכתלטת ומע האדא לו עלמת</li>
<li>אן יקע פי קלבך מן דאלך אמר למא אשתריתהא ולא גוזת בהא מן מאלי</li>
<li>כסר קלת נשתרי בה פוא ופוא תקע צאלחה אלא וקת פרכהא ואדא</li>
<li>לם תכתאר דאלך אנא נקטע שראהא באלכוליה פתעלם דאלך</li>
<li>ואמא מא דכרתה מן אכראג אלחסאב ותוגיהו(!) אליך לתעלם פאש כרגת</li>
<li>אלדנאניר סאעת אן וקפת עלי כתאבך אכרגת אלחסאב וגהת(!) אליך</li>
<li>נסכתה תקף עלי צחתה אן שאללה והו מע דרג כתאבי האדא מע אל</li>
<li>צבי יעקב חתי דכרת אן לא תוגה נפקה אלא אן וצל אליך אלחסאב</li>
<li>ומא בקי מעי פי יומי האדא סוא ז דנאניר רבאעיא בעצהא נאקצה ואכרגת</li>
<li>מן ענדי ח דנאניר עין דפעתהא ללאוגרא ערפתך דאלך ומא כלאתני</li>
<li>נפסי אן נכתב אליך בלא רסול לאן וצול תאכר אלנפקה עני מן ענדך</li>
<li>פראית אן נוגה אלצבי יעקב אליך יחותך פי מגיה אלכסר לא ינפסד</li>
<li>עלי גמיע מא עמלתה ויגי אלאגיר יטלב מני דינר מא יגדה ענדי</li>
<li>ימור ענד גירי וינפסד עלי אלאמר ודאדי סנה(!) מא הי מתל כל סנה</li>
<li>אלאגיר עזיז וכלאנא אן אלנפץ בבוציר דינרין אלק פוא פימא יחצל</li>
<li>ולא יום . . . . . . . . . . . . . אלמאל ענדה אלא באטל ומא יאמן בה לא</li>
<li>יפסדה אלגייר עליה ערפתך דאלך ובאללה יאשיכי אן אלכתאב בידי</li>
<li>ואנא נכתב פיה ומא נעקל לרוחי ממא אשגל קלבי . . . ק מן גיר סבב</li>
<li>ומע האדא אללה יעלם אל . . . וכיף אנא לך וחוטתי ואחתראזי עלי מאלך</li>
<li>ומא הו שי אן נתשכרה האדא עלי פרץ ומא תוגב אלדיאנה אד אסלם</li>
<li>אלאנסאן חאלה לצאחבה ועמל פיה חסב מא תוגבה אלדי אנה והו</li>
<li>עאלם מא עאמלתה פי חאלך הו מטלע עלי [[&hellip;]] ומא נשרח אכתר</li>
<li>מן האדא יקד וצלת אלגפלין ואלברניה אלת[אניה] . . . . ואנא אסאל מולאי אן</li>
<li>אן(!) יוגה אלי רטל תמר הנדי ורטלין ענאב ורטל&hellip;</li>
<li>וקדח סבסתאן אלדי כאן מעי</li>
<li>תלפה</li>
</ol>
<p>right margin, at 90 degrees to main text</p>
<ol>
<li>יוסף אכתרה ימא אתבקא(!) ענדי אלא יסיר פאן כאן מולאי</li>
<li>אלשיך אכד מן חיים אלתלתין דינ יתפצל יזיד לי עליה מן ענדה תמאם</li>
</ol>
                    
                </div>
            
        </section>
    </body>
</html>
