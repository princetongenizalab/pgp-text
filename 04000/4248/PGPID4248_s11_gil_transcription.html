
<html>
    <head>
        <title>Transcription of Letter: T-S NS 308.119</title>
    </head>
    <body style="max-width: 860px; margin: auto">
        <h1>Transcription of Letter: T-S NS 308.119</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-00308-00119/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אליך יאשיכי ורייסי וגלילי וכבירי אטא&lt;ל&gt; אללה בקאך ואדאם געמאך</span></li>
<li><span lang="he">ותולאך ורעאך ומן תופיקה לא אכלאך ען סלאמה ושגל פי אלקלב ממא</span></li>
<li><span lang="he">ורד עלי קלבי מן סאעת אן וקפת עלי כתאבך ומא כאן ענדי אלא א[רא]</span></li>
<li><span lang="he">ענדך אגל מן האדא אלדי כאתבתני בה סמעת עני כלאם אלסוי מתל</span></li>
<li><span lang="he">יוסף וגירה ממן בלג אלקביח ואשגל קלבך ומא כאן ענדי אן תקבל כלאם</span></li>
<li><span lang="he">אלגיר לאנך תעלם חאלי קדים וחדית ותערף אצלי ומא אנא ממן יגרי</span></li>
<li><span lang="he">מני מא יוגב כתאבך ואמא שרא אלפואת פקד אשתרית מנהא פי טול</span></li>
<li><span lang="he">האדי אלמדה ניף ותלתין פוא ומא הי שי אן תכתלט מע כתאנך ולך</span></li>
<li><span lang="he">חצלת מנהא פוא פי גמלה אעדאל למא אכתלטת ומע האד'א לו עלמת</span></li>
<li><span lang="he">&nbsp;אן יקע פי קלבן מן דאלך אמר למא אשתריתהא ולא גוזת בהא מן מאלי</span></li>
<li><span lang="he">&nbsp;כסר קליל נשתרי בה פוא ופוא תקע צאלחה אלא וקת פרוג פאדא</span></li>
<li><span lang="he">&nbsp;לם תכתאר דאלך אנא נקטע שראהא באלכוליא פתעלם ד'אלך</span></li>
<li><span lang="he">&nbsp;ואמא מא ד'כרתה מן אכראג אלחסאב ותוגיהו אליך לתעלם פאש כרגת</span></li>
<li><span lang="he">&nbsp;אלדנאניר סאעת אן וקפת עלי כתאבך אכרגת אלחסאב וגהת אליך</span></li>
<li><span lang="he">&nbsp;נסכתה תקף עלי [צ]חתה אן שא אללה והו מע דרג כתאבי האד'א מע אל</span></li>
<li><span lang="he">&nbsp;צבי יעקב תם ד'כרת אן לא תוגה נפקה אלא אן יצל אליך אלחסאב</span></li>
<li><span lang="he">&nbsp;ומא בקי מעי פי יומי האדא סוא ז דגאניר רבאעיא בעצהא נאקצ'א ואכרגת</span></li>
<li><span lang="he">&nbsp;מן ענדי ח' דנאניר עין דפעתהא ללאוגרא ערפתך ד'אלך ומא כלאתני</span></li>
<li><span lang="he">&nbsp;נפסי אן נכתב אליך בלא רסול לאן יטול תאכר אלנפקה עני מן ענדך</span></li>
<li><span lang="he">&nbsp;פראית אן נוגה אלצבי יעקב אליך יחותך פי תוגיה אלכסר לא ינפסד</span></li>
<li><span lang="he">&nbsp;עלי גמיע מא עמלתה ויגי אלאגיר יטלב מני דין מא יגדה ענדי</span></li>
<li><span lang="he">&nbsp;ימור ענד גירי וינפסד עלי אלאמר והאדי סנה מא הי מתל כל סנה</span></li>
<li><span lang="he">&nbsp;אלאגיר עזין ובלגני אן אלנפץ' בבוציו דינרין אלק' פוא ומא יחצל</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] יראה אנה יעמל ענדה אלא באטל ומא יאמן בה לא</span></li>
<li><span lang="he">&nbsp;יפסדה אלגייר ט'לום אערפתך ד'אלך ובאללה יאשיכי אן אלכתאב בידי</span></li>
<li><span lang="he">&nbsp;ואנא נכתב פיה ומא נטול לרוחי ממא אשגל קלבי כתאבך מן גיר סבב</span></li>
<li><span lang="he">&nbsp;ומע האד'ה אללה יעלם אלל[ &nbsp; &nbsp; &nbsp; &nbsp; &nbsp; &nbsp; &nbsp; ] וכיף אנא לך וחוטתי ואחתראזי עלי מאלך</span></li>
<li><span lang="he">&nbsp;ומא הו שי אן יתשערה האדא עלי פרץ' ומא תוג'ב אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] סלם</span></li>
<li><span lang="he">&nbsp;אלאנסאן מאלה לצאחבה יעמל פיה חסב מא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואנא והו&nbsp;</span></li>
<li><span lang="he">&nbsp;עאלם מא עאמלתה פי מאלה הו אטלע עלי [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מא נשרח אכתר</span></li>
<li><span lang="he">&nbsp;מן האד'א וקד וצלת אלקפלין ואלברניא אללה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואנא אסאל מולאי</span></li>
<li><span lang="he">&nbsp;אן יוגה אלי רטל תמר הנדי ורטלין ענאב ורטל [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;וקדח סבסתאן אלד'י כאן מעי&nbsp;</span></li>
<li><span lang="he">&nbsp;תלפה</span></li>
</ol>
                    
                        <h3>Right margin</h3>
                    
                        <ol>
<li><span lang="he">יוסף אכתרה ומא יתבקא ענדי אלא אליסיר פאן כאן מולאי אלשיך אכד מן חיים אלתלתיי די'נ' יתפצ'ל יזיד לי עליה מן ענדה תמאם </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00308-00119/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">תמן אלכסא מן די'נ' ורבע האבט פאד'א בעת אלנטע תקבץ' תמנה</span></li>
<li><span lang="he">ואן אתבקא עלי שי תתבתה עלי ערפתך ד'אלך לתקף עליה קראת</span></li>
<li><span lang="he">עלי רוחך אלשריפה אפצ'ל אלסלאם וסיידי אבו אלפצ'ל אלסלאם</span></li>
<li><span lang="he">ואלשיך אבו הארון יערפך חאל יוסף אלצאבוני ואעמאלה אל</span></li>
<li><span lang="he">קביחא ומא אשך אן אלסכר ענדך וקד וגהת רסול אלא יחיי ולם</span></li>
<li><span lang="he">יגי אלא אסעה ארגו אנה יגי ויסהל אמרה אן שא אללה ותבלג אלשיך</span></li>
<li><span lang="he">אבו הארון אלסלאם ותערפה אן אבו אלפצ'ל חכים פי כל עאפיה לא ישגל</span></li>
<li><span lang="he">קלבה מן גאהתה(!) וקד וגהת מע יאסמין רדוד מן גמלה אלדרא'ה' וזנהא</span></li>
<li><span lang="he">ח' דרא'ה' תבדלהא מן ענדה</span></li>
</ol>
                    
                        <h3>Verso bottom, upside down</h3>
                    
                        <ol>
<li><span lang="he">לשיכי ורייסי וגלילי אבו אלפרג יוסף בן יעקב &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן מוסי בן אסחק בן חסדא נ'נ'</span></li>
<li><span lang="he">בן עוכל נ'נ' אדאם אללה סלאמתה וסעאדתה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; וארה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ומתנה</span></li>
</ol>
                    
                </div>
            
        </section>
    </body>
</html>
