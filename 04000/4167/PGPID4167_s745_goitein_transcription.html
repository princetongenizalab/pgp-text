
<html>
    <head>
        <title>Transcription of Letter: T-S AS 149.10</title>
    </head>
    <body style="max-width: 860px; margin: auto">
        <h1>Transcription of Letter: T-S AS 149.10</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00149-00010/canvas/2">
                    
                    
                    
                        <h3>Recto:</h3>
                    
                        <ol>
<li>. . . . . . . . . . . . . . ]אין סוף וברכת</li>
<li>וחדוה לך תאסוף וכלל הברכות הערובו[ת</li>
<li>הכתובים בכד ספרים יהיו כלם ציץ ונזר</li>
<li>ועטרה וצפורת תפארה על ראש כג[ק</li>
<li>מר ור משה הלוי החזן המבין הממחה</li>
<li>לרבים החכם והנבון ישמרו צו ויהיה</li>
<li>בעזרו וישמח לבו ויסיר כאבו ויבנה</li>
<li>ביתו וישמור בואו וצאתו אמן סלה</li>
<li>יא מולאי כאדמך יקבל ידיך</li>
<li>ויקריך אלסלאם וקד נפדת לך אלגזו</li>
<li>אלדי וגדתה מן כתאב אלפרג בעד אל</li>
<li>שדה ווגדת אלנסכה אלואחד ענד בן</li>
<li>אכי פי אלמחלה פאסעה אמצי</li>
<li>ואכדה/א/ ואנפדה/א/ לך ואנפד לך אלקוילין</li>
<li>אלדי קלת עליהם עלי אהבה ואן כאן ללחצרה</li>
<li>כדמה גיר דלך ערפני ושלום ויא מולאי</li>
<li>יא ליתני כלות אלגניבה לא תפתת פי</li>
</ol>
                    
                        <h3>Right margin, perpendicular line.</h3>
                    
                        <ol>
<li>]יק ומא אנתפעת בהא פאתפצל כמל תפצלך פי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00149-00010/canvas/1">
                    
                    
                    
                        <h3>Verso:</h3>
                    
                        <ol>
<li>עמל האדיך אלדי ענד אלקפאץ וכליה</li>
<li>יעמל לבאבהא סנבלה תגלק בהא מתל</li>
<li>קבץ אלטעאם וערף אלעפיף ואכד לי</li>
<li>אלטיר אלימאם אלדי קאל לי עליה מא</li>
<li>תחתאג וציה פי דלך וכלו מעאלי ינפד לי</li>
<li>קדחין בלח יכון פיהם מסכה //חתי יצלו// פאלבלח</li>
<li>אלדי אכדנאה תלף וצאר כל ורמינא פי</li>
<li>מניה זפתי ושלום כץ נפסך באתם</li>
<li>אלסלאם ואלמולא אלואלד אלחבר אלגליל ר</li>
<li>לוי שצ אפצל אלסלאם ואקרי סלאמי לגמיע</li>
<li>אצחאבנא ואיצא סלאמי ללשיך אבי אלעלא</li>
<li>ואסאל ען אלשיך אבי אלמעאלי ושלום</li>
<li>עבדהא ברכאת אלכהן נר</li>
<li>בסט אלעדר פי דלך לאגל עגלה אלרסול</li>
<li>ושלום</li>
</ol>
                    
                </div>
            
        </section>
    </body>
</html>
