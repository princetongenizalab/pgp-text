
<html>
    <head>
        <title>Transcription of Letter: T-S 16.288</title>
    </head>
    <body style="max-width: 860px; margin: auto">
        <h1>Transcription of Letter: T-S 16.288</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00288/canvas/1">
                    
                    
                    
                        <h3>recto</h3>
                    
                        <ol>
<li>שלום רב לאוהבי תורתך וגמ'</li>
<li>אלי אולאדי ואלעזיזין עלי ואלדיהם אטאל אללה בקאהם </li>
<li>וכאן להם עוזר וסומך ושומר ופדה ומציל אמן </li>
<li>קהלני שוקכם וכופי עליכם ישמור צאתכם ובוא //ובואכם\\</li>
<li>פכארת קותי וחדתות עלי עלאיל מא נקדר נצ/פ\הם</li>
<li>וכרג מא באליד ושרי אלקמח בח אלמוד יצפא מנה אלתלתין</li>
<li>ואכראג בלא אדכאל ולו ראיתמוני וראיתם אומכם אל</li>
<li>גריבה מא ערפתמונא מן גייבתכם מן בייתי וכונת</li>
<li>מא נטמאן ביכם תגיבו עני סאעה וטמעת אנכם ⟦ס⟧</li>
<li>תמציו סריע והגיוני אבתם ובנת עמכם יזכריה בטבה</li>
<li>ונתם תרביתהא פי חוגרי ונפרה בכם וביהא קויתי לשלום ואין</li>
<li>טוב ואשר יגורתי בא לי לכן רבו יגונותי ועצמו תלאותי וסבל[י]</li>
<li>ברוב עונותי ותשש כוחי וחשכו עיני ונשארתי כאבן</li>
<li>מושלכת בבור רקן צמתו בבור חיי וגם כל חולי וכל מכה</li>
<li>השיגוני וסבבוני כחומה ואין לאל ידי ועד הנה לא אסיר תקותי</li>
<li>ותוחלתי מיוצרי כי לא יזנח לעולם &gt; כי אם הוגה וריחם </li>
<li>ברוב חסדיו ואין אוהב שואל ויאבני והדרי ואור עיני אלמעלם</li>
<li>אלדי תחבה ונחבוה יום אן ארדת נכתוב האדא אלכתאב נרגו</li>
<li>טן רחום וחנון אנה יצל אליכם אן שא אללה תראמית קודאמה &lt;&lt;וקולת </li>
<li>לה&gt;&gt; אעמל פינא צניעה וכתוב לנא כתאב ננפדה אלי אולאדי קאל</li>
<li>לי כל ימין מא נכתובה לך לו ראייתם יאולאדי כיף קומת מן</li>
<li>קודאמה אללה לא יקטע רגאי מן רחמתה ולא מן אגתימאענא</li>
<li>מעכם ונריח ריחכם הטוב ונתמתע בנצרי אלי טלע/ת\כם</li>
<li>אלעזיזה עלי עושה נפלאות אנה עלי מא ישא קדיר וישד מני</li>
<li>ויקום רוחי חתי נראכם ונקבל לוחאכם ורקאבכם נבוסהא ובעד //ראלך\\</li>
<li>דא&lt;י&gt;מא נסאל מית או עישת ואספי עלי מא גרי עלי צוו בצרי משה</li>
<li>וקלבה ועלי מא לקא קלבך יא אבו אלסרור וגרבתך וגרבת אכיך</li>
<li>ולם יספר אלא שפקה עליך אללה ישפק עליכם שומר גרים אמן</li>
<li>ולא תצנו יאבני אן צעוב עלי אלדי מצא עשה למען שמו</li>
<li>וחסן לי כלאצך ענדנא יאבני משה כלאצך הו אלדניה </li>
<li>כולהא יא חנין עלי ועלי אכותך וואלדתך אללה יחן עליכם ועלי</li>
<li>ואלדכם אלדי מא ראי קט פרחא וואלדתכם אלגריבה אללה</li>
<li>יפרחכם יאואלדי ויתם פרחה בבנת עמה ויפרחכם אללה</li>
<li>עז וגל באגתימאעכם מענא וכתבת האדא אלכתאב</li>
<li>ודמועי גאריה כמא קאל עיני נגרה ולא תדמה וקלא (!) ומחה </li>
<li>&gt; אים דמעה מעל כל פנים וחרפת עמו יסיר הוא יסיר</li>
<li>חרפתינו אמן וכיף פאתכם יא אולדי(!) אלדי מא כאן תכתובו </li>
<li>פי כותבכם אש הו אלשיי אלדי אנפדתם מע חגגא (!) יזכר </li>
<li>אנפרנא דרהם אך מעלום אלא מא וגה לנא כתובכם ולא וגה</li>
<li>לנא אלשיי פי וקת אן וצל גמלה אלא אכרה אלי ⟦סיואן⟧ //סיון\\ וגדנא </li>
<li>אכדנא באלריבית כמא קאל האכלתנו לחם דמעה ובעד</li>
<li>סנה אנפד צ' רבאעי אולה ואיצה (!) צ' תאניה ונוגהו אליה באל</li>
<li>תצרע ואלדועא ואלקצד באן יוגה לנא כתובכם מא ירוד</li>
<li>עלינא כלאם ולא עודר וכדאלך יאבני כאן תכון אנפדת</li>
<li>מע אכי כיית וכיית ותצפה לנא ראש כאנת מן אלביצאעה</li>
<li>ואללה עטא כמא קאל &gt; נתן ו&gt; לקח יגעלה פידאכם</li>
<li>ויכלף עליכם ועלי קלובנא וקלובכם באלכיר אמן וקאל</li>
<li>יקם בכם תחת הנחשת אביא זהב ותחת הברזל</li>
<li>אביא כסף אמן כן יהי רצון</li>
<li>ואולדי(!) לא אללה </li>
<li>אללה לא </li>
</ol>
                    
                        <h3>recto, right margin</h3>
                    
                        <p>תרודו אלי קלובכם שי מן נא כאן יקם בכם ובנא כי נשכחו הצרות הארשונת (!) אמן ואכתרו מן טאעת אללה ואלשכר ואלחמד עלי כלאץ צוו בצרי משה אללה יחסן כל[אצה ברחמת]ה אמן</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00288/canvas/2">
                    
                    
                    
                        <h3>verso</h3>
                    
                        <ol>
<li>וקד יאבני יאבו אלסרור ופקך אללה יופקכם אגמעין ויצליח מעשכם (!)</li>
<li>וישמור צאתכם ובואכם תעלם אן זכאך אללה אלי מצוה כבירה </li>
<li>אלדי אכדת בנת עמך ועמלת כמא שהד לשבט יוסף וקאל</li>
<li>כן //מטה\\ בני יוסף דוברים ואיצה ולא תסוב נחלה ממטה למטה</li>
<li>אחר כי איש בנחלת אבותיו ידבקו בני ישראל אללה </li>
<li>יגמע ביינכם עלי כיר ויופק ביינכם אלרזק ובנים זכרים </li>
<li>ואלחיאת אלטוילא ויקיים בכם ופדוי &gt; ישובון ובאו </li>
<li>ציון ברנה ושמחת עולם על ראשם אבן ועוד </li>
<li>אם //יהיה\\ נידחך מקצה השמים משם יקבצך &gt; איך ומשם</li>
<li>וגמ ועוד //אומר לצפון\\ הביאי בניך מרחוק וג' ונסאל חנון ורחום</li>
<li>אן לא יכרג רוחי אלנכאה פי שוקכם ולא פי גייבתכ⟦ם⟧/ם\ </li>
<li>ואן יאולאדי מא נקתציו מן אלכותאב באל גמעה אלא מן דרהימין</li>
<li>למא הואליה ומא נערף יאולאדי מן אין נ/א\/ת/ו\מו קותנא ו</li>
<li>ו&gt; שם הייה (!) וסבחאן מן יעלם מן יעיש אללה יחייכם ויחיינא</li>
<li>אלי ראוייתכם ויסמענא ענכם כיר ועסי תשרח חאלנא</li>
<li>אלי סיידנא אלרייס הפטה אללה ולעל יכתוב לנא כתאב</li>
<li>ללקאיד מבשר אלפתא ואלשייך בן צאלח חפטה אללה ואלחכים</li>
<li>ואלי אלקאיד צאחב מאזר אלישמאעיל (!) לעל יתם לנא ספר</li>
<li>נטלעו פי מרכב יזודנא מן ענדה מע יגי עלינא מן אל</li>
<li>כירא אלמרכב ויאכר מנא פי אסכנדריה אכן נטמע</li>
<li>קלבי ואמא כאן נגנן אללה יצברני בחייאתכם אלתלאתה</li>
<li>ויתבת פיכם והחוט המשולש לא במהרה ינתק וירבה</li>
<li>שלומכם אמן וכתאב אלי אל ⟦אבן מבש.⟧ גמאעה עלי</li>
<li>אבן מבשר עלי אלדהב אלדי דפענא לה לאנה מא</li>
<li>דפע לנא שי אד אדעא באל פקד ומא סכנא דאר</li>
<li>ולא עטאנא שי &lt;&lt;ואלי אל שיך אבו אלפרג אבן אלמסנות ילה ולו לא הו מא דפע לנא חגאג שי&gt;&gt; ולא תפרט לעל נגדו לאיש</li>
<li>נמדו ידינא אללה יעיניך ויעין אכיך עלי אל כיר אמן </li>
<li>יא אולאדי יתקנכם בעיצה שהיא טובה מלפניו</li>
<li>ותכתצו באפצל אל סלאם וכדאלך אבנת אחי וראש</li>
<li>תקראו עליהא סלאמנא אנמעין סת אלדאר ⟦ואל⟧</li>
<li>וסיידנא אל רייס תערפה דועאי לה כי לא בזה ולא</li>
<li>שקץ וגומ' ואלדי יפעל מענא לשום שמים יפעלה</li>
<li>פי סיאסתכם ופי חואיגכם וסיידי ותאג ראסי </li>
<li>סיידי אבו אל פכר ואכיה ותערפה רועאי לה</li>
<li>ולאולאדה ולאכיה תקרא עליהם אגמעין אל סלאם</li>
<li>וכל מן יסאל ענא אל סלאם ושלום רב ישע יקרב </li>
</ol>
                    
                        <h3>verso, other</h3>
                    
                        <ol>
<li>הדרת כבוד בני ישמרם                                         מן ואלדהם אלמשתאק אליהם </li>
<li>צורם פרחיה ומשה שני                                         יוסף בר פרחיה נ''ע מערוף יגו</li>
<li>אחים הנחמדים בני                                               ומן וקף עלי כותבי יעמל מעי</li>
<li>ואור עיני יטפי שוקי                                             לשום שמים ויתכלף בוצולהם</li>
<li>אליהם באלאגתימאע מערם                                    המקום יברכהו בברכת אברהם</li>
<li>אנה קאדר עלי מא ישא…                                      אבינו וישמרהו וישמור</li>
<li>[ומן י]תכלף [בוצו]להם                                         את צאתו ובואו [...] בצא[ת]ה אמן</li>
<li>[יקיי]ם בו כי תעבור במים                                     אלי אסכנדריה אן שא אללה</li>
<li>אתך אני וגמ</li>
<li>ויהיה עמו עוזר וסומך</li>
<li>להשב לו לצדקה אמן ושלום </li>
</ol>
                    
                </div>
            
        </section>
    </body>
</html>
