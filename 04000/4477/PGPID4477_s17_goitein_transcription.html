
<html>
    <head>
        <title>Transcription of Letter: CUL Or.1080 J37</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J37</h1>

        <p>S. D. Goitein, Nahray‎ (in Hebrew).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00037/canvas/1">
                    
                    
                    
                        <ol>
<li>על שמך</li>
<li>כתאבי יאסידי ומולאי אטאל אללה בקאך ואדאם סלאמתך וסעאדתך וצרף אל אסוא</li>
<li>ענך ברחמתה מן אל אסכנדריה לדי בקין מן אב ען חאל סלאמה ושוק אליך קרב&nbsp;אללה</li>
<li>אלאגתמאע בך עלי אפצל אל אחואל ומא תחב עלמה אן תקדם כתאבי אליך</li>
<li>צחבת אל פיג ושרחה לך פיה מא אסתגני ען אעאדתה ולם אלחק אכתב</li>
<li>לך פיה שרח אלחס(א)ב וכדא שרחה אלדי צח לך פי וזן אל דנאניר אלדי כאנת</li>
<li>&gt;צחבתה&gt; טו דינ סנגה וצח פי אלדי קבצתה מן דנאניר ר ישראל בן עמך די דנ&nbsp;אלא</li>
<li>חבתין וורק פו דינ תכן בדינרין ורבע(?) וניבאטין(?) מן צרף לו דלך&nbsp;אלגמלה כייא(?) דנ ורבע ו</li>
<li>אלא חבה עליך מן דלך מא דפעתה לדי ישועה סי דינ ותלת ורבע אלא חבה</li>
<li>ומא וזנת ענך ען אל גי אעדל כתאן ואלברקלוין אלדי כאנת ביד אסמאעיל&nbsp;בקי</li>
<li>מונה רשיד קיר ונצף וכרי כיטי ותפריג ותכויר דינרין ורבע ותמן&nbsp;ונצף קיר וען</li>
<li>אל קפה אל נשאדר חמל ומעדי קירא ודאנק וען אל ברקלו נצף סלפה דינ ונצף</li>
<li>ומונה שוחד לריס ורק יגידר(?) תמן ורבע ותמן אלא חבה וען עדל לבאצחך&nbsp;חמל</li>
<li>פי אל קרידי(אלקרד&lt;פירי?) ועדל מן כלטת ישועה יכצף נצף מונה וען אל&nbsp;סלפת דינארין ותלת וקיר</li>
<li>ומונה ורק ושוחד לריס תלת ותמן אלא חבה ומן רטל חריר דינרין ורבע וסדס&nbsp;ודאנך</li>
<li>ומן קבל בן אל עגילי דינרין [..] ותזיד ען עדל וברקלן נצף ורבע</li>
<li>ומא וזנה ענך למן כרג אלשכירה אל אלי סרת(?) סדס ותמן ותבה</li>
<li>דלך אל גמלה כב דינ ונצף ותמן ונצף קיר לך כיא דינ ורבע ו&lt; אלא חבה בקי&nbsp;עליך</li>
<li>נצף דינ אלא דאנך(?) ובקי מן דנאניר רי ישראל דינ ינקץ קיר וג...צח אלא&nbsp;רבע</li>
<li>וקד אנפדתהא אליך צחבת רי יונה ארגו וצולהא אליך וכתבת סרעה</li>
<li>וכתבי תצל אליך בעד דלך במא יגדד מן אכבאר אל מראכב</li>
<li>ואכבאר אל גרב וכיר יכון אן שא אללה וקד ערפת</li>
</ol>
                    
                        <h3>Margins: </h3>
                    
                        <p>פי כתאבי / אנני אנפדת / אל שכירה אל חריר / ואל מון אלי פרח(?) / וקד וצל</p>
<p>כתאב / פריג בוצולה / סאלמן וקד / סאלת מימון / סואל אכיד פי / אן יחמלה /</p>
<p>צחבתה פארגו / אנה יפעל / וקד כתבת / לפריג וסאלתה יסלמהם / אליה</p>
                    
                        <h3> Other side:</h3>
                    
                        <p>ואן ועאיד באללה / לם יחמלהם אליך / פריג יחמלהם / אליך ואכדת עליה / אללה</p>
<p>יכתב סלאמתהם / ויגמע עליך / קראת עליך / אתם אלסלם / וסידי אבן סלמאן /</p>
<p>ופתאה אתם אל סלאם / ומולאי אלרב / אתם אל סלאם / ואצרארך / אחיאהם אללה</p>
<p>/ אל סלאם</p>
                    
                        <h3> Second page:</h3>
                    
                        <ol>
<li>ומן תשמלה ענאיתך אל סלאם ושלום ואברהם אכי יכצך</li>
<li>באתם אלסלם</li>
<li>פיה גילט נצף קיר</li>
<li>זיאדה אלי אל חסאב</li>
</ol>
                    
                        <h3>Address: </h3>
                    
                        <p>אחמאל אל ברקלו לעל עלי קנבאד</p>
<p>אל אמיר תמים ובקיה שרה אלורק</p>
<p>קדמה פיה מע רי ישועה פארגו ואנ...</p>
<p>אנה קד וצל למא קבלך</p>
                    
                        <h3>Address: </h3>
                    
                        <p>לסידי ומולאי אבו יחיי נהראי בן נסים ניע</p>
<p>אטאל אללה בקאה ואדאם סלאמתה</p>
<p>كتاب الشيخ ابو عمران موسى بن ابو الحي يذكر انه حرس٥ الل٥ القادر</p>
<p>حملها مع ابو هارون بن الدهان</p>
<p>מן מחבה מוסי בן אבו אלחי</p>
<p>ניע כלילה</p>
                    
                </div>
            
        </section>
    </body>
</html>
