
<html>
    <head>
        <title>Hebrew Translation of Letter: CUL Or.1080 J37</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J37</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00037/canvas/1">
                    
                    
                    
                        <h3>recto</h3>
                    
                        <ol>
<li>(2−1) על שמך; אני כותב לך, אדוני ורבי, ייתן לך אלוהים אריכות ימים ויחמיד את שלומך ואת אושרך ויסלק כל רע</li>
<li> </li>
<li>ממך ברחמיו, מאלכסנדריה, בכ"ו באב. שלומי טוב, אבל אני מתגעגע אליך, יקרב אלוהים </li>
<li>את פגישתי עמך במיטב הנסיבות. ומה שרצית לדעת: שלחתי לך לפני כן מכתב</li>
<li>עם נושא המכתבים ופירטתי לך בו דברים, ואין צורך שאחזור עליהם; אבל לא הספקתי לכתוב</li>
<li>לך בו את פירוט החשבון, להלן הפירוט: הסתכם לך במשקל הדינרים שהביא</li>
<li>עמו: מ"ו דינרים במזומנים. הכספים שקיבלתי (מן המגיע) לר' ישראל בן דודך הסתכמו בד' דינרים פחות</li>
<li>שתי חבות, ודרהמים 'ורק': פ"ו דרהמים, השווים שני דינרים ורבע וקיראט, בשער חליפין של ל"ו. סך הכול, כ"א דינרים ורבע וקיראט</li>
<li>פחות חבה. לחובתך מזה ש' דרהמים ושליש ורבע פחות חבה ששילמתי לר' ישועה;</li>
<li>ומה ששילמתי בשבילך בעד ג' משואי הפשתים ושני הברקלו שהיו בידי אסמעיל: יתרת</li>
<li>ההוצאות ברשיד, קיראט וחבה; שכירות 'כיטי' ושחרור וריכוז (המשא) שני דינרים ורבע ושמינית, וחצי קיראט.</li>
<li>סל הנשדור, הובלה ובודק, קיראט ודאנק, ובעד הברקלו, חצי מדמי ההובלה, דינר וחצי;</li>
<li>הוצאות ושוחר ל'ראיס', דרהמים 'ורק', י"ג דרהמים וחצי ורבע ושמינית, פחות חבה. בעד משאוי לחשבונך הפרטי שנשלח</li>
<li>ב(אוניית) אלקדידי, ומשאוי של השותפות שלך עם ישועה, אתה חייב בחצי הוצאותיו וחצי מדמי ההובלה, שני דינרים ושני שלישים וקיראט,</li>
<li>ומזה 'ורק' ושוחד ל'ראיס', שליש ושמינית פחות חבה; התמורה בעד רטל משי, שני דינרים ורבע ושישית ודאנק;</li>
<li>מאת בן אלעג'ילי, שני דינרים. (מחוק: סך הכול) מגיע בעד .... משאוי וברקלו, שלושה רבעים.</li>
<li>שילמתי בשבילך למי שהוציא את השק הקטן שבו ענפי הדקל והאמתחות(?) לפוה, שישית ושמינית וחבה.</li>
<li>סך הכול כ"ב דינרים ושלושה רבעים, וחצי קיראט. לזכותך כ"א דינר ורבע וקיראט, פחות חבה ; היתרה לחובתך,</li>
<li>חצי דינר פחות דאנק; היתרה מן הכספים של ר' ישראל, דינר וחצי קיראט וג' דרהמים פחות רבע</li>
<li>דרהם; שלחתי אותה אליך עם ר' יונה; אקווה שהגיעה אליך. כתבתי בחיפזון.</li>
<li>תקבל ממני מכתבים אחר כך, על הידיעות החדשות מהאוניות</li>
<li>וידיעות מן המערב; יהיה טוב, ברצון האל. הודעתיך כבר </li>
</ol>
                    
                        <h3>recto, right margin</h3>
                    
                        <p>במכתבי, ששלחתי את השק הקטן שבו ענפי הדקל והאמתחות (?) לפוה, וכבר הגיע מכתב מפריג' שהגיע בשלום; ביקשתי בכל תוקף ממימון שיוביל אותו עמו, ואקווה שיעשה זאת, וכבר כתבתי לפריג', וביקשתי ממנו שימסור לו אותו, </p>
                    
                        <h3>recto, top margin</h3>
                    
                        <p>ואם חס ושלום לא יוביל אותו אליך. יוביל אותו אליך פריג', ולחצתי עליו; אלוהים יכתבם לשלום ויגן עליך; אני שולח לך את מיטב דרישות השלום, ולאדוני אבו סלימאן ולבנו, מיטב דרישות השלום, ולאדוני הרב, מיטב דרישות השלום ולאנשינו, ייתן להם אלוהים חיים, דרישות שלום.</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00037/canvas/2">
                    
                    
                    
                        <h3>verso</h3>
                    
                        <p>ולנתונים להשגחתך, דרישות שלום. ושלום. אברהם אחי שולח לך את מיטב דרישות השלום. </p>
<p> </p>
<p>(בכתב ידו של נהוראי בן נסים :) יש בו טעות בחצי קיראט נוסף לחשבון החובה. </p>
<p> </p>
                    
                        <h3>verso, other</h3>
                    
                        <p>אשלח את הברקלו אולי ב'קנבאר' של האמיר תמים; יתרת פרטי הדרהמים 'ורק' כבר נרשמה אצל ר׳ ישועה; אקווה שהוא כבר הגיע אצלך, ופירט לך אותה. </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו; מאוהבו, מוסא בן אבי אלחי כלילה. </p>
<p> </p>
<p>(בכתב ערבי :) </p>
<p>מכתב האדון אבו עמראן מוסא בן אבו אלחי, שבו הוא כותב שהביא עמו את הנשרור; הוביל אותך עם אבו הארון אלכוהאן (= הכהן). </p>
<p> </p>
                    
                </div>
            
        </section>
    </body>
</html>
