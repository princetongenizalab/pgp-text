
<html>
    <head>
        <title>Transcription of Letter: CUL Or.1080 J37</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J37</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00037/canvas/1">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא</p>
</li>
<li>
<p>ענך ברחמתה מן אלאסכנדריה לד בקין מן אב ען חאל סלאמה ושוק אליך קרב אללה</p>
</li>
<li>
<p>אלאגתמאע בך עלי אפצל אלאחואל ומא תחב עלמה אן תקדם כתאבי אליך</p>
</li>
<li>
<p>צחבה אלפיג ושרחת לך פיה מא אסתגני ען אעאדתה ולם אלחק אכתב</p>
</li>
<li>
<p>לך פיה שרח אלחס[א]ב והדא שרחה אלדי צח לך פי וזן אלדנאניר אלדי גאבה</p>
</li>
<li>
<p>צחבתה מו דינ סנגה וצח פי אלדי קבצתה מן דנאניר ר ישראל בן עמך ד אדנ אלא</p>
</li>
<li>
<p>חבתין וורק פו דר תכון בדינר[י]ן ורבע וקי[ר] מן צרף לו דלך אלגמלה כא דינ ורבע וק</p>
</li>
<li>
<p>אלא חבה עליך מן דלך מא דפעתה לר ישועה ש דרה ותלת ורבע אלא חבה</p>
</li>
<li>
<p>ומא וזנת ענך ען אלג אעדאל כתאן ואלברקלוין אלדי כאנת ביד אסמאעיל בקייה</p>
</li>
<li>
<p>מונה רשיד קיר וחבה וכרי כיטי ותפריג ותכויר דינרין ורבע ותמן נצף קיר וען</p>
</li>
<li>
<p>אלקפה אלנשאצר חמל ומערי קיר ודאנק וען אלברקלו נצף סלפתה דינ ונצף</p>
</li>
<li>
<p>ומונה ושוחד לריס ורק יג דר ונצף ורבע ותמן אלא חבה וען עדל לכאצתך חמל</p>
</li>
<li>
<p>פי אלקדידי ועדל מן כלט[תך מע] ישועה יכצך נצף מונתה ונצף אלסלפה דינרין ותלתין וקיר</p>
</li>
<li>
<p>ומנה ורק ושוחד לריס תלת ותמן אלא חבה ותמן רטל חריר דינרין ורבע וסדס ודאנק</p>
</li>
<li>
<p>ומן קבל בן אלעגילי דינרין [דלך אלגמלה] וח[ק&nbsp; &nbsp; &nbsp; ] ען עדל וברקלו נצף ורבע</p>
</li>
<li>
<p>ומא וזנת ענך למן כרג אלשכירה אל[גריד] ואלגון אלי פוה סדס ותמן וחבה</p>
</li>
<li>
<p>דלך אלגמלה כב דינ ונצף ותמן ונצף קיר לך כא דינ ורבע וק אלא חבה בקי עליך</p>
</li>
<li>
<p>נצף דינ אלא דאנק ובקי מן דנאניר ר ישראל דינ ונצף קיט וג דר אלא רבע</p>
</li>
<li>
<p>דר אנפדתה אליך צחבה ר יונה ארגו וצולהא אליך וכתבת סרעה</p>
</li>
<li>
<p>וכתבי תצל אליך בעד דלך במא יגדד מן אכבאר אלמראכב</p>
</li>
<li>
<p>ואכבאר אלגרב וכיר יכון אן שא אללה וקד ערפתך</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>פי כתאבי</p>
</li>
<li>
<p>אנני אנפדת</p>
</li>
<li>
<p>אלשכירה אלגריד</p>
</li>
<li>
<p>ואלגון אלי פוה</p>
</li>
<li>
<p>וקד וצל כתאב</p>
</li>
<li>
<p>פריג בוצולהא</p>
</li>
<li>
<p>סאלמה וקד</p>
</li>
<li>
<p>סאלת מימון</p>
</li>
<li>
<p>סואל אכיד פי</p>
</li>
<li>
<p>אן יחמלהא</p>
</li>
<li>
<p>צחבתה פארגו</p>
</li>
<li>
<p>אנה יפעל</p>
</li>
<li>
<p>וקד כתבת לפריג</p>
</li>
<li>
<p>וסאלתה יסלמהא</p>
</li>
<li>
<p>אליה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואן ועאיד באללה</p>
</li>
<li>
<p>לם יחמלהא אליך</p>
</li>
<li>
<p>פריג יחמלהא</p>
</li>
<li>
<p>אליך ואכדת עליה</p>
</li>
<li>
<p>אללה יכתב סלאמתהם</p>
</li>
<li>
<p>ויגמע עליך</p>
</li>
<li>
<p>קראת עליך</p>
</li>
<li>
<p>אתם אלסלם</p>
</li>
<li>
<p>וסידי אבו סלימאן</p>
</li>
<li>
<p>ופתאה אפצל אלסלם</p>
</li>
<li>
<p>ומולאי אלרב</p>
</li>
<li>
<p>אתם אלסלם</p>
</li>
<li>
<p>ואצחאבנא</p>
</li>
<li>
<p>אחיאהם אללה</p>
</li>
<li>
<p>אלסלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00037/canvas/2">
                    
                    
                    
                        <h3>verso</h3>
                    
                        <ol>
<li>
<p>ומן תשמלה ענאיתך אלסלם ושלום&nbsp; &nbsp; ואברהם אכי יכצך באפצל אלסלאם</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;פיה גלט נצף קיר</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;זיאדה עלי אלחסאב</p>
</li>
</ol>
                    
                        <h3>verso - other</h3>
                    
                        <ol>
<li>
<p>אחמל אלברקלו לעל עלי קנבאר</p>
</li>
<li>
<p>אלאמיר תמים ובקיה שרח אלורק</p>
</li>
<li>
<p>קד אתבת מע ר ישועה פארגו</p>
</li>
<li>
<p>אנה קד וצל למא קבלך ואשרחה לך</p>
</li>
</ol>
                    
                </div>
            
        </section>
    </body>
</html>
