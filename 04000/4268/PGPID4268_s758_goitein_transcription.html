
<html>
    <head>
        <title>Transcription of Letter: T-S NS 329.999</title>
    </head>
    <body style="max-width: 860px; margin: auto">
        <h1>Transcription of Letter: T-S NS 329.999</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4268/iiif/canvas/1/">
                    
                    
                    
                        <ol>
<li>]ך פיה[</li>
<li>] פארקה כדמה אלמולי ואללה</li>
<li>אלעטים מא יחסן אלממלוך או יצף בעד</li>
<li>מא יגדה מן אלשוק ואלוחשה אלי מלאזמה</li>
<li>כדמה מולאה פאללה תע יקרב גמע שמל</li>
<li>אלממלוך בכדמה מולאה ואמא מא יריד</li>
<li>אלמולי עלמה מן חאל ממלוכה פאנה קאסי</li>
<li>שדה עטימה פי אלטריק מן מרץ אלרכאב</li>
<li>ורואיח אן כרהה גדא ואנתהי בהם אלחאל</li>
<li>אלי אן מאת מנהם תלתה אנפס ואלמית</li>
<li>אלאכיר אקאם יום ונצף אלי אן גאף ובקי</li>
<li>אלממלוך פי שדה מן אלראיחה אלדי נפחה</li>
<li>מנה וקארב אלהלאך פלולא או אללה תע</li>
<li>לטף ורחם בפצלה וסהל אלטריק וכאן</li>
<li>וצול אלממלוך אלי אכמים יום אלגמעה</li>
<li>ממסי פטלע אלממלוך אלי אל[ב]לד [יס]בת</li>
<li>פיה וטלב מן אצחאב [. . . . .]לה אל[. . .</li>
<li>או אלממלוך כרג יום אלאחד ווזן עשרה</li>
<li>דראהם ונצף בעד אן חלף אן מא מעה</li>
<li>סוי קמאשה ודכר אלשיך אבו אסחאק</li>
<li>בן משרף אנה וזן מכס אלקמקין וקצד</li>
<li>אלממלוך פי אן יעלם מולאה בדלך ואנעאק</li>
<li>אלמרכב עלי אכמים כמסה איאם תם</li>
<li>כתב אללה אלסלאמה ווצל אלממלוך אלי קוץ</li>
<li>פראי מן תפצל אצחאבנא שיא עטים שיא</li>
<li>יעגז אלממלוך ען וצף בעצה לאנהם</li>
<li>תפצלוא ואכדוא ללממלוך טבקה במגלקהא</li>
<li>קבל וצול אללממלוך ותפצל אלמולי אלשיך</li>
<li>אלאגל אלמאלך אלתקה אבו אלמפצל בן חסון</li>
<li>אדאם אללה סעאדתה ואקאם גאה וגא</li>
</ol>
<p>....</p>
                    
                </div>
            
        </section>
    </body>
</html>
