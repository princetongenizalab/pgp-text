
<html>
    <head>
        <title>Transcription of Letter: Bodl. MS heb. c 28/44</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/44</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-44/1.json">
                    
                    
                    
                        <ol>
<li>ליקר פאר כק מ ורב אברהם הכהן החכם והנבון החשוב יהי צור [עזרו וצל]</li>
<li>סתרו וירבה כבודו וישלח מקודש עזרו ומציון יסעדו ויתן לו כלבבו וכל עצתו</li>
<li>ימלא בן מר ורב חגי נוחו עדן כאן תקדם יא חשובנו פי אלאסבוע אלמאצי</li>
<li>כתאבי אליה סוא ג כותב תקדמת אליה מני מן אלרמלה ומן אלרמלה אסתעלם מנה</li>
<li>וצייה אברהם אבן מאיר אלאנדלסי רחמה אללה פי מא לר שלמה אבן צמח אל</li>
<li>עטאר זכור לטוב אן כאן אתצל בה אן אברהם הדא קבל ופאתה וצא אלי חשובנו</li>
<li>ואלי אבן נתן אלאנדלסי בגמיע מאלה ואנה וצא באן לאבו אלבשר שלמה אבן צמח</li>
<li>ענדה שי ותקה פי מא יקולה והו יא זקננו אמר עגיב אמר הדא אלרגל אבו</li>
<li>אלבשר הדא תערף בה אנסאן וטלב מנה אייש מא אראד ויחצר ענדה מא</li>
<li>ימנע מן צדיקה לא מן סעה זאידה בל מן כולק כרם פיה וגמיע כסבה מא</li>
<li>ינפקה אלא עלי תלמידי חכמים וערפתה פי כותבי אלמותקדמה אנה ניף</li>
<li>וכמסין דינר מנהא פי גהה אבן אכוה כ"ד דינר אשתרא לה בהא עלי אן ינפעה</li>
<li>גא אברהם הדא ואכדה לא אלאצל רגע אליה ולא אלפרע חתי לאכיה אבו על</li>
<li>פרג הבה קבל כרוגה ביסיר אקתרץ מנה דינארין וסאר ולם ירדהא אללה</li>
<li>ואחתשם אלרגל יטלבהא מנה לם יכון פי חסאבהם אנה יקצי פי ספרתה</li>
<li>וממא כאן בינהם מן אלמוודה חתי ולא כט אכדו מנה פאן כאן אלרגל</li>
<li>וצא פקד ברי באן עלי אלאוציא אן יתבתו מא קד אוצי אליהם ויכלצו אלמית</li>
<li>ואן הם לם יתבתו לא שך אן אלמוטאלבה עליה ושי יחטר פיה חשובנו מא</li>
<li>יכון אלא מוחכם למא פיה מן אלעלם ואלדין אן לא יצייע שי הוא לתלמיד חכמים</li>
<li>ובכאץ למן תקדם מנה הדא אלגמיל להדא אלרגל אלמותופא ולמא יפעלה</li>
<li>מע כל תל חכ ירא פי אלרמלה מן כל מוצע וקד כאן סאל ר נתן אלאנדלסי</li>
</ol>
<ol>
<li>שצ אלדי כאן וצל מע אבו אלסרור אבן ברהון דוכר בכיר מסלתה ומתלה כל</li>
<li>מן לה פי הדה אלתרכה כלאם ואלרגל פהו יעלם מא עליה מן אלחוכם אן כאן</li>
<li>מע כל תל חכ ירא פי אלרמלה מן כל מוצע וקד כאן סאל ר נתן אלאנדלסי</li>
<li>שצ אלדי כאן וצל מע אבו אלסרור אבן ברהון דוכר בכיר מסלתה ומסלה כל</li>
<li>מן לה פי הדה אלתרכה כלאם ואלרגל פהו יעלם מא עליה מן אלחוכם אן כאן</li>
<li>לא יותק וכיף ואן אלרגל קד ותקה ולעלה קד נסי כתיר לאנה מא כאן יתבת</li>
<li>סוא אלדנאנר (!) מן סדאגיתה ומא יגוז יצייע עלי מתלה שי ואנא אסאלה חרסה</li>
<li>אללה לא יכון כתאבי הדא מתל אלכותב אלמותקדמה אלדי לם יכון להא גואב ומא</li>
</ol>
<p>מתלה</p>
<ol>
<li>אדאם אללה עזה אן לא יגיב מן יכאתב/ה/ מן סאיר אלנאס לאן לא יוגע קלבה ועלי</li>
</ol>
<p>אנה</p>
<ol>
<li>אנמא כתב פי חאגה פכיף מן לם יכלף שי ממא ישק עלי מן כותב אליה ואנמא הו</li>
<li>פי תואב פי איצאל חק אלי צאחבה עארי מן כל שובהה פעל מאנא מותפצלא אן</li>
</ol>
<p>שאללה</p>
<ol>
<li>יכתץ מן סלאמי אטיבה וכדאלך עלי סידי אלאך אבו יעקב חרסכמא אללה ואדאם</li>
<li>לכמא מא אנעם בה עליכמא ועקב שלום שלמה הנכאה ישועת אל יזכה יראה</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-44/2.json">
                    
                    
                    
                        <h3>p2
 
verso</h3>
                    
                        <ol>
<li>זקננו וחשובנו כק מר רב אברהם הכהן שצ</li>
<li>בן מר רב חגי נוחו עדן</li>
<li>سيدي الشيخ الفاضل ابا سحق محبه ﻻ عدمه</li>
<li>ابرهيم بن حجيث بلغ تجمل الله</li>
<li>اطال الله بقاه وادام عزه وتاييده الفسطاط</li>
</ol>
                    
                </div>
            
        </section>
    </body>
</html>
