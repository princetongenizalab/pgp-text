
<html>
    <head>
        <title>Transcription of Legal document: L-G Misc. 49</title>
    </head>
    <body style="max-width: 860px; margin: auto">
        <h1>Transcription of Legal document: L-G Misc. 49</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-LG-MISC-00049/canvas/1">
                    
                    
                    
                        <h3>f. 49 a</h3>
                    
                        <ol>
<li>יכתץ בבשארה ואבו אלעלא אלחלביין</li>
<li>ובאבן מגאן ואבו אלסרור בן עטייה</li>
<li>חצר בית דין יום אלאתנין אלתאמן עשר מן אדר</li>
<li>שנת אתט בפסטאט מצרים בשארה בר חלפון</li>
<li>וטאלב שלמה בר הלל במאיה וכמסין מנא דהן</li>
<li>באן תמנהא תסעין דינארא ולזמהא זגאג וגלף</li>
<li>בתלתה דנאניר דכר אנה סלם לה הדה אלגמלה</li>
<li>עלי וגה אלמצארבה ליסאפר בהא אלי אלמהדיה</li>
<li>ויעוד ומא קסמה אללה מן פאידה כאן לבשארה</li>
<li>דנן אלתלתי(!) ולשלמה אלתלת ומא כאן מן עטב</li>
<li>כאן שלמה ברי מנה צאר אלי מן הדה אלגמלה</li>
<li>קבוץ ברסאיל ארסלהא אלי עלי יד אתנין תלתלין</li>
<li>דינאר מנהא עין תסעה ותמן ונצף קיראט</li>
<li>ובסאטין בעתהא בתסעה דנאניר ובסאט אכר</li>
<li>חאצר ומרגאן וזנה סתה עשר רטל ותלתי</li>
<li>פסאלנא שלמה דנן ען דלך פקאל קבצת מאיה</li>
<li>וכמסין מנא דהן באן בוזנה ולם אעתבר אנא</li>
<li>דלך וקבץ מני תמן אלרבע וצאר לי פי ראס אלמאל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-LG-MISC-00049/canvas/2">
                    
                    
                    
                        <h3>verso</h3>
                    
                        <ol>
<li>אלרבע ארבח או אכסר כאן לי ובקי אלתלתה ארבאע</li>
<li>מצארבה עלי מא דכר כצמי ואלדי קבץ וקומה</li>
<li>בתלתין דינאר קימתה אכתר ממא דכר</li>
</ol>
                    
                        <h3>f. 49 b</h3>
                    
                        <ol>
<li>ובחמשה בשבה דהוא שיתה יומין בירח ניסן דשנת אלפא וארבע מאה ותשע</li>
<li>שנין למנינא דרגיליננא ביה בפסטאט מצרים דעל נילוס נהרא מותבה חצר</li>
<li>אלינא מ מבשר(!) בר חלפון ומ שלמה בר הלל ותוסטו בינהמא זקני יושר</li>
<li>ואסתקר אלחאל בינהמא פי עלאוה אלבאן בדין פשרה אן דפע מ שלמה</li>
<li>בר הלל חריר קימתה כמסה עשר דינאר וארתצי מ בשארה בר חלפון</li>
<li>באלחריר אלמקדם דכרה ואבראה מן סאיר אלדעאוי ואלמטאלבאת מא כלא</li>
<li>ען דינרין() כאן אנפדהא מ בשארה דנן מע מ שלמה דנן אלי אכתה אלתי בחלב</li>
<li>כאן מ בשארה דנן לם יברי מ שלמה דנן מנהא אן יצל אליה כתאב אכתה</li>
<li>באן אלדינרין לם תצל אליהא כאן לה אלטלב באקי עלי מ שלמה ד[נן] מא עדי</li>
<li>הדה אלדינרין מן סאיר אלדעאוי ואלמטאלבאת ואלאימאן קד אבראה מנהא</li>
<li>וכדלך אברא מ שלמה בר הלל דנן מ מבשר מן סאיר אלדעאוי ואלמטאלבאת</li>
<li>ואלאימאן ואקנינא מנהם עלי דלך במנא דכשר למיקניא(!) ביה וכדלך אסתקר</li>
<li>עלי מ שלמה בר הלל דנן ארבעין רטל מרגאן //ודכר בשארה אן דפע לה פיהא// באלאסכנדריה(!) כאנת</li>
<li>ענדה למ בשארה דנן יסלמהא באלאסכנדרייה לרסול בית דין ימתתל</li>
<li>פיהא אמרה ומא דהוה קדמנא כתבנא וחתמנא למיהוי לזכו ולראיה</li>
<li>ואקנינא מן מ שלמה בר הלל אנה אן לם יסלם הדא אלמרגאן דכרה לרסול בית</li>
<li>בית(!) פי נצף אייר מן סנתנא הדה כאן עליה מן אלאן כמסה דנאניר ללעניים</li>
<li>ומה דהוה קדמנא כתבנא וחתמנא למיהוי לזכו ולראיה</li>
<li>וצל חמויי ודכר אן תסלם הדא אלמרגאן קבל</li>
<li>אלמדה אלמדכורה והו בודיעתה הנאך באל</li>
<li>אסכנדריה פי דאר צדיק לה ואנה מא סלם</li>
<li>אל. . . . .טו דרהם</li>
</ol>
                    
                        <h3>right margin, at 45’ to lines 16-18, upside down</h3>
                    
                        <p>אלמרגאן | דינאר ונצף</p>
                    
                </div>
            
        </section>
    </body>
</html>
