
<html>
    <head>
        <title>Transcription of Letter: T-S 8J36.3</title>
    </head>
    <body style="max-width: 860px; margin: auto">
        <h1>Transcription of Letter: T-S 8J36.3</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00036-00003/canvas/1">
                    
                    
                    
                        <h3>recto</h3>
                    
                        <ol>
<li>עלקת אליך הדה אלסטרין ען חאל סלאמה ועאפיה [...] לילה אלאתנין מן </li>
<li>גמעה ויקח קרח בתנא פי אלמרכב ונזלת יום אלב[...] פי חואיג פאלתקא </li>
<li>ביי אנסאן גא [מן] מצר יקאל לה בן גאפי פדפע לי כתאב [מן] ענד אלשיך אבי אלפכר</li>
<li>בן אלאמשאטי באסמך יחתך פיה באל מגי וקד כאן אכי משה סאפר אלי אלמדינה</li>
<li>חתי יצל אליך ותכתב לה אלוכאלה פאחזם פי אלאמר אלדי הו תתבית אל וכאלה גאית</li>
<li>אלחזם ובעתהא מסרע כמא יחסן ענדכם וקד ארדת אן נתסלף מן [ע]גד אלשיך </li>
<li>אבי אלרביע כ' רבא' ונבעתהא לכם ⟦פ.⟧ פטא וגרת ענדה דהב אד כאן קד ת[צ]רף פיה </li>
<li>ואעלם אן לם תתבת אל וכאלה מא יצח פי ידך שי אלא במגיך לאן כדי יקול פי [כתאבה]</li>
<li>ואבעת כתאב ערף פיה אכתך באל אמר אעלמתך דלך ולא תפרטו פי אל דעא ואפצל [אל]</li>
<li>סלאם עליך וו[אלד]תי אפצל אל סלאם ואכותי משה ושמואל אפצל ואקרי סלאמי</li>
<li>לסיידי אל מעלם ומר יעקב אכיה ור' זכריה אפצל אלסלאם ומר שלמה אל סלאם</li>
<li>וכל מן יסאל עני ואקרי מולאי ר' חיים ואלד אלמעלם אפצל סלאם ולעלה [ל]א ינסאנ[י]</li>
<li>מן אל דעא ושלומכם יגדל מעלה מעלה אמן סלה ושלום כד מ[א אצח]בת</li>
<li>הו אלכתאב אלדי בעת אלשיך אבי אלפכר צחבה הדא אלכתאב ושלום </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00036-00003/canvas/2">
                    
                    
                    
                        <h3>verso, address</h3>
                    
                        <ol>
<li>יצל הדא אלכתאב אלי ואלדי אלעזיז עלי                             ולדה אלשאיק אליה פרחיה</li>
<li>כב אבא מדי יוסף מלמד בר פרחיה                                     ישע יקרב</li>
<li>נ''ע יגו אללה ולייה וחאפטה </li>
</ol>
                    
                </div>
            
        </section>
    </body>
</html>
