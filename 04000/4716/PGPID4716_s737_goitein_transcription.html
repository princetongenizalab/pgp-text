
<html>
    <head>
        <title>Transcription of Letter: T-S 8J36.3</title>
    </head>
    <body style="max-width: 860px; margin: auto">
        <h1>Transcription of Letter: T-S 8J36.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00036-00003/canvas/1">
                    
                    
                    
                        <ol>
<li>עלקת אליך הדה אלסטרין ען חאל סלאמה ועאפיה [...] לילהً אלאתנין מן</li>
<li>גמעהً ויקח קרח בתנא פי אלמרכב ונזלת יום אלב[...] פי חואיג פאלתקא</li>
<li>ביי אנסאן גא [מן] מצר יקאל לה בן גאִפי פדפע לי כתאב [מן] ענד אלשיך אבי אלפכר</li>
<li>בן אלאמשאטי באסמך יחתךּ פיה באל מגֹי וקד כאן אכי משה סאפר אלי אלמדינה</li>
<li>חתי יצל אליך ותכתב לה אלוכאלה פאחזם פי אלאמר אלדי הו תתבית אל וכאלה גאית</li>
<li>אלחזם ובעתהא מُסרע כמא יחסן ענדכם וקד ארדת אן נתסלף מן [ע]נִד אלשיך</li>
<li>אביֹ אלרביע כֹ רבא' ונבעתהא לכם [[פִ.]] פמא וגדת ענדה דהב אד כאן קד תִ[צ]רִףִ פיה</li>
<li>ואעלם אן לם תתבת אל וכאלה מא יצח פי ידך שי אלא במגיך לאן כדי יקול פי [כתאבה]</li>
<li>ואבעת כתאב עִרִףִ פיה אכתُךּ באל אמר אעלמתך דלך ולא תפרטו פי אל דעא ואפצל [אל]</li>
<li>סלאם עליך וו[אלד]תי אפצֹל אל סלאם ואכותי משה ושמואל אִפצֹל ואקרי סלאמי</li>
<li>לסיידי אל מעלִם ומר יעקב אכיה ורֹ זכריה אפצֹל אלסלאם ומר שלמה אל סלאם</li>
<li>וכל מן יסאל עני ואקרי מולאי רֹ חיים ואלד אלמעלם אפצֹל סלאם ו ִלִעִלִה [ל]א ינסאנ[י]</li>
<li>מן אל דעא ושלומכם יגדל מעלה מעלה אמן סלה ושלום כֹד מ[א אצח]בִת</li>
<li>הו אלכתאב אלדי בעת אלשיך אבי אלפכר צחבהً הדא אלכתאב וִשִלִוִםִ</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00036-00003/canvas/2">
                    
                    
                    
                        <h3>Verso</h3>
                    
                        <ol>
<li>יצל הדא אלכתאב אלי ואלדי אלעזיז עלי</li>
<li>כבֹ אבא מרי יוסף מלמד בר פרחיה</li>
<li>נֹעֹ יגֹו אללה ולייה וחאפטֹה</li>
</ol>
<p>ולדה אלשאיק אליה פרחיה</p>
<p>ישע יקרב</p>
                    
                </div>
            
        </section>
    </body>
</html>
