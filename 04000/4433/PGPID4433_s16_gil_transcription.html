
<html>
    <head>
        <title>Transcription of Letter: ENA 2747.11</title>
    </head>
    <body style="max-width: 860px; margin: auto">
        <h1>Transcription of Letter: ENA 2747.11</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/e0e7bfb8-0a1a-4764-b9d0-639670e0afef/manifest/canvas/98b9e064-eacb-48d7-9251-c8bff15149ce">
                    
                    
                    
                        <h3>Recto</h3>
                    
                        <ol>
<li>כתאבי יאסידי ומולאי אטאל אללה בקאך ואדאם עזך ותאידך מן אלקודם לד כלון מן&nbsp;כסליו</li>
<li>וחאלי סלאמה ועאפיה ושוקי שדיד [ווחשני למפא]רקתך עטימא אללה עז וגל יקרב&nbsp;אלאגתמ[א]ע</li>
<li>בפצלה פי אכץ אלמוציע ומצית [ אלכניסה] אלמעמורה בבקאך&nbsp;ובבקא גמיע מן</li>
<li>תשמלוה ענאיתך וערפני סידי אב[ מא כאן לכם] פי אלטריק מן אלצעובה&nbsp;ומן אלדי אוכד</li>
<li>לך וקד עלם אללה לקד גמני אללה עז ו[גל יתפצל עלי] ורודך סאלים אלי סאלמין ואנא&nbsp;מנת[ט]ר</li>
<li>מא כונת קד אוציתך בה וועדתני [ ] ולך ואנת תעלם מא&nbsp;אנא מדפוע אליה</li>
<li>מן דכול אלגוריה וטיקת ידי וקד [עלם אללה עז וגל מא] אנא עליה וסידי אלמשוש שצ&nbsp;יסאעד</li>
<li>פי גמיע מא תפעלה ואלדי יחצול מן אל[ ]מנך ותרבח מני אדועא&nbsp;אצאליח ומן</li>
<li>גמיע אטפאלי ומא מן תכאסבה ולא [ ]א ע[רפת] מא אנא פיה ואריד אלמכאטבה פי</li>
<li>סבב אלדוכאן אמא לסידי אבי זכרי אלחבר [ ] לאן כאן באסם חסן בן עמר&nbsp;פי</li>
<li>אלדיואן עברתה אסבע אדנאניר אוריד כתאב מולאי [אל]שיך אלאגל אבו אלעבאס&nbsp;אדאם</li>
<li>אללה עולאה לאבן אלרקי אלע[א]מל ואלי סעאדה בו כיר באן יצלחוהא לעל ירדוהא&nbsp;אלי כמס</li>
<li>אדנאניר ואן קודר בתוקיע מוכד אמא בכלאצי מנהא או בצלאחהא ויערף אני קד</li>
<li>בקית משגול פי כדמת אליהוד לא אקעוד פי דוכאן ועלי עליהא ולם יבקא לי חאל ולא&nbsp;ילחקך</li>
<li>תואני פי שי ממא כתבת אליך פיה ווצלני בכותבך בכברך ומא אנת עליה ומא תפעלה&nbsp;ואן אגתמעת</li>
<li>באלחבר ר יהושוע בן אלרקי וארדתה יסאעדך הוא יפעל קראת עליך אתם אסלאם ועלי&nbsp;גמיע אל</li>
<li>אצדקא ומן תחוטה ענאיתך אסלאם ועלי סידי אלמשוש וולדה אסלאם ושלומך ירבה&nbsp;לעד</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/e0e7bfb8-0a1a-4764-b9d0-639670e0afef/manifest/canvas/fa53836d-9b57-4e39-892e-6c3dad594662">
                    
                    
                    
                        <h3>Verso - address</h3>
                    
                        <ol>
<li>لسيدي وموﻻي ابي السرور فرح [ ]&nbsp;</li>
<li>اطال الله بقاه وادام [عزه وتاييده</li>
<li>محبه عالي بن يحزقيل ال[</li>
<li>ابرهيم بن اسمعيل السلحاني الحسين بن طاهر</li>
</ol>
                    
                </div>
            
        </section>
    </body>
</html>
