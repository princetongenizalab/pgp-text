
<html>
    <head>
        <title>Transcription of Letter: T-S AS 150.7</title>
    </head>
    <body style="max-width: 860px; margin: auto">
        <h1>Transcription of Letter: T-S AS 150.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00150-00007/canvas/1">
                    
                    
                    
                        <h3>Recto</h3>
                    
                        <ol>
<li>כתאבי י]א סתי ואלעזיזה עלי אטאל אל[לה בקאך ואדא]ם עזך</li>
<li>וסעא]דתך וסלאמתך ותם נעמתה עליך ען חאל</li>
<li>סלאמ]ה וען שוק שדיד ותוחש יז[יד] למפארקתך</li>
<li>גמע אללה ב]יננא עלי אסר חאל במנה וכרמה [א]נה ולי דלך</li>
<li>במנה וכרמה] אן שא אללה נעלמך יא סידתי [אני] פי כל עאפ[יה</li>
<li>לם אעדם] שי אלא טאלעתך אלעזיזה עלי וכנא אלסנה עלי</li>
<li>אלמגי] ולאכן וקע אלפזע פי אלבחר ואכדו אלרום מראכב</li>
<li>. . . ] וגרת עלי אצחאבנא גאיחה וקתל בעצהם ולחקו אל</li>
<li>. . . ] אלמרכב ואכדוה מן אלרום ומתאע אלנאס יבאע בחצרתהם</li>
<li>ומא(?) ל(?)]קו חבה ארגו אללה לא יקצי עלינא ולא עליכם</li>
<li>. . .&nbsp; י]א סידתי וצל כתאבך אלי מא תדכר פיה כבר</li>
<li>. . . לא כ]יף הו ולא כיף אלאסעאר כאן יפרח לקלבי ויטרב</li>
<li>&nbsp;. . .] ללמגי ואללה אני משתאק אליך גאיה אלשוק אללה יקרב</li>
<li>אלאגתמאע ונחן אן שא אללה אלסנה עלי מגי פאן אכי געל</li>
<li>על[י] נפסה לא יקעד אכתר מן ממא קעד ישתי הדה</li>
<li>אלסנה] ונגי אן שא אללה יא סתי אדעי לנא באלסלאמה</li>
<li>וכצי נפס]ך אלעזיזה באפצל אלסלאם ועלי סידי אבו אלפרג</li>
<li>אלסלאם] ועלי אבו אלפצל אלסלאם ועלי אבו נצר אלסלאם ועל[י</li>
<li>כל מן] תחוטה ענאיתך אלסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00150-00007/canvas/2">
                    
                    
                    
                        <h3>Verso</h3>
                    
                        <ol>
<li>יצל למ[ולאי . . ] אלשיך אבו אלפרג מן סלימאן [</li>
<li>אטאל אללה ב[קאה] ואדאם עזה</li>
</ol>
                    
                </div>
            
        </section>
    </body>
</html>
