
<html>
    <head>
        <title>Transcription of Letter: T-S 1*</title>
    </head>
    <body style="max-width: 860px; margin: auto">
        <h1>Transcription of Letter: T-S 1*</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4074/iiif/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא סידנא ראס אלמתיבה ואדאם עזה ותאידה ו[סע]אדתה וסלאמתה</span></li>
<li><span lang="he">וחראסתה ואת'ר נעמה עליה מן אלקירואן לכ'ב' באב שנת ש'י' ען סל[א]מה' כמלהא</span></li>
<li><span lang="he">אללה לה ועאפיה ופר אללה חט'ה מנהא וללה אלשכר ואלמנה ולו ד'הבת אלי וצף בעץ'</span></li>
<li><span lang="he">מא אנא עליה מן אלשוק אליה אדאם אללה עזה ואלתאסף עלי מא יפות מן אלנצ'ר אליה</span></li>
<li><span lang="he">ואלכון בחצ'רתה וסמאע אלפאט'ה טאל בה אלשרח ואלי אללה גל אסמה ארג'ב באן</span></li>
<li><span lang="he">ימן באגתמאענא עלי אלחאל אלסארה במנה וקד נפדת כתבי אלי חצ'רתה אלגלילה במא</span></li>
<li><span lang="he">לסת שאכא פי וצול ג[מיעה]א ווקפה עליהא ו[א]כ'רהא כתאב כתבתה עאם אול מן</span></li>
<li><span lang="he">אלמהדיה ו'ו'..ל לאלימ.. בעד נפוד אלחאג וג'מני תאכירה וליס אשך אנה וצל אל</span></li>
<li><span lang="he">סנה מע וצול כ[תאבי ה]ד'אי ווצל כתאבה אדאם אללה עזה מן גהה' סידי אבי אל</span></li>
<li><span lang="he">פרג בנימין בן משה בן אהרן אידה אללה וקראתה וסרני מא תצמנה מן סלאמתה</span></li>
<li><span lang="he">וחמדת אללה עלי דלך ולם אשך אני גאלס בחצ'רתה ואני סאמע לאלפאט'ה ואבכא</span></li>
<li><span lang="he">עיני מא ד'כרה אידה אללה מן אלאחואל חסנהא אללה ומן אחואל אלבלד ומא בקית</span></li>
<li><span lang="he">אחד מן ב'ע'ל' ב'י'ת' ותלמיד אלא אוקפתה עליה וארגו אן יצלח אללה אלאמור ויבלגה</span></li>
<li><span lang="he">מא יומלה פאללה יעלם אני כנת אות'ו אן יצל אלי [     ] מפרוח ווקפת עלי כתאבה</span></li>
<li><span lang="he">פי הדה אלסנה אלי סידי אבי זכרי יהודה אן [        יח]דת'ה במא יקבח מני</span></li>
<li><span lang="he">ד'כרה וליס וחק אבי רצ'י אללה ענה אבקי [                ] אפעלה ואלתמאם מן</span></li>
<li><span lang="he">אללה עז וגל וכנת אחב אן יכתב כתאב [                      ] אסלה בסט עד'רי</span></li>
<li><span lang="he">פי כתב הד'א אלכתאב ערבי לאני כנת גאיב ווצלת אמ[ור       ] וורד עלי קלבי</span></li>
<li><span lang="he">שגל מן כתב וצלת מן אלצביאן יד'כרו פיהא ופאה' אחדי כ'ואתי וולד אלאכ'רי</span></li>
<li><span lang="he"> וולד לבנת אכ'רי אנסא אללה אגל סידנא גאון ולם אחד ינפד אלחאג וליס לי ר[סול ?]</span></li>
<li><span lang="he">כתאב פכתבת הד'א אלכתאב עלי סרעה' אתכאל עלי תפצלה בבסט אלעד'ר</span></li>
<li><span lang="he">לא כ'לות מנה אבדא ולולא אמור חצלת לי באלאנדלס כנת עלי אלרגוע פקד צ'אק צדרי</span></li>
<li><span lang="he">וכלמא המני פי אלדכ'ול וס[   ]ה הד'ה אלאכ'באר אלנכדה' אזעגתני ומנעתני ואנא</span></li>
<li><span lang="he">[עלי] כל חאל אצ'רב ספרי ואגרי מן ד'כרה אידה אללה פי סאיר אלמואצ'ע מא ארגו</span></li>
<li><span lang="he">[                         ] י[כון] לה ת'מרה פאסלה אדאם אללה עזה אסתדנא אבו מנצור</span></li>
</ol>
                    
                </div>
            
        </section>
    </body>
</html>
