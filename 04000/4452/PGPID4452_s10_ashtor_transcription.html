
<html>
    <head>
        <title>Transcription of Letter: T-S 16.287</title>
    </head>
    <body style="max-width: 860px; margin: auto">
        <h1>Transcription of Letter: T-S 16.287</h1>

        <p>Ashtor, <em>History of the Jews in Egypt and Syria under the Rule of the Mamlūks‎</em> (in Hebrew) (Jerusalem: Mossad Harav Kook, 1970), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00287/canvas/1">
                    
                    
                    
                        <h3>Recto:</h3>
                    
                        <p>בשמ רחמ כאדמה יהודה המלמד</p>
<ol>
<li>אלי חצרה אלמולא אלסייד אלאגל אלשיך בו אלמגד תפארת החזנים</li>
<li>ועוזם [א]דאם אללה פי אעלא אלכיר בקאה ואדאם תאיידה</li>
<li>ועלאה ורפעתה וסנאה ומן חסן אלתו[פיק] לא אכלאה גמע אללה</li>
<li>אלשמל בה עלי אלאחואל אלסארה ואלאעין אלקארה אנה סמיע</li>
<li>אלדעא מגיב ברחמתה אן שא אללה תע אלדי תריד עלמה</li>
<li>אן בלגני אן וצל כתאבך אלי אלאכוה אלעזיזין אלדי לך ואנת</li>
<li>[ש]אכי ל[ה]ם אן אלקינות וצלו לך וגמיע מא כתבתה הו ענדך</li>
<li>[ה]דא שי אלא ימכן לו קלת אנך צבת פי אלעשרה //ולו// ואחדה</li>
<li>הי ענדך //כאן ימכן// מא הדא שי יתפק לאן פיהם שי עמל עמי</li>
<li>[ר׳] צדוק שצ ואיצא אני נפדת לך אלקול אלדי אולה אמרות</li>
<li>[ימים] לימים יהגו טהורות וקטעת כתב . . . איש אלקצה</li>
<li>ואלאך אלעזיז אלשיך סעיד מרץ מרצה עטימה ורד</li>
<li>אללה עאקבתה אלי כיר ואתגה ללעאפיה אללה יגעלהא</li>
<li>עאפיה תאמה וואלדתך ואכוך אלשיך הלאל וגמיע</li>
<li>אהלך פי עאפיה ויקרוך כבירהם וצגירהם אפצל</li>
<li>סלאם ואלכלמה וַיַכְתוּ מא רגע וצלני להא כבר בעד</li>
<li>אן אועדתני פי כתאבך אלמתקדם לא זלת מנעם מתפצל</li>
<li>אבדא ויא מולאי אלשיך בו אלמגד תעלם אן חאמל</li>
<li>הדא אלכתאב אלשיך משה בן כליפה רגל מגרבי אצלה</li>
<li>אנה וצל מן צקליה אלי ענדנא אלי אסכנדריה וכאן קד</li>
<li>נזל פי עיניה מא טלב יקדחהם ענדנא פי אסכנדריה</li>
<li>פקדחהם אלעני ואקאם מדה שהרין יקאסי אלצרבאן</li>
<li>ואבצר אלעטאים פי רוחה אכר אלאמר אן מא כאן לה פרג</li>
<li>פבקי עזיז עלי אבן דומה והו ד[[א]]ו עאילה וענדה בנת</li>
<li>עאתק וצבי צגיר עמרה ו׳ אשהר והו ואלמראה צאר פי</li>
<li>ארבעה ללקהל אליום יעמלו מעהם אלדי קדרו סנה ונצף</li>
</ol>
                    
                        <h3>Right margin:</h3>
                    
                        <ol>
<li>...אן קה. אל......ות עלי........ ועמלו לה פסיקה מא פעל ואיצא אן לה אקארב פי אסכנדריה מא מכן אן יעמל לה שי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00287/canvas/2">
                    
                    
                    
                        <h3>Verso:</h3>
                    
                        <ol>
<li>ולו מכנא פי אלעמל לה מן אלקהל למא כאן יתעתר ויכרג מן מוצעה</li>
<li>והו רגל גיד עני ובישן וירד מנכסיו וכאן מן פאעליי אלכיר</li>
<li>ומחב לגמילות חסדים //ורבמא יערפוה בעץ מן שיוך מצר// ומעה כתאב בכט עמי שצ לסאיר</li>
<li>אלקהלות שצ בקצייתה ואנה רגל מחקוק והו אהלא ללכיר</li>
<li>פאיש מא פעלתה מעה מא יציע לך בין ידי אללה</li>
<li>ואכר אלכתאב פצל בכט אלשיך אלתפארת באלוצייה</li>
<li>פי חקה ופי דא(?) //אלכתאב// כט אלדיאן ועמי ואלשיך בו סעיד בן אלקאש</li>
<li>וכט אלשיך בו עמר אללוי בן אלבגדאדי שצ וכט ממלוכך</li>
<li>וכט אלשיך בו עמראן בן גליב תחת אלפצל אלדי כתבה</li>
<li>ובגנבה כט אלכהן ר שמחה ואלשיך בו אלפרג בן אלרייס</li>
<li>ר אליה שצ פאלמאתור מן אנעאם אלמולא אן יכון מן</li>
<li>כלף ענאיתה כמא אלעאדה מע כל עובר ושב ואנעם</li>
<li>עלי כאדמך בגואב הדה אלאחרף שאפיא כמא אלמעהוד</li>
<li>מן תפצלך ושלומך יגדל ואל ידל לעד אמן נצח סלה</li>
<li>טו סיון קסח ליצ ושלום רב וישע יקרב</li>
</ol>
                    
                        <h3>Right margin:</h3>
                    
                        <ol>
<li>וקלת פי כתאבך אלכרים לאכותך אלעזיזין אן אכי טלע אלמגלה פי אלקא[הרה] . . . . . . ראי . . .</li>
</ol>
                    
                        <h3>Main text, in smaller letters:</h3>
                    
                        <ol>
<li>יא מולאי אלשיך בו אלמגד אללה תע יגמל בבקאך בעד כתבי לך הדא</li>
<li>[אלכתא]ב וצל ... אכי והו יקול לי [א]ן זוגה אלמולא עלי כטה פאשתגל</li>
<li>[ס]ר אלממלוך לדלך למא ביננא מן אלצחאבה ואלאכוה פתתפצל תעלם</li>
<li>[כ]אדמך בעאפיתהא ודכולהא אלחמאם אללה יכבי ענך כל מכרוה ולא</li>
<li>ק.. .ה.ה א... וי..ן בכל כ[יר] אמן סלה יז סיון קסח</li>
<li>..א כתב. הדא אלכתאב אתפק ללשיך משה בן כליפה מנעוה</li>
<li>אלמגי ..ה מצר אן מא בקי לה שי אלא אלכרי וירוח מן באכר וקאלו לה תמור</li>
<li>אלי מצר תזן גאליה אלסעה ובעד שהר אכר תזן גאליה לאן מן מעה וצול</li>
<li>אלבתה אנעאק ספרה פאתפצל מתי מא גא אעמל מעה חס[ב קד]רתך</li>
</ol>
                    
                        <h3>Right margin:</h3>
                    
                        <ol>
<li>ושלומך [יגדל]</li>
</ol>
                    
                        <h3>Address:</h3>
                    
                        <ol>
<li>הדרת כג[ק]...</li>
<li>בן כגק מר [ור]... אמונה א[ומן]</li>
<li>تصل هذه الاحرف الى مصر يسلم للشيخ [ابو المجد] ابن ثابت دام الله عزه</li>
<li>بلغ توجر</li>
</ol>
                    
                </div>
            
        </section>
    </body>
</html>
