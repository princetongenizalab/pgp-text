
<html>
    <head>
        <title>Transcription of Letter: T-S 10J32.6 + T-S 10J9.24</title>
    </head>
    <body style="max-width: 860px; margin: auto">
        <h1>Transcription of Letter: T-S 10J32.6 + T-S 10J9.24</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00032-00006/canvas/1">
                    
                    
                    
                        <h3>TS 10 J 32, f. 6</h3>
                    
                        <ol>
<li>בשמֹ רחמֹ</li>
<li>וצל כתאב חצרה אִלִשִיִךִ אלאגל מולאי וִכאן אסר כתאב ורד ואבהג</li>
<li>[כטאב] ופד וקראתה מסרורא ותאמִלִתִהִ גדלא מחבורא ופהמתה וסרני</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00024/canvas/1">
                    
                    
                    
                        <h3>TS 10 J 9, f. 24</h3>
                    
                        <ol>
<li>[עלם סלא]מִתִה וצלאח חִאִלִתה וחמדת [אללה עלי דל]ך כתיִ[רא] וס[אל]תה אִלִמזיד</li>
<li>לה מן כל כיר ברחמתה אן שאללה וקד וצל יא מולאי מא תפצִלִת בה</li>
<li>והו זנביל פלפל וזנִגִבִיל וזנביל מנגל [[וזנ]] ופיה קליל זנגביל וגֹ אלקצ[אי]ע</li>
<li>אחסן אללה גזאה ותולא כפאה ולא זאל מתפצל פאמא גחלהִ אללימון ואלענִבא</li>
<li>פוצ[לִתִ וִ]הי תאִלִפה גיִפה רִמינא בהא ואיצא וצל אלהיל וקבצת</li>
<li>רבעה מן אלשיך מצֹמון וקבץ הו תלאתה אלארבאע ודכר מולאי</li>
<li>לחאל אלצפר אלמעמול אנה יסתעמלה פי אלכסארה פאללה אללה לא תכלפה</li>
<li>הדה אלסנה פאלחאגה באדִיִה ולא תוכֹר מן אלצפר שי //והו// אלשכוץ אלדי</li>
<li>דכרתה לחצרתה פאלחאגה אלי אלגמיע באדיה ויזיד מולאי ינטֹר</li>
<li>כתאבי אלאולה אלדי מן עאם אול ולא יוכֹר לי מן אלשכוץ //אלצפר// אלדי דכרת</li>
<li>לה שיין אללה אללה ויקלד[ני] פִי דלך אלצניע[ה] ומא כאן ברסם [[אלתעלם]] //ולדי//</li>
<li>מן אלצפר יכון חסאבה עלי חדה ולא יכלט חסאבי בחסאבה בפצלה</li>
<li>ומא פצל לעבדה מן אלחסאִ[ב] שרא לה פיה קליל פ[ו]פל ואן לם יתפק אלפופל</li>
<li>כאן פלפל פי זנביל או זנבילין ליתופר נול ועשור עדן וקד צדר אלי</li>
<li>מולאי ברסם מנזלה אלשריף שי ליס לה קדר ולא כטר והו מקטע</li>
<li>אסכנדראני ופוטה שערי מכתוב עליהם אסמך וֹטֹ ורקה טלחי</li>
<li>כבאר ובקמיה סכר ובקמיה זביב ובקמיה צאבון בקמיאת כבאר</li>
<li>עליהם //מכתוב// יגו תוגיה יוסף ואיצֹא אנפדת אליך הֹ ארטאל קצט ונצף רטל</li>
<li>כחל ווקיה לאדאן ונצף רטל זאג ונצף רטל סמגֹ והאדה אלחואיג פי מזה</li>
<li>אלגמיע עלי יד אלנאכדא מחרוז כתב אללה סלאמתה יכץ מולאי עזיז</li>
<li>נפסה אפצל אלסלאם ושלום יהִי לאדוני</li>
</ol>
<ol>
<li>حضرة الشيخ الأجل مولاى إبراهيم عبده يوسف بن إبراهيم</li>
<li>بن يجوا الإسرأﺌيلي</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00032-00006/canvas/2">
                    
                    
                    
                        <h3>TS 10 J 32, f. 6, ע"ב</h3>
                    
                        <ol>
<li>חצרה אלשיך אלאגל מולאי עבדה ושִאִ[כר תפצלה]</li>
<li>אברהם בר פרחיה נֹעֹגֹ יוסִ[ף בן אברהם]</li>
</ol>
                    
                </div>
            
        </section>
    </body>
</html>
