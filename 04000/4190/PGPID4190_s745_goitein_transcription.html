
<html>
    <head>
        <title>Transcription of Letter: T-S AS 150.9</title>
    </head>
    <body style="max-width: 860px; margin: auto">
        <h1>Transcription of Letter: T-S AS 150.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00150-00009/canvas/1">
                    
                    
                    
                        <h3>Recto - left column</h3>
                    
                        <ol>
<li>וגה אלגק . . [ . . . ]גקד . אלאך . א[ . . . .</li>
<li>כרגת [ . . . . ] אן פיהא ברכה ולא</li>
<li>אשתהית אכרג אלא אסמי עלי</li>
<li>אסם אלהרוב פלולא ראיתי פי</li>
<li>נפסך ספרי מא כרגת מן מצר</li>
<li>אבדא לאני קטיע ומא אנא מן</li>
<li>רגאל אלספר לאני מן יום אן כרגת</li>
<li>מן ענדכם אנא קאעד פי סמנוד //ענ . . .//</li>
<li>והי ענדי כאני פי חלב או פי בגדאד</li>
<li>ואלאן בעד הדה אלגיבה מא בקא</li>
<li>ימכני אלמגי בלא[ד?] אלא אן סיירתי</li>
<li>כתאב אן שאפי תערפיני פיה גמיע</li>
<li>מא גרי עליכם מן אלעגמי ומן מ . .</li>
<li>ומן נעים פי קציה אלזעפראן ומן</li>
<li>נציר בן דאוד ומן אלפכיך(?) ותערפיני</li>
<li>איש גרי מן נד ומן אמהא מן סבב</li>
<li>אלרהונאת לאנ[י] מן יום אן כרגת</li>
<li>. . . מא כש]פת וגהי לאחד ולא</li>
<li>. . . . אכד]ת מן אחד רבע דרהם אלא</li>
<li>אעמל [[ואכל ואאכל]] בד/ר/הם כל יום</li>
<li>ואכל בה כבז פאן ראיתי בעין</li>
<li>אלמצלחה אן אגי [[ומא עליי]]</li>
</ol>
                    
                        <h3>Recto - right column</h3>
                    
                        <ol>
<li>[[כוף מן אחד]] פסיירי ערפיני</li>
<li>פאנא אתחקק אן אלאצלח</li>
<li>מגיי פאן רזק אלאנסאן מא</li>
<li>י[. . .] ולא ינקץ פאגתמאענא</li>
<li>. . . . . ] מוצע ואחד [[עד]]</li>
<li>. . . . . . . . . ] מן [[ת . . קנא]] פרקתנא</li>
<li>מן בעצנא בעץ פלא</li>
<li>תקטעו איאסכם מן אלבארי</li>
<li>יתברך שמו פהו [[ואסע]]</li>
<li>רחמתה ואסעה ולטפה</li>
<li>כתיר ומגותתה קדיר</li>
<li>כמא קאל [ . . . . . . . . . .</li>
<li>פאללה תעאלי ירגע[ . . . . . .</li>
<li>. . . . ]ידנא ויופי . [ . . . . .</li>
<li>ויגמע שמלנא סריע [אמן</li>
<li>נצח סלה ואלסלאם על[י . . . .</li>
<li>אבי מנגא וזוגתה ועלי פר[ . .</li>
<li>ונצר וסלמי עלי אלשיך אל[ . .</li>
<li>אבי אלפצל ואתשכר[י</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00150-00009/canvas/2">
                    
                    
                    
                        <h3>Verso - right column</h3>
                    
                        <ol>
<li>מן צעפי בקית כאלכלאל</li>
<li>אצפר ואלגראם אלגראם</li>
<li>לם אקטע איאסי</li>
<li>. . . . . ] אסהר פי אלליאלי</li>
<li>. . . . . . . ]ב . . מד ינוח</li>
<li>אלחמאם מן&nbsp; . . .&nbsp; מא רקאדי</li>
<li>רתא לי אלמהא פי אלגפאל</li>
<li>חתי צאר ירקד אמאם ראסה</li>
<li>ענד ראסי וצט אלבחר אנא</li>
<li>פי וחדה ואלבתאן גליסי אמא</li>
<li>אן תגי ואחדה באלריח אלמריסי</li>
<li>אלממלוך יקבל אלארץ טאייעא</li>
<li>ללה אמאם מגלס אלואלדה אלעזיזה</li>
<li>אלמופקה אלסעידה אדאם אללה</li>
<li>עזהא ונעמאהא וכבת חסדהא</li>
<li>ואעדאהא ומן חסן אלתופיק לא אכלאהא</li>
<li>וגמעני ואיאהא עלי אסר חאל</li>
<li>במנה וכרמה וכפי לטפה והו</li>
<li>אלקאדר [ע]לי דלך אן שא אללה</li>
<li>תעאלי וסו[א דלך . . . . . . . . . . .&nbsp;</li>
</ol>
                    
                        <h3>Verso - left column</h3>
                    
                        <ol>
<li>מעה עלי תפצלה ואד . [</li>
<li>ואן כאנת סת נד [ . . . .</li>
<li>סלמי עליהא וערפיה[א אני</li>
<li>מס]תוחש להא כתי[ר</li>
<li>. . . . ] תש . [ . . . . . . . . . .</li>
<li>כתאב תסייר . . . . [</li>
<li>כתאבי הדה וערפוני</li>
<li>אולאד פי עאפייה</li>
<li>[[פמא עלי [ . . . ] אצע[ . . . . ]]</li>
<li>בעד אכצאצכם באתם</li>
<li>אלסלאמה ושלום על כל</li>
<li>ישראל</li>
<li>. . . . . ] אלממלוך</li>
<li>אלממלוך</li>
</ol>
                    
                </div>
            
        </section>
    </body>
</html>
