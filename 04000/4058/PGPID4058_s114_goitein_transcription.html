
<html>
    <head>
        <title>Transcription of Letter: Halper 400</title>
    </head>
    <body style="max-width: 860px; margin: auto">
        <h1>Transcription of Letter: Halper 400</h1>

        <p>S. D. Goitein, handwritten notes.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4058/iiif/canvas/1/">
                    
                    
                    
                        <h3>Recto</h3>
                    
                        <ol>
<li>בשמ׳ רחמ׳</li>
<li>כתאבי אלי חצרה ולדי ואלעזיז עלי אטאל אללה בקאה ואדאם</li>
<li>עזה ונעמאה ומן חסן אלתופיק לא אכלאה געלני אללה</li>
<li>מן גמיע אלאסוא פדאה ואמא גיר דלך יא ולדי מא</li>
<li>יעלם אחד מא עלי קלבי מן אגלכם אלא אללה תע׳ ומן יום אן</li>
<li>כרגתו מן אלתגר לם נסמע ענכם כבר ואשתגל סרי</li>
<li>עליכם אללה יגעלכם פי עאפיה ויא ולדי כנת קד קלת</li>
<li>אוציתך עלי אלחריר ואלמנסג מעטל ומא ענדנא</li>
<li>חריר לה פבאללה עליך יא ולדי אמא ארסלתה לי מן</li>
<li>כל בד וקד טלב מני אבו אלכיר אלצאיג דינאר ורבע</li>
<li>יעמל בה אקפאל ערפתך דלך וכאלתך אם אבו אלמנצור</li>
<li>תסאל ענך וקאלת לך עסי אן תשתרי לי רטל חריר</li>
<li>אחמר ואצפר והו בתמנה וקד עטלת אלחכם חתי</li>
<li>תגיב לי פתוא מן ענד אלרייס במא ינעמל אעלמתך</li>
<li>דלך וקד ראחת אלגאריה תופיק אלי אמראת</li>
<li>כאלך אפסדתהא חתי מצת אליהא וקלבי משגול</li>
<li>עליך ועלי אכוך אללה יגעל בינכם אלכיר ולא באללה</li>
<li>יאכי תתגאצבו וטול רוחך עליה ולא תכלי אכתך</li>
<li>מן גמיע מא אוציתך עליה להא ערפתך דלך</li>
<li>וזוג כאלתך וכאלתה מא בקי להם חאגה והם</li>
<li>[ ] אלצגירה פלא תכטי ולא תתואנא</li>
<li>פמא בקי להם //קוא//(?) א(?) פאללה אללה אקצי א[ ]אלך סרעה</li>
<li>[פ]קר[א]ת עליך אלסלאם ועלי אכוך אלסלאם ועלי אלשיך</li>
<li>אבו אלרצא בן עמך וולדה [ ] אלסלאם ועלי אלסת</li>
<li>אלעזיזה אפצל [ ] ואבן [ ] מא סמעת</li>
<li>[ ] ענה כבר פאעלמני בכברה ומא הו פיה</li>
<li>[ ] יא ולדי תכלי אמראת בן עמך תשתרי</li>
</ol>
                    
                        <h3>Margins (first three lines are effaced):</h3>
                    
                        <ol>
<li>קראת עליך אל[סלאם]</li>
<li>וקד גאב לנא אבו אלכבי</li>
<li>אלמרוד פאן כאן ללביע</li>
<li>פערפני איש תמנה</li>
<li>חתי נביעה ויא ולדי</li>
<li>עסי תנפד כתאב</li>
<li>אלי ענד יוסף צהרך</li>
<li>תעזיה פי אכיה</li>
<li>לך אלחיא ואלבקא</li>
<li>ויום כתבי לך</li>
<li>הדה אלאחרף</li>
<li>תופי אבו אלעלא</li>
<li>בן בנאיה לך</li>
<li>אלחיא</li>
</ol>
                    
                </div>
            
                <div data-canvas="https://geniza.princeton.edu/documents/4058/iiif/canvas/2/">
                    
                    
                    
                        <h3>Several more lines are effaced both in right margin and upper margin.
Verso:</h3>
                    
                        <ol>
<li>יצל הדא אלכתאב [אלי] ולדי אבו אלעז בן בשר נע מן ואלדתה</li>
<li>אלי מצר חמאהא אללה תע געלת פדאה</li>
<li>דכאן אלשיך אבו אלרצא בן אללבדי ולא כלת מן</li>
</ol>
                    
                </div>
            
        </section>
    </body>
</html>
