
<html>
    <head>
        <title>Transcription of Letter: CUL Or.1080 J17</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J17</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00017/canvas/1">
                    
                    
                    
                        <h3>Recto</h3>
                    
                        <ol>
<li>תוכלת עלי אללה</li>
<li>כתאבי יאסידי ומולאי אטאל אללה בקאך ואדאם סלאמתך וסעאדתך</li>
<li>מן אטראבלס אלשאם לי בקין מן מרחשון כתמה אללה עליך באחסן</li>
<li>כאתמה אלדי תריד עלמה קד אנפדת לסכנדרה (!) ד רזם קטן</li>
<li>כא שכארה תין צחבה סידי אבי זכרי בן סגמאר ולם</li>
<li>יתפק לי רכוב מעה אקלע פי מרכב אללכי (?) כתב אללה סלאמתה</li>
<li>ורכבת פי מרכב בן אלזפאת יחיי אלסכנדראני וראיתה</li>
<li>תואנא כתיר נזלת מנה ותרכת פיה שכארה כיש קמח</li>
<li>וכריטה כבירה קמח לברקה וקפה קמח עלי אלכל אסמי יעקוב</li>
<li>ערבי ולי מעה מרדה כרקה חמרה כז ווציתה יסלם דלך</li>
<li>לסידי מרדוך ואנא אכשא יציע ויאכדוה אלנואתיא פאסל</li>
<li>מולאי יכתב אלי מרדוך ואברהם בן אלאסכנדראני ואבו זכרי</li>
<li>בן סגמאר יקבצו דאלך ואן כאן עלי שי יזנוה עני ויאכדוה</li>
<li>מן אלוכיל אלדי ענדה אלתין ואלקטן ויאמולאי הדא עולת</li>
<li>נסתעמלו ללקות ואנת תעלם אלוקת לא ילחקך תואני</li>
<li>אנה צעב והו חול דינארין לא תציע ותכתב ותוכד ותכון</li>
</ol>
                    
                        <h3>Right Margin</h3>
                    
                        <p>אלחאגה</p>
<p>לך</p>
<p>ותקצי</p>
<p>חקי פי</p>
<p>דלך</p>
<p>וחצלך</p>
<p>פי אל</p>
<p>כתאן</p>
<p>וגעלתהא</p>
<p>כלטה</p>
<p>אלנצף פי</p>
<p>אלקטן</p>
<p>ואלתין</p>
<p>ואלנצף</p>
<p>פי אלשיש</p>
<p>והו צחבתי</p>
<p>דון וי דינ</p>
                    
                        <h3>Top Margin</h3>
                    
                        <p>ואלא</p>
<p>נחתצלה</p>
<p>עלי</p>
<p>וצולי</p>
<p>למצר</p>
<p>וקד לך</p>
<p>נציב</p>
<p>פי אלדי</p>
<p>מני</p>
<p>לא</p>
<p>תפרט</p>
<p>פי אל</p>
<ol>
<li>   ....</li></ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00017/canvas/2">
                    
                    
                    
                        <h3>Verso</h3>
                    
                        <ol>
<li>אלכתא[ב ] לי כבר כיר וקד רגע מרכב אלקאצי בן אבי עקיל אלי</li>
<li>צור והו אלמרכב אלדי אקלע מן אסכנדריה ואנא נצל אלי</li>
<li>צור ונכאתבך באלשרח ומתלך מן לא [ית]ואנא ואל سلام</li>
<li>וכל מן סאל עני אל سلام ויוסף וואלדה אל سلام וקלבי</li>
<li>משגול להם פי הדה אלסנה אלכירה ביד אללה עוג السلام</li>
</ol>
                    
                        <h3>Below</h3>
                    
                        <ol>
<li>لسيدي وموﻻي ابي يحيي نهراي بن نسيم من شاكر٥ يعقوب بن سلمان</li>
</ol>
<ol>
<li>  الحريري</li>
</ol>
<ol>
<li>اطال الله بقا٥ وادام تاييد٥ الفسطاط ان شاء الله</li>
<li>دار الصرف ابرهيم بن اسحق التاهرتي</li>
</ol>
                    
                        <h3>Upside-Down</h3>
                    
                        <ol>
<li>אבי יחיי נהראי בן נסים מן ודה (?)</li>
</ol>
<p>الحسين بن عبد الرحمن وولد٥ عيسى(?)</p>
<ol>
<li>יעקוב בן סלמאן אלחרירי</li>
</ol>
                    
                </div>
            
        </section>
    </body>
</html>
