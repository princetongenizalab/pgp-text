
<html>
    <head>
        <title>Transcription of Letter: T-S AS 149.12</title>
    </head>
    <body style="max-width: 860px; margin: auto">
        <h1>Transcription of Letter: T-S AS 149.12</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00149-00012/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">ונעמתה ותאידה ותמכינה וכבת</span></li>
<li><span lang="he">אעדאה ארגו וצל ווקף עליה אמא</span></li>
<li><span lang="he">גרץ' כתאבי הדה באן נסאל חצרתה</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]א תאכר מעה</span></li>
<li><span lang="he">מולאי אלשיך אלגליל אבו אלרצא בן</span></li>
<li><span lang="he">כלאם ותמצו אלי דאר אלאשראף</span></li>
<li><span lang="he">ענד מולאי אלשיך אלאגל אבו מחמד</span></li>
<li><span lang="he">ע[בד] אלסלאם בן טויך נקלה פי מעני</span></li>
<li><span lang="he">אלחריר כז אלדי ענדה אן כאן</span></li>
<li><span lang="he">&nbsp;אשתראו פי הדה אלוקת בדינאר</span></li>
<li><span lang="he">&nbsp;ל'ה' ד'ר'ה' פביעה ויקבץ אלתמנה(!)</span></li>
<li><span lang="he">&nbsp;מולאי אלשיך אבו אלרצ'א אלמדכור</span></li>
<li><span lang="he">&nbsp;וישתרי בה שוי [[מ]] יכון פיה פאידה</span></li>
<li><span lang="he">&nbsp;יפצל לולא כ'לי ענדה מא נשתרי</span></li>
<li><span lang="he">&nbsp;בצאעה כיר מנה אלסנה אלנאס וצלו</span></li>
<li><span lang="he">&nbsp;ודכרו מא וצל אחד מן אנדלס אלי אל</span></li>
<li><span lang="he">&nbsp;מהדיה ותסוא חריר כז פי אלמהדיה</span></li>
<li><span lang="he">&nbsp;י'א' ד'י'נ' אלרטל ומא יאמן אחד יצל</span></li>
<li><span lang="he">&nbsp;אדר(?) מן אלמהדיה וקלבי משגול</span></li>
<li><span lang="he">&nbsp;בהדה אלאמר כתיר חתי כיף יכון</span></li>
<li><span lang="he">&nbsp;[ &nbsp; &nbsp; &nbsp; ]א ווצל כתאב אלתגאר ודכרו</span></li>
<li><span lang="he">&nbsp;מא צבנא נביע שי פי אלמהדיה</span></li>
<li><span lang="he">&nbsp;פרצענא בצאעתנא פי אלמכאזן</span></li>
<li><span lang="he">&nbsp;וקעדנא ואיצא קלת למולאי אל</span></li>
<li><span lang="he">&nbsp;שיך אבו נצר בן שעיא אן כאן טלב</span></li>
<li><span lang="he">&nbsp;אח[ד] מרגאן באלמעארצה או</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; ] ותערף ירגע בידנא</span></li>
<li><span lang="he">&nbsp;[&nbsp; &nbsp; &nbsp; ] רבע [&nbsp; &nbsp; &nbsp; &nbsp; &nbsp; ] פאוד אלערצה</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]קר מוצעה</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">מנה שי פכאן הונא ביענאה [&nbsp; &nbsp; &nbsp; &nbsp; ] מן הדה אלתמן ואנמא נסאל חצרתה פי מעונה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00149-00012/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">ה' דנ' מתאע אלגעפרי תחצל לי מע</span></li>
<li><span lang="he">בקיה תמן אלח[רי]ר אלדי ענד תאבת</span></li>
<li><span lang="he">אלחזן ותנפד לי חאגתנא אליה ואן</span></li>
<li><span lang="he">תפצ'לת תדפע למולאי אלשיך אבו אלרצא</span></li>
<li><span lang="he">בן כלאם ישתרי בה שוי מן אלדי כתבת</span></li>
<li><span lang="he">אליה הו כיר פלא תתואנא פיה ואן כאן</span></li>
<li><span lang="he">בקי דראהם אלדמשקי פקלת למולאי</span></li>
<li><span lang="he">אלשיך אבו אלרצא בן כלאם ישתרי אן</span></li>
<li><span lang="he">מא תסוא אכתר מן ה' די'נ' ונצף ורבע</span></li>
<li><span lang="he">&nbsp;כל אלף פכתבת אליה ישתרי וינפד</span></li>
<li><span lang="he">&nbsp;אלי פטלבו מני אקואם נביע לה סרעה</span></li>
<li><span lang="he">&nbsp;חצ'רתה מכצוצה באפצל אלסלאם</span></li>
<li><span lang="he">&nbsp;מולאי אלשיך אבו סהל מכתאר יכץ</span></li>
<li><span lang="he">&nbsp;חצרתה באפצל אלסלאם ומולאי אלשיך</span></li>
<li><span lang="he">&nbsp;אבו סעיד מכלוף יכץ חצרתה באפצל</span></li>
<li><span lang="he">&nbsp;אלסלאם ואלאצדקא כלהם מכצוצין</span></li>
<li><span lang="he">&nbsp;באפצל אלסלאם ונסאל פי גואב אלכתאב</span></li>
<li><span lang="he">&nbsp;סרעה ותערפני באכבאר אלאסטול</span></li>
<li><span lang="he">&nbsp;ומן מר פי אלמראכב ומן בקי מן אצחאבנא</span></li>
<li><span lang="he">&nbsp;ומן א[קלע אל]י אלשאם ואלימן מתפצל וקלבי</span></li>
<li><span lang="he">&nbsp;משגול כתיר שלומך ירבה לעד</span></li>
</ol>
                    
                </div>
            
        </section>
    </body>
</html>
