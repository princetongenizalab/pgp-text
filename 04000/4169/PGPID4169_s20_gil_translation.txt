recto

(2−1) (שלחתי לך לפני כן מכתב, אדוני ורבי, וכו', יתמיד אלוהים את גדולתך) ואת אושרך ואת עזרתו לך ואת יכולתך ויכה את אויביך, ואקווה שהגיע וכי קראת אותו. ואילו 
 
(3–5) תכלית מכתבי זה הוא לבקש מהדרתך (יתמיד אלוהים את גדולתך) כי תיקח עמך את אדוני ורבי הנכבד אבו אל־צא בן 
 
 
(7-6) כלאם ותלכו אל 'דאר אלאשראף' אצל אדוני ורבי הנכבד אבו מחמד 
 
(9-8) עבד אלסלאם בן טויד נקלה, בעניין משי ה'כז' שאצלו כי 
 
(10–11) קנו בזמן הזה בדינר ל"ה דרהמים; מכרו אותו אפוא ויקבל את התמורה 
 
(12–13) אדוני ורבי אבו אלרצא הנ"ל ויקנה בה קצת סחורה שיהיה בה רווח 
 
(14–15) ראוי. לולא הידידות בינינו, הייתי קונה סחורה טובה מזו השנה. באו אנשים 
 
(17-16) ואמרו שלא בא איש מספרד למהדייה; מחיר המשי 'כז' במהדייה 
 
(19-18) י"א דינר הרטל, ואיש אינו בטוח אם יבוא באדר(?) ממהדייה; ואני מודאג 
 
(21-20) בגלל העניין הזה מאוד, כי איך ייתכן ....; והגיע מכתב מהסוחרים ואמרו: 
 
(23-22) לא הצלחנו למכור במהדייה כלום ושמנו את סחורתנו במחסנים 
 
(25-24) וחיכינו. אף אמרתי לאדוני רבי אבן נצר בן שעיא שאם מישהו יבקש 
 
(29-26) הצעה של פנינים קטנות או .... ואתה יודע שישוב אל ידינו.... הטרחה בחצר .... מקומו 
 
 
 

recto, right margin
.... (אין) ממנו כלום; אילו היה כאן, היינו מוכרים אותו בעד הסכום הזה ומהדרתך נבקש רק שתעזור לנו. 
verso

(2−1) ח' הדינרים של אלג'עפרי, אשיג אותם עם יתרת התמורה בעד המשי אשר אצל ת'אבת 
 
(4-3) החזן, ושלח לי את אשר ביקשנו לקנות אצלו; ושמא תואיל למסור לאדוני ורבי אבו אלרצא 
 
(5–6) בן כלאם שיקנה בזה קצת סחורה מן המין שכתבתי לו, היא טובה, אל תזניח זאת. אם 
 
(8-7) נותרו הכספים של אלדמשקי, אמור לאדוני ורבי אבו אלרצא בן כלאם שיקנה, אם 
 
(9–10) אין מחירה למעלה מה' דינרים וחצי ורבע האלף. כתבתי לו שיקנה וישלח 
 
(12−11) לי וביקשו ממני אנשים שאמכור בשבילו במהירות. אני שולח לך את מיטב דרישות השלום. 
 
(14−13) אדוני ורבי אבו סהל מכתאר שולח להדרתך את מיטב דרישות השלום ואדוני ורבי 
 
(15–16) אבו סעיד מכלוף שולח להדרתך את מיטב דרישות השלום, ולידידים כולם אני שולח 
 
(17–18) את מיטב דרישות השלום ואבקש תשובה על המכתב במהרה, והודע לי את החדשות בקשר לצי המלחמה, 
 
(21-19) ומי נסע באוניות ומי נשאר מאנשינו ומי הפליג אל השאם ולתימן, בחסדך. אני מודאג מאוד, שלומך ירבה לעד. 
 
 

verso, address
הדרת אדוני ורבי .... הנכבד, ייתן לו אלוהים אריכות ימים ויתמיד את גדולתו ואת כבודו ואת עזרתו לו. 
 
verso, address, above
.... יוביל אותו. 
 