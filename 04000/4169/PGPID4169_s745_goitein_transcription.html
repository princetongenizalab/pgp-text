
<html>
    <head>
        <title>Transcription of Letter: T-S AS 149.12</title>
    </head>
    <body style="max-width: 860px; margin: auto">
        <h1>Transcription of Letter: T-S AS 149.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00149-00012/canvas/2">
                    
                    
                    
                        <ol>
<li>ונעמאה ותאידה ותמכינה וכבת</li>
<li>אעדאה ארגו וצל ווקף עליה אמא</li>
<li>גרץ כתאבי הדה באן נסאל חצרתה</li>
<li>. . . . . ת ואיצא תאכד מעה</li>
<li>מ[ . . ] אלשיך אלגליל אבו אלרצא בן</li>
<li>כלאס ותמצי אלי דאר אלאשראף</li>
<li>ענד מולאי אלשיך אלאגל אבו מחמד</li>
<li>. . . . ] אלסלאם בן טויר אן לה פי מעני</li>
<li>אלחריר כז אלדי ענדה אן כאן</li>
<li>אשתראו פי הדה אלוקת בדינאר</li>
<li>לה [[ . . ]] פביעה ויקבץ אלתמנה</li>
<li>מולאי אלשיך אבו אלרצא אלמדכור</li>
<li>וישתרי בה שויה יכון פיה פאידה</li>
<li>יפצל לי לא כלי ענדה מא נשתרי</li>
<li>בצאעה כיר מנה אלסנה אלנאס וצלו</li>
<li>ודכרו מא וצל אחד מן אנדלס אלי אל</li>
<li>מהדיה ותסוא [אלח]ריר כז פי אלמהדיה</li>
<li>יא די אלרטל ומא יאמן אחד יצל</li>
<li>אכר מן אלמהדיה וקלבי משגול</li>
<li>בהדה אלאמר כתיר חתי כיף יכון</li>
<li>. . . ]א ודכל כתאב אלתגאר ודכרו</li>
<li>מא צבנא נביע שי פי אלמהדיה</li>
<li>. . בענא בצאעתנא פי אלמכאזן</li>
<li>וקעדנא ואיצא קלת למולאי אל</li>
<li>שיך אבו נצר בן שעיא אן כאן טלב</li>
<li>מנה מרגאן באלמע.רצה או</li>
<li>. . . . ה ותערף ירגע בידנא</li>
<li>יב די ב . [ . . ] פאוד אלערצה</li>
<li>. . . . . . . . . ] . ר מוצעה</li>
</ol>
                    
                        <h3>Right margin, perpendicular line.</h3>
                    
                        <ol>
<li>] מנה שי [ . . ] כאן הונא ביענאה . פ . מן הדה אל . . ון ואיצא נסאל חצרתה פי מעני</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00149-00012/canvas/1">
                    
                    
                    
                        <h3>Verso.</h3>
                    
                        <ol>
<li>ח . . מ . . ע אלגעפרי תחצל לי מע</li>
<li>בקיה ת . . . ת [ . . . ] אלדי ענד תאבת</li>
<li>אלחזן ותנפד לי חאגתנא אליה ואן</li>
<li>תפצל בתדפע למולאי אלשיך אבו אלרצא</li>
<li>בן כלאס ב . רי בה שוי מן אלדי כתבת</li>
<li>אליה אלא כיר פלא תתואנא פיה ואן כאן</li>
<li>בקי דראהם אלדמשקי פקלת למולאי</li>
<li>אלשיך אבו אלרצא בן כלאס ישתרי אן</li>
<li>מא תסוא אכתר מן ח דינ ונצף ורבע</li>
<li>כל אלף פכתבת אליה ישתרי וינפד</li>
<li>אלי פטלבו מני אקואם נביע לה סרעה</li>
<li>חצרתה מכצוצה באפצל אלסלאם</li>
<li>מולאי אלשיך אבו סהל מכתאר יכץ</li>
<li>חצרתה באפצל אלסלאם ומולאי אלשיך</li>
<li>אבו סעיד מכלוף יכץ חצרתה באפצל</li>
<li>אלסלאם ואלאצדקא כלהם מכצוצין</li>
<li>באפצל אלסלאם ונסאל פי גואב אלכתאב</li>
<li>סרעה ותערפני באכבאר אלאסטול</li>
<li>ומן מר פי אלמראכב ומן בקי מן אצחאבנא</li>
<li>מן א . . . . אלשאם ואי מן מתפצל קלבי</li>
<li>משגול כתיר שלומך ירבה לעד</li>
</ol>
                    
                </div>
            
        </section>
    </body>
</html>
