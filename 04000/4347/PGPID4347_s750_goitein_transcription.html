
<html>
    <head>
        <title>Transcription of Letter: CUL Or.1080 J25</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J25</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00025/canvas/1">
                    
                    
                    
                        <ol>
<li>בש רח עבדהא אברהם</li>
<li>דמאעי אם כמטר יערופון</li>
<li>מעט קט מתשוקתי מגלים</li>
<li>ואלו שערות גופי לשונות</li>
<li>להגיד תאוה עצרו במלים</li>
<li>לחצרה אלמולא אלשיך אבו אלחסן</li>
<li>דאם עזה סבב אצדאר האדה</li>
<li>אלאחרף באני סמעת אן כאן תם</li>
<li>פרקה ומא האד . . אמל פיך</li>
<li>ולא כדא אסתקר ו[לא] כדא</li>
<li>אועתני למא סמ[ע]ת תאני</li>
<li>דפעה אנכם בקיתם עלי מא</li>
<li>כנתם פרחת אלדי קבלת אלוציה</li>
<li>ואלדי לם יגי מן אלאצל אלטייב אלא</li>
<li>כיר ולו אמכני אלטלוע טלעת</li>
<li>ולא כאן אד ואנתם פי עאפיה אנא</li>
<li>פארח ותעלמני באכבארכם</li>
<li>מן כל בד סרעה האכדא יכונו</li>
<li>אלנאס ולא כתאב ותערף אבנת</li>
<li>עמי תסלם עליהא ועלי אמהא</li>
<li>ותקול להא מאנתי מן קבלנא פי</li>
<li>חאל ולא כתאב סאעה וקופך</li>
<li>עלי האדא אלכתאב תנפדי</li>
<li>אלחלק אלדהב ואלמעגר מע אם</li>
<li>אבו אלטאהר אמראת אבן</li>
<li>גמיע ואן ראיתי אנך תביעי</li>
<li>אלמעגר פי קוץ כמא קלתי</li>
<li>אלא תביעי טרפה אללה אללה אדא</li>
<li>גאת בנת כאלך אנפדי מעהא</li>
<li>אלחלק ואלמעגר ואן כנתי תטלעי</li>
<li>קוץ ביעי אלוצט ולא תביעי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00025/canvas/2">
                    
                    
                    
                        <h3>verso</h3>
                    
                        <ol>
<li>טרפה ואסתעמלי אטראף</li>
<li>לאבו אלחסן בתמן אלוצט אלוציף</li>
<li>אנפדי לה מונתה לאן כראה</li>
<li>מא זאד ולא אנתקץ ואלדי אעלם</li>
<li>אעלמך בה אן סת אלציד ראחת</li>
<li>לענד אלדיין וקאלת לה אכתב</li>
<li>לי אלפרץ עלי סתי פרץ אולאדי</li>
<li>ומונתהם פלמא סמעת תקאלה</li>
<li>מעהא וקלת ללדיין אדא כאנו</li>
<li>אולאד אלאנסאן פי ה[אד]א אלסן מא</li>
<li>ילזמהם פרץ סימא אלעביד ומא</li>
<li>עקלהא אלא פי אלזיגה וסייבת אולאדהא</li>
<li>ותסאל ען אבנת עמי כתיר ותע</li>
<li>רפיהא שוקי להא ולואלדתהא</li>
<li>אללה יגמע אלשמל וכדלך אסמאעיל</li>
<li>ואבראהים וואלדתהם וסת זהר</li>
<li>אפצל אלסלאם ועלי אלשיך אבו אסד</li>
<li>ואולאדה אפצל אלסלאם ועלי אלשיך</li>
<li>אבו אלחסן אלחתן וסאיר אכותה</li>
<li>אפצל אלסלאם וכדאלך ואלדה ואם</li>
<li>אבו אלחסן כרימתך תכצך באלסלא[ם</li>
<li>ולו ערפתך אכבאר סת אלנעם</li>
<li>אדיתי ללה קדרה וקעת מן פוק</li>
<li>אלרואק אלא אספל אלקאעה ולטף אללה</li>
<li>ולם יציבהא שי וכדלך אכוהא אבו</li>
<li>אלחסן וקע פי דאר אבן בנאיה מן</li>
<li>פוק אלי אספל ולטף אללה ולם יציבה שי</li>
<li>יאכתי תחנני קלב ואלדתי עליא</li>
<li>למן כליתיני בקית גריבה וחידה</li>
<li>ולא מן ירד כלמת פלא תגרך אלדניא</li>
<li>אלמות אבדא ואנא אברהים נכצכם</li>
<li>באלסלאם וכדלך אבו אלחסן וכואתה</li>
<li>וסלמו עלי אסמאעיל</li>
</ol>
                    
                        <h3>right margin, straight line at 90 degrees to main text</h3>
                    
                        <p>ואבראהים ואכתי מא אסתאהלת מנך . תא . ת [ער]פיני [. . . . . .] נתסלא בך כאנך ענדי ואלסלאם</p>
                    
                </div>
            
        </section>
    </body>
</html>
