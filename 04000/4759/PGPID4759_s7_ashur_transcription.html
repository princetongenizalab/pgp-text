
<html>
    <head>
        <title>Transcription of Legal document: ENA 2922.30</title>
    </head>
    <body style="max-width: 860px; margin: auto">
        <h1>Transcription of Legal document: ENA 2922.30</h1>

        <p>Amir Ashur, "Engagement and Betrothal Documents from the Cairo Geniza‎" (in Hebrew) (PhD diss., n.p., 2006).</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/ec8400ed-6eb2-44d8-bf04-9b2cd1667112/manifest/canvas/2edc270f-24e9-4caf-a63f-cc33f5877256">
                    
                    
                    
                        <ol>
<li>וחן וחסד ימציאהו כִרִבִ [...]</li>
<li>פי ראובן אזוג פי בלדה ואשרטו עליה פי אלכתובה</li>
<li>באן יכון סכנהא ברצֹאהא ואנהו מא וגד תלך אלבלדה מואפקהִ</li>
<li>לִהִ לא פי מעאשה ולאִ סכנ[ה] וִאיצֹא כתרה מן יענתה מן גהה</li>
<li>גואלי אכותה וכתרה אלצֹרר פקצד אלסכן באלמחלה מכאן</li>
<li>אופי מן תלך אלבלדה למעאשה ולארתפאע אלמ̇צרה ענה</li>
<li>ממן יענתה ען אכותה פאלתמס אלנקלה אלי אלמחלה פאבת אןִ</li>
<li>תנתקל מעה וקד אנקטע רזִקה בהא מדולדל לא יקדר [...]</li>
<li>תלך אלבלדה ולא לה צבר ען ביתה פהל ילזמהא &lt;&lt;באן&gt;&gt; באלנקלִה</li>
<li>אלי מכאן יואפק מעישתה בגיר ר̇צאהא אם לא או יוגב פי שרע</li>
<li>משה בן עמרם &lt;̇ע̇ה&gt; אד לם תנתקל צחבתה מכאן יואפקה יטלקהא</li>
<li>ווזן להא אלמווכר אלדי להא אם לא או ילזם אנה אדא גאב ענהא</li>
<li>מדה סנה ותרכהא בחרד יקים להא במזונות אם לא או ילזם</li>
<li>אן יקים לאולאדה במזונות דון אמהם או תמאן מעהם לאגל</li>
<li>תרביתהם אם לא יורי[נו] רבינו אור עינינו במא אוגבה אללה</li>
<li>סבחאנה פי אלשריעה אלמקדסה עלי יד אלסייד אלמניר ̇ע̇ה</li>
<li>כמו שהורהו מן השמים &lt;&lt;באן&gt;&gt; מ̇צרוב עליה ושכרו כפול</li>
<li>מן השמים אמן נצח סלה</li>
</ol>
                    
                </div>
            
        </section>
    </body>
</html>
