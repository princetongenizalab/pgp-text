
<html>
    <head>
        <title>Transcription of Letter: DK 233.2 (alt: 7, 120, 233/A)</title>
    </head>
    <body style="max-width: 860px; margin: auto">
        <h1>Transcription of Letter: DK 233.2 (alt: 7, 120, 233/A)</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" >
            
                <div data-canvas="https://geniza.princeton.edu/documents/4497/iiif/canvas/1/">
                    
                    
                    
                        <ol>
<li>כתאבי אטאל אללה בקא מולאי אלפרנאס אלכהן אלנאמן ואדאם</li>
<li>עזה ותאידה וסעאדתה וסלאמתה ונעמתה ען חאל</li>
<li>סלאמה ועאפיה ושוק אליה שדיד גמע אללה ביננא עלי</li>
<li>אפצל אלמנאב במנה וכרמה אנה ולי דאלך ואלקאדר</li>
<li>עליה אן שא אללה ולמא כאן פי אלאסבוע אלמאצי וצל כתאב</li>
<li>מולאי אלי ענד אלאהלה פסררת שהד אללה בעאפ &lt; י &gt; תה</li>
<li>מן מרצה אלתי דכר אנה כאן פיה ודכר מולאי עתב</li>
<li>פי תאכיר כותבי ענה וסבבה אן ארפע אלתתקיל ען</li>
<li>קלב מולאי ואקנע בכתאב אלואלד ואכרה אשתהי</li>
<li>מולאי יכון יואצלני בכתבה במהמאתה מתא אגאוב</li>
<li>ען כל כתאב אן יצל פאדא וצלני מן מולאי כתאב</li>
<li>אתשרפת בה ועלמת מחבתה לי אלצאדקה אלתי לם</li>
<li>תזל פאסל אללה תעאלא דכרה יסתגיב מנא צאלח</li>
<li>מא נדעו למולאי ולו [ל] דה ולמן ענדה ולו פעלנא מתל[</li>
<li>הדה אצעאף למא אנתהינא פי בעץ גמילה //</li>
<li>ואיאדיה אלחסנה אלדי תפוק ען כל שוכר ותנא פאסל</li>
<li>מולאי ימן עלי וליה בגואב הדה אלאחרף סרעה</li>
<li>ואן יכון למולאי חאגה ישרפני בקצאהא ואעלם</li>
<li>מולא [י] אן אלספתגה אלדי כאנת מן אלרייס לם יחצל מנהא</li>
<li>שי אלי אלאן פאן ראי מולאי אכד כתאבה אלי ולדה באן</li>
<li>יקדם דפעהא פהי מן אללה ימנה מתל סאיר מא חצל</li>
<li>יכץ מולאי נפסה באתם אלסלאם ועלי ולדה אחיאה אללה</li>
<li>אפצל אלסלאם ומן ענדה אפצל אלסלאם ושלום</li>
</ol>
                    
                        <h3>(upper margin)</h3>
                    
                        <p>אבו עלי אסלם</p>
<p>וואלדי יכץ</p>
<p>סאנרפלאו</p>
<p>םינמזהו</p>
<p>אלסלאם</p>
<p>ןיצוצכמ</p>
<p>אחד ועשרין</p>
<p>מן אדר שני</p>
<p>ילעו םאלסלא</p>
<p>ועלי אלפרנאס</p>
<p>אליוי עלי</p>
<p>יאלומ</p>
<p>םתאב</p>
<p>אלגמיע</p>
<p>םולשו</p>
<p>מני ומן</p>
<p>ואלדי באפצל</p>
<p>םולשו</p>
                    
                </div>
            
                <div data-canvas="https://geniza.princeton.edu/documents/4497/iiif/canvas/2/">
                    
                    
                    
                        <h3>(verso)</h3>
                    
                        <ol>
<li>موﻻي ابي الحسن علون بن يعيس الفرناس شاكر تفضله يحزقيل بن علي</li>
<li>اطال الله بقاه وادام تاييده وعلاه الفسطاط ان شاء الله عز وجل</li>
<li>الحسين بن طاهر عمر بن يوسف وولده</li>
</ol>
                    
                        <h3>(upside down)</h3>
                    
                        <p>ותעלם הבה אלדי מע</p>
<p>שמעון אלרב אן אכתה</p>
<p>חמאת אבון תופית אליום</p>
<p>[ו]קברת ושלום</p>
                    
                </div>
            
        </section>
    </body>
</html>
