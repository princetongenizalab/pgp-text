
<html>
    <head>
        <title>Transcription of Letter: Halper 397</title>
    </head>
    <body style="max-width: 860px; margin: auto">
        <h1>Transcription of Letter: Halper 397</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4430/iiif/canvas/1/">
                    
                    
                    
                        <ol>
<li>כתאבי אטאל אללה בקא מולאי אלכהן אלפרנאס ואדאם עזה ותאידה מן אלקודס</li>
</ol>
<p>מוסתהל אב האים יהפוך</p>
<ol>
<li>אבלו לששון וקד עלם אללה יאסידי שוקי אלי מולאי וכאן קד וצלני כתאב</li>
</ol>
<p>מולאי יעלמני אמר ר שלמה</p>
<ol>
<li>ולד רבינו אב זל וסוררת במא דכר מולאי מן אשתמאל מולאי אלחבר אבו זכרי</li>
</ol>
<p>//שצ// עליה וקד עלם אללה כתרה</p>
<ol>
<li>דועאיה למולאי אלחבר אבו זכרי ולולדוה ולסידי אכיה אבקאהם אללה ואסתגאב</li>
</ol>
<p>מני ומן כל צדיק</p>
<ol>
<li>פיה צאליח אדואע והדא רחמה מן אללה אלדי סאק מולאי אלחבר אבו זכרי שצ</li>
</ol>
<p>//מן אלגרב// ליכון במצרים נד</p>
<ol>
<li>לכל מן יצל מן סאיר אלמוציע מן אלעיראק ואלשאם ואלגרב ובלאד אלרום ירוף</li>
</ol>
<p>עליהם וידפע להום מן</p>
<ol>
<li>מאלה ויבדל להום גאהה תבת אללה עליה מא קד אעטאה מן אלכיר וזאדה מ[ן]</li>
</ol>
<p>כל כיר ואבקא ולדוה</p>
<ol>
<li>ופרחה בה ואנת יאסידי אצל לכל כיר לאנך חרסך אללה ואבקאך מא תתרוך</li>
</ol>
<p>מגהוד אלא ותפעלה</p>
<ol>
<li>אלדי ביתך פתוח לכל מן יצל ואפצאלך עלי אכתר מן אנאס כולהם בכוני במצר</li>
</ol>
<p>ובעד כרוגי מן</p>
<ol>
<li>מצר בכטאבך וראיך אלחסן ופעלך כולה ללה זאדך אללה ממא קד רזקך מן</li>
</ol>
<p>אלמחבה ופעל אלגמיל</p>
<ol>
<li>ומא נקדר עלי מכאפאה לא לך יאסידי ולא לגירך אכתר מן אלדועא אצאליח</li>
</ol>
<p>בתוך הקהל ופי</p>
<ol>
<li>אלסיר עלי אבואב אלקודס ופי הר הזיתים מקום מעמד שכינה ונסאלה אלאגאבה</li>
</ol>
<p>ברחמתה וכאן</p>
<ol>
<li>קד נפד כתאבי אליך יאסידי אעלמך באן לם יצל אלא ענדנא סידי אבו עמראן</li>
</ol>
<p>מוסי אלחזאן אלעגמי</p>
<ol>
<li>ולא ענדנא כבר מנה ולמא כאן פי יומנא הדא וצל כתאבה מן תניס פראית</li>
</ol>
<p>אכתוב אעלמך יאסידי לאלא</p>
<ol>
<li>ישתגל קלבך בסבבה ואנא אסאלך יאמולאי תתפצל ותערף מולאי אלחבר אבו זכרי</li>
</ol>
<p>שצ שוכרי לה ואן</p>
<ol>
<li>יכון לה חאגה או לך יאסידי או לצדיק תשרפני בהא אני אסר בדאליך כתיר</li>
</ol>
<p>קראת עליך אתם אסאלם</p>
<ol>
<li>ואסאל תכוץ מולאי אלחבר אבו זכרי וסידי אכיה אבקאהום אללה באתם אסלאם</li>
</ol>
<p>ועלי גמיע אלאצדקא ומן</p>
<ol>
<li>סאל עני אתם אסלאם ותכוץ מן ענדך באתם אסלאם ועלי סית אלאהל אסלאם ועלי</li>
</ol>
<p>אבו עלי וואלדוה אתם</p>
                    
                        <h3>(right margin)</h3>
                    
                        <p>אתם (!) אסלאם ומן ענדי יכוצו מן ענדך באתם אסלאם ואבו אטיב ולדי</p>
                    
                </div>
            
                <div data-canvas="https://geniza.princeton.edu/documents/4430/iiif/canvas/2/">
                    
                    
                    
                        <h3>(verso)</h3>
                    
                        <ol>
<li>יכוצך ויכוץ מן ענדך באתם אסלאם ותכוץ סידי אלפרנאס אלליואני ואלפרנאס</li>
</ol>
<p>והזמנים באתם</p>
<ol>
<li>אסלאם ועלי אבו נצר אסירקוני אסלאם ולא תכפי עני כבר אלמא ואלסיער ומא</li>
</ol>
<p>יתגדד ושלום</p>
<ol>
<li>ותכוץ ר שלמה באתם אסלאם</li>
</ol>
                    
                        <h3>(upside down)</h3>
                    
                        <ol>
<li>لسيدي وموﻻي ابي الحسن علون الفرناس بن يعيس محبه ﻻ عدمه</li>
<li>اطال الله بقاه وادام عزه وتاييده بالفسطاط</li>
<li>نجا بن الحسين الانصاري وتميم بن نجا عمر بن يوسف وولده</li>
</ol>
                    
                </div>
            
        </section>
    </body>
</html>
