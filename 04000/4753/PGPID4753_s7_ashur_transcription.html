
<html>
    <head>
        <title>Transcription of Legal document: Bodl. MS heb. f 56/46</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. f 56/46</h1>

        <p>Amir Ashur, "Engagement and Betrothal Documents from the Cairo Geniza‎" (in Hebrew) (PhD diss., n.p., 2006).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4753/iiif/canvas/1/">
                    
                    
                    
                        <ol>
<li>למא כאן בחדש תמוז ̇א̇ת̇צ̇ג לשטרות בפסטאט מצרים דעל נילס</li>
<li>נהרא מותבה שידך אבו אלבקא מ̇ר ו̇ר שאירית הבחור היקר</li>
<li>בר ̇כ̇ג̇ק מ̇ר ו̇ר יפת הזקן הנכבד ה̇ח וה̇נ ̇סט ית מעזזה בת אלעזר</li>
<li>הזקן נֹע והתנו ביניהם אן יכון אלמקדם עשרון דינאר ואלמוכר</li>
<li>כמסון דינאר מחקקה עלי אן יכון זמאן אלדכול בהא בחדש אב את̇צ̇ג</li>
<li>ואלשרוט אלמעלומה במצר ואנה לא יסאפר ענהא כארג ען</li>
<li>דיאר מצר אלא ברצאהא וסלם אלמשדך אלמדכור</li>
<li>לאבו אלפצאיל אלצירפי אכו מעזזה אלמדכורה תלתה</li>
<li>עשר דינאר עדד וזנהא אתני עשר דינאר ונצף ותֹמן</li>
<li>עלי סביל אלמקדם להא וסלם לה אי̇צא כאתמין אחדהמא</li>
<li>דהב ואלאכר פצה ואקנינא מן אבו אלבקא אלמשדך אלמדכור</li>
<li>קנין שלם בכלי הכשר לקנות בו בלפט מעכשיו ברצונו</li>
<li>בלי אונס כלל בביטול כל מודעין ותנאין אנה קד והב למעזזה</li>
<li>אלמדכורה גמיע אלתלתה עשר דינאר אלמקדם דכרהא במתנה</li>
<li>גמורה מעכשיו מתי נכל ען אלזוא̇ג בהא אלי סלך חדש אלול ̇א̇ת̇צ̇ג</li>
<li>או ראם פסך שי ממא קُרّר עליה פי הדא אלעקד וסאמחהא</li>
<li>וסאמח אכיהא אבו אל פצאיל אלמדכור בכל חק &lt;עסאה&gt; יתגה לה קבל כל מנהמא</li>
<li>פי דלך מסאמחה תאמה מאציה עליה מעכשיו ואקנינא מן אבו אלפצאיל</li>
<li>אלמדכור אן ענדה ופי קבלה ודמתה לאבו אלבקא דנן כמסה דנאניר בתורת</li>
<li>חוב והודאה גמור &lt;מעכשיו&gt; יקום לה בדלך מ̇צאף אלי אלאתני עשר דינאר ונצף ותמן</li>
<li>אלמדכורה מתי נכלת מעזזה דא ען אלזוא̇ג לאבו אלבקא אלמדכור אלי סלך</li>
<li>חדש אלול אתצג או ראמת פסך שי ממא קרר עליה פי הדא אלעקד והכל שריר וקים</li>
<li>[אבר]הִםִ הִלִוִיִ בִיִרִ שִמִוִאִלִ נִטִ רִחִ לִוִיִ הלוי ̇בי̇ר אברהם ז̇צ̇ל</li>
</ol>
                    
                </div>
            
        </section>
    </body>
</html>
