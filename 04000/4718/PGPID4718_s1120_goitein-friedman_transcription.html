
<html>
    <head>
        <title>Transcription of Legal query or responsum: T-S 10J32.6 + T-S 10J9.24</title>
    </head>
    <body style="max-width: 860px; margin: auto">
        <h1>Transcription of Legal query or responsum: T-S 10J32.6 + T-S 10J9.24</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00024/canvas/2">
                    
                    
                    
                        <h3>TS 10 J 9, f. 24 (IB III,34) verso</h3>
                    
                        <ol>
<li>אלדי ידל עלי //צחה\\ דלך הו קול קדמאינא זֹלֹ אמירתי לגבוה כמסירתי להדיוט וקאלו פי שרח דלך</li>
<li>פי הדא אלבריתא תנו רבנן אמירתי לגבוה כאיִ[ז]ה צד שור זה עולה ובית זה הקדש אפילו</li>
<li>בסוף העולם קנהו ובהדיוט לא עד ש[יח]זיק וע[ד] שימשוך פאתצֹח מן הדא אלכלאם אן הדא</li>
<li>סעיד אבו הדא אלצביה אלדי והב לאבנתה מאת מִן קבל אן יסלם פי יד //א\\בנתה או בעלהא שי</li>
<li>ומא כאנת הנאך לא משיכה ולא אחזיקה (!) ולא כאנת הבתה מצוה מחמת מיתה ⟦ואף עלפי</li>
<li>שהיתה מתנתו מחמת⟧ די בהדאדי גמרי קד אתצֹח לנא אנה מאת מן קבל דלך וחיי לישראל שבק</li>
<li>פִבִטִלת הבתה גִמלה אןִ כאפיה פנעוד //אלי אלאם\\ ונקול אן אלאמרה //אלתי הי אלאם\\ להא כתובה תקילא</li>
<li>פיה//א\\ מא יפי באחראיות אל כֹהֹ דינ' אלדי הי מטלטלי ובאחריות אלדירה אלתי הי מקרקעי</li>
<li>פלמא גֹא חין דכול בנתהא פלונית עלי הדא אל זוגֹ אתצֹח לנא אנהא סלמת להא</li>
<li>ברצאהא שמסתהא וכנאקתהא עלי יד עדים כשירים פלא רגֹעא להא פי מא</li>
<li>והבתהא ואף על גב דלא קנו מינה תם אנהא לם תנכר פי אל דאר וקת תסלימהא</li>
<li>אלי זוגֹ אבנתהא וכתבתהא פי אלכתובה תם פי הדמה אלי אלחאיט ותגדידה לה</li>
<li>ואנפאקה ללגֹעלא מן מאלה פילזמה//א\\ אן תחתסב בקימה אלדאר מן צדאקהא</li>
<li>מן מוגוד מא כלפה סעיד בעלהא אִבו אל איתאם פאן כאן תם שהוד אנהא</li>
<li>ערערת קבל דכול אבנתהא ויום אלערס //ואנכרת\\ בקול מצרח וקאלת אני מא ארצֹא</li>
<li>ואני אנוסה ⟦תִכִוִןִ⟧ אלדאר ללאיתאם &lt;&lt;עלי הדא אלנסק ועלי הדא אלוצע&gt;&gt; //היתומים יכולין להציל מיד הבעל ואין הבעל יכול להוציא מיד הלקוחות\\ ואמא בקיה אל כה דינ' אל משרוטה אל וכלא</li>
<li>אלתי תוכלא ללצביה //והם רֹ נתנאל ורֹ סלים\\ וִסלמו מן אידיהם וברצֹאהם אלי אלצביה פקד צארת ללצביה</li>
<li>וזכאת בהא //פליזמהם (!) ⟦אן יסלמ⟧ אש מא סלמוה יכִון מא מאלהם אלכֹהֹ דינ'\\ פלמא מאתת //אלצביה\\ חאז דלך אלבעל וצארת מלכה //ומה (!) שבידו הממון ידו על העליונה\\ וליס לאחד אן יעארצה</li>
<li>פי קיראִ//טִ\\ מנהא</li>
<li>ואן לם תכון תם נכרא //מן אלאם\\ פתבתת אלדאר אלי בנתהא ומא תבת לבנתהא אחאזה בִעלהא בעד ופאת</li>
<li>אבנתהא ⟦ומה (!) שבידו הממון ידו על העליונה⟧&nbsp;&nbsp;&nbsp;&nbsp; &nbsp; &nbsp;&nbsp; &nbsp;&nbsp;&nbsp; &deg;&nbsp;&nbsp;&nbsp;&nbsp;&nbsp;&nbsp; תם ילזם מתי מא עאש הדא אלמולוד</li>
<li>ואראד אן יטלב //אל\\כתובה אלדי אלי ואלדתה הי לה חק אן מחִק ולה אן יסתופי דלך ען צִֹרא</li>
<li>⟦ולם ימכן ..לִשִ הן א שרח אלואגב פי דלך⟧ כמא נצו אלעלמא זֹל פי כתובת בנין דכרין</li>
<li>⟦אלסואל⟧ קד וקפנא עלי אל שטר אלדי פיה תחכים אלהבה מן פיומי נֹעֹ אלי אבנתה ⟦דרא⟧ הדה דרה</li>
<li>פנטֹרנא אל הבה תאבתא ואל אלפאטֹֹ מחכמא ואל מתנה אגב קרקע ⟦לכן ראינא בקנין⟧ בדקנו מינה</li>
<li>לאן (!) כן ראינא אן שהודה אלאב ואל אבן //פקט שאהדין לא תאלת להם\\ ואנן מסורת בידינו לו שהד ענדנא משה ואהרן</li>
<li>עליהם השלום לם נקבלהמִא ⟦אחדהמא⟧ גמיע בִלִ נקבל ואחד ונסקט אל ⟦אתִ⟧ תאני והי גזירת</li>
<li>מלך ועובדא ⟦הד⟧ דהוא ביבנה שבא רבן גמליאל הו (!) ובנו ועבדו המשחרר והעידו עדות</li>
<li>החדש וקיבלו</li>
<li>אותו ואת ⟦בנו ופ⟧ עבדו ופסלו את בנו ידל דלך עלי אן אל אקארב וסימא ראשון בראשון</li>
<li>והו אל אב ואל אבן לא נגוז אלא שהאדה ואחד ונסקט ואחד</li>
<li>פאן קאל קאיל באן פיומי הדא אלואהב הדא אלקרקע ⟦גוז⟧ אגֹאז אלהבה אלתי והב ביעקב וראובן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00032-00006/canvas/2">
                    
                    
                    
                        <h3>T-S 10J32.6 1 (IB III,35) verso</h3>
                    
                        <ol>
<li>פלמא כתבת אלדאר פי אל כתובה לבנתהִאִ הִדה ולא תכון נוכרתִ מנִהא פצחִתִ [אלהב]ה אלִי בנת אל [...]</li>
<li>ואן ⟦ינכרִ⟧ כאנת נוכרת קבל אל ערס וִיִ.. אל ערס ומנעת דלך פאלדאר ראגעה להא קִולִ בתא</li>
<li>בשרט אן ישהדו אִלִ שהוד באלאינכאר מן אל אם ובעד אנכארהא כאִן ..[&hellip; ו]אןִ אעתרץ להִ[א] פי תלך</li>
<li>אל איאם גֹצִון והקֹבֹהֹ יצילינו מעונש הדין ואל יצל מפינו דִבִרִ אמתִ [וי]סִעדנא באל הִוִדא //אלי הדרךִ ה[נכונה]\\ כמא [ק]אִל אלולי עֹ[אֹ]</li>
<li>הורינו י' דרכיך ונחנו באורח מישור למען שוררי</li>
<li>ובִ[&hellip;] אִוִלִ ⟦&hellip;⟧ יקני מן האולי אלוִכיִלין אלדי ה[ם ש]מעון וִלוי</li>
<li>בא[&hellip;]קִנייִןִ אל דִרִך בשעת מתן מעות לזמהם</li>
<li>דלך בלא קנין ⟦ב&hellip;⟧</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00032-00006/canvas/1">
                    
                    
                    
                        <h3>T-S 10J32.6 1 (IB III,35) recto</h3>
                    
                        <ol>
<li>[... עלי] אִן יעקב בן ראובן וִיִגרי מגראהם [מתל] מִאִ חכם עלי נפסה</li>
<li>[&hellip;].. וקאל נאמן עלי אב[א &hellip;]</li>
<li>[נאמנים עלי ש]לִשה רועי בקר ויכון תאבת ולו בשהאדה אל אב ואל אבן פקט</li>
<li>קלנא לה ליס יגֹרי הדא אלתחכִים פי הדא אל שטר לאן מא וקפנא עלי הדא אל שטר אלדי כִתִבִ</li>
<li>אלא בעד אִןִ [ופא]ת אל פיומי נֹעֹ והו פי אל עדם לא פי אל וגֹוד ולו כאן פי אל וגֹוד לכאן יחִכִםִ עלי נפסה</li>
<li>אןִ יגֹדלִהִ הִבִהִ לִאבנתה הדה ולא כן ראינא אן מן בעד כתבת אל שטר עִאש אל פיומי [אל ו]אהב</li>
<li>עדה סנין ו⟦לם⟧ וִקִתִ //[אל]\\דִאִרִ ביד אבנתה הדה דרה ולם ינִכִר עליהא פמלכת הִדִהִ אִלדארִ בִאלִ חזקה לא גיר</li>
<li>[וצא]רת אלדאר אלי דרה אבנה אל פיומי [&hellip;] מִןִ אבִוהא מתנה מחיים מתנהִ [.&hellip;] ולוִ&hellip; &lt;&lt;מן</li>
<li>דן (!) אכות[ה]א / וכואתהא וגמיע / וראת אל פיומי / אלמדכור&gt;&gt;</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00024/canvas/1">
                    
                    
                    
                        <h3>T-S 10J9.24 1 (IB III,34) recto, right margin</h3>
                    
                        <ol>
<li>&lt;&lt;ומן אִ[צולנא] אדא כאן בשעת מתן מעות לא יחתאג אן יקני מן אלצֹאמן בל ⟦תזל⟧ תלזמה אל צֹמאנה (!) בלא קנין ואן לם יקנא מנה</li>
<li>לקולִ[הם זֹלֹ] ערב בדשעת מתן מעות הוא דלא באעי קנין&gt;&gt;</li>
</ol>
<p>&nbsp;</p>
                    
                </div>
            
        </section>
    </body>
</html>
