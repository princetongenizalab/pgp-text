
<html>
    <head>
        <title>Transcription of Letter: T-S NS J197</title>
    </head>
    <body style="max-width: 860px; margin: auto">
        <h1>Transcription of Letter: T-S NS J197</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00197/canvas/1">
                    
                    
                    
                        <ol>
<li>כתאבי אטאל אללה בקא סיידי ומולאי</li>
<li>אלשיך אלגליל ואדאם עזה ותאיידה</li>
<li>וסעאדתה וסלמאתה ונע[מתה וכבת</li>
<li>אעדאה מן אלמסתקר באלאסכנדר[יה</li>
<li>ען חאל סלאמה ועאפיה ושוק שדיד</li>
<li>גמע אללה ביננא עלי אפצל אלאחואל</li>
<li>ואסרהא אנה סמיע מגיב ווצל כתאבך</li>
<li>אלדי אשהדת עלי נפסך פיה ולולא</li>
<li>אנני עלי ימין למא כלפתך שי מן</li>
<li>הדא ואצחאבנא יערפוך עדרי ואן</li>
<li>מא אכד לך לאחד שי אלא עלי הדה</li>
<li>אלקציה וקד חמלת אלצוף בלא וזן</li>
<li>וקאל לי עבד אלרחמן אן פיה ה קנאטיר</li>
<li>יגי תמנה תלאתין דינ ואכדת לה</li>
<li>כיש וחבל וכרי וסלפה מן ענד אלשיך</li>
<li>אבו מוסי הרון בן שמאר וקאסינא פי</li>
<li>אלכרוג צעובה לאן אלרקאע אלדי להא</li>
<li>צאעת ואלקטעתין אלדי גאת צחבה הרון</li>
<li>טלעת פי אלמרכב וכרי אלגמיע סתה</li>
<li>דנאניר וזנת הנא ג ובקי אלג ללמרייה</li>
<li>מע סלאמה אללה אעלמתך דלך קראת</li>
<li>עליך אלסלאם ועלי אלשיך אבו אלוחש</li>
<li>שריכך אלסלאם וחסבי אללה וחדה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00197/canvas/2">
                    
                    
                    
                        <h3>Verso. Address.</h3>
                    
                        <ol>
<li>סיידי ומולאי אלשיך אבו אלאפראח שאכרה הלאל בן יוסף</li>
<li>ערוס בן יוסף נע נע</li>
<li>אטאל אללה בקאה ואדאם עזה</li>
</ol>
                    
                </div>
            
        </section>
    </body>
</html>
