
<html>
    <head>
        <title>Transcription of Letter: T-S 16.36</title>
    </head>
    <body style="max-width: 860px; margin: auto">
        <h1>Transcription of Letter: T-S 16.36</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00036/canvas/2">
                    
                    
                    
                        <h3>Verso</h3>
                    
                        <ol>
<li>וצל אלכתאב אלצאדר ען אלמגבאן[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ע אלי[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</li>
<li>שלנשיאנו שלמה נשיא גליות כל ישראל [ &nbsp; &nbsp; &nbsp; &nbsp; &nbsp; &nbsp; &nbsp; ] אלמנפד מן בלביס ול[ם יצל לנא כתאב]</li>
<li>סואה וסררנא בוצול [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ענדנא מן אלשוק אלי משאהדתה אללה תע יגמע[נא]</li>
<li>עלי אלאיתאר ואלאכתיאר פאמא אחואלנא ועתבה ועתב ג'דה ותעגבת מן עואיד</li>
<li>בדיאר מצר הדה אלמדה אלטוילה פמן כבר האלנא ומא צדפנאה מן אלגלא</li>
<li>פי אול וצולנא ומא תואתר עלינא מן אלנכבאת ואלמצאיב וצ'יאע זמאננא</li>
<li>דון פאידה פהו יעדרנא לאננא עדמנא אלזמאן וצ'יאעה דון חצול פאידה אצלא</li>
<li>אלא אלאטמאע ותעליל אלגפא באלאמל בחית לא נכרג' מנהא כאיבין כמא</li>
<li>הודא נכרג ויודיע תעלומות יעלם אנני מא אמלך סוי קמיץ מקטע פי</li>
<li>&nbsp;מואצ'ע כליע ועמאמה מוצלה קד וצלתהא דפעאת ורטלין לולו אלנשיא</li>
<li>&nbsp;יר הו וחרק גמיע מא כאן לה ועאד אלבעץ ועדמנא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] דנאניר מצרייה</li>
<li>&nbsp;ועדר יוספי ומאיה וד' דראה' נאצריה ובעד אלצדאע אלעט'ים יצל לנא</li>
<li>&nbsp;שטר יכפי ויפצל ומא אתמכן אשרח אחואלנא נפתצ'ח לאן סבבת</li>
<li>&nbsp;עואקנא אלאן ען אלתוג'ה אלי בלביס אן תיאבי אלציצית ואלג'בה אל[&nbsp; &nbsp; &nbsp; &nbsp; &nbsp; &nbsp; ]</li>
<li>&nbsp;אלאבריסם אלדי לי מן בגדאד ובסאט אלגמיע מרהון עלי כרי אלדאר אלדי כנא</li>
<li>&nbsp;נסכנהא במצר בעד מא אופינא מן מאלי ומן אלקראי[י]ן מן כרי אלדאר מא</li>
<li>&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פבקי עלינא ג דנאניר ועלינא לשכץ אכר ואגב ג' וסבעין&nbsp;</li>
<li>&nbsp;דרהמא ונחו ארבע דנאגיר תפאריק מא חאג'ה אלי תפצילהא הדא סבב עואקנא</li>
<li>&nbsp;ואלדי זודונא בה אנצרף פתבקא לחם צר ומים לחץ ומא כל מא כאן פיה</li>
<li>&nbsp;ימכן שרחה אלא מע אלאגתמאע אן שא אללה תע והדה בלביס לי פי דיאר מצר</li>
<li>&nbsp;הדה אלמדה מא אנתפעת מנהם בפרוטה אחת אלא במאכול לאן אול וצולי</li>
<li>&nbsp;אליהם כאנו פי צרות בסבב אלכניסה פכרגת מן ענדהם ומא עמלו לי פסיקה</li>
<li>&nbsp;בל אועדוני אלי ענד כ'רוגי מן אלבלאד פלמא טאלת אלמדה וג'רי עלינא מא הו</li>
<li>&nbsp;משהור ג'ינא אליהם עאם אול פי אלול קאלו יא מולאי פי דלך אלסבת כאן</li>
<li>&nbsp;אכוך ענדנא מא יחצל לך טאיל פדכלנא אלי מצר וכאן קד ג'ית אליהם יום אלגמעה</li>
<li>&nbsp;כרג'ת מן ענדהם יום אלב' ומא וצלת אלכניסה יום אלסבת וגינא אלי מצר לנחסנא</li>
<li>&nbsp;וחראפנא וקצדנא אן תבעד מדה פראק אכי להם אלדי אחתג'ו בהא ולנא</li>
<li>&nbsp;מדה שהרין פי כל אסבוע נטלב אלמג'י אליהם וימנענא אסרנא במא עלינא</li>
<li>&nbsp;מן אלדיון וכאן סייר דלך אלסייד ולדה שצ אלי מצר ונחן פי אלבלאד פג׳א ועאד</li>
<li>&nbsp;וג׳א הו בעדה וטלב ענד אלמג׳י וענד אלמצ׳י פצאר ג׳מיע דלך מחסוב</li>
<li>&nbsp;עלינא ויעתדרון בה פקעדנא פי מצר נזן כרי אלדאר ותוצלת עלינא אלמצאים</li>
<li>&nbsp;ועדמנא מא עדמנאה ואללה אלשאהד מא קאסינא מן אלצרות ומא נחן פיה מע</li>
<li>&nbsp;תפקד בעץ׳ אלגמאעה ברוכים יהיו לנא ולו אן ענד מן תערף תדביר צאלח</li>
</ol>
<p>&nbsp;</p>
                    
                        <h3>Verso, right margin</h3>
                    
                        <ol>
<li>מא כאן ג'[א אלי] אלבלאד ונחן בהא לכן אדאנא ותאדא מא חצל שי לא לנא ולא לה ול[ם י]עתקד אלמולי עליי הדא אלכלאם לאן אלמולי מא ג'א אלאן אלא פי טלבנא</li>
<li>לכון אלנסואן אלדי לנא וצלו אלי מ[צר &nbsp; &nbsp; &nbsp; &nbsp; &nbsp; ] אלמגי אלינא וסאלו אלמולי אן [י]נוב ענהם פאנעם וגא קאצדא פי טלבנא לנסרע אלמסיר אליהם לנעידהם</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00036/canvas/1">
                    
                    
                    
                        <h3>Recto</h3>
                    
                        <ol>
<li>לנעידהם(!) אלי אלמוצל למא וצלהם מן אלאכבאר אלתי אזעג׳תהם ולולא הדא אלגרץ</li>
<li>למא כאן אלמולי קצד הדה אלבלאד ונחן בהא מע תחקקה כבאט אחואלנא ומא</li>
<li>נחן פיה מן אלצרות סיימא ובלביס ליס ננתפע מן ג׳מאעתהא ברוכים יהיו אלי אלאן</li>
<li>אלפרוטה לאן פי טול מגיינא כמא דכרנא אעתדרו בצאעהם בחדית אלכניסה ופי אלעאם אלמאצ'י</li>
<li>אחתג'ו בכון אכי כאן ענדהם ע'לי ה'יו כ'לנה וכל עאקל יעלם אן לולא צ'רורה אלנסואן</li>
<li>וכון אלמולי חמל ענהם כלפה אלטריק ואלא מא כאן גא אלאן מע תחקקה אננא</li>
<li>כארגין ענהא בל כאן צבר אלי בעד אלמועדים פכאן אלזמאן קד טאב והלת אלסנה</li>
<li>אלגדידה פכאן יגי פי אולהא ירבח גאליה תאניה ואנמא לצ'רורה אלנסואן אנעם&nbsp;</li>
<li>וגא עאגלא פי טלבנא וכדלך קד קלת ללמולי אלריס הנגיד הגדול יגדל יקרו [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]&nbsp;</li>
<li>&nbsp;ואוקפת בעצ'הם עלי כתאב אלמולי ופיה הדא אלגרץ ומא יכלו אן בעץ מן נסי כאן</li>
<li>&nbsp;לא יצדק ואללה תע עאלם אלבואטן ואדא אטלע אלמולי עלי בואטן אחואלנא</li>
<li>&nbsp;סוף יעדרנא וירחמנא ונחן אלאן כמא דכרת ללמולי פי אסר אלדיון אלדי עלינא ונחן</li>
<li>&nbsp;מומלין מן אללה תע ומועודין אן פי הדא אלאסבוע נכלץ מן אלדיון בביע וגירה ונתוגה</li>
<li>&nbsp;פי אלאסבוע אלדאכל אלי בלביס ונג'תמע בהא אן שא אללה תע ואן ועיאד באללה</li>
<li>&nbsp;אתפק לנא עואק ען אלמגי אלי בלביס בעד אלסבת אסיר אלי כדמתך לתגי</li>
<li>&nbsp;אלינא ומא דכרה אלמולי פי כונה לם ימכן אלדיאן שצ אן יג'בי לה ג'באיה פהו דאם</li>
<li>&nbsp;עז[ה &nbsp; &nbsp; &nbsp; י]פותה אלצואב וקד אכברת אלרייס דאם עזה וג'ירה בדלך אללה תע</li>
<li>&nbsp;ירחמנא אג'מעין באלעוד אלי בלאדנא פקד אצ'ג'רנא אלנאס וכג'לנא מנהם</li>
<li>&nbsp;וסאמונא וסקטת חרמתנא באלכלייה מנד וצול אלשמס שצ אלי אלאן ע'וד ז'ה</li>
<li>&nbsp;מד'בר וז'ה בא ויאמ'ר והדא אקבח מן כל קביח מא יכפי קבחה עלי אלרשיד]</li>
<li>&nbsp;ולדלך אקמת עדר למולי ואפהמת אלמולי הנגיד יר הו וגירה אן מא גא אלמולי</li>
<li>&nbsp;אלא פי טלבנא לאג'ל אלנסואן ומא וצלהם מן אלאכבאר אלמזעג'ה וטלבהם אלעוד</li>
<li>&nbsp;אלי אלמוצל פסאלוה וכנבו טלבוה מן ידה אן יג'י כלפנא ניאבה ענהם פנסאל</li>
<li>&nbsp;עדר אלמולי בדלך סיימא למא וקף בעצ'הם עלי כטה פי אל.... למא אלתגינא</li>
<li>&nbsp;אלי הדה אלמקאמאת אלכסיסה אללה תע יעוץ ענהא וירחמנא באלעאפיה פקד אעתפית</li>
<li>&nbsp;מן אלאמראץ' דפעאת מא כאן טאירא והגעתי עד שערי מות יודו לאלם חסדו</li>
<li>&nbsp;וסאני עטים מא דכרה אלמולי מן אכבאר אלאך אלאעז יר הו וחאל ולדה נט רח אללה יחסן</li>
<li>&nbsp;אלעאקבה ואלכאדם לנשיא ישי יר הו יקבל אליד אלשריפה ויכדם אלמולי מעמא עליה</li>
<li>&nbsp;מן ציק אלצדר אלעט'ים אלדי קד מנעה ען אלאכל ואלשרב ודלך למא טרי עליה פי הדה&nbsp;</li>
<li>&nbsp;אלחסרה מא כפי אנה מא אנתפע בל עדם תמן אלבגלה ואלגלאם ואשיא אכר והו</li>
<li>&nbsp;מטאלב פי דמשק בדיון לאן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]&nbsp; סא[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וג'ה וקד כג'ל תמנה [ &nbsp; &nbsp; &nbsp; &nbsp; &nbsp; &nbsp; &nbsp; ] אלגמיע</li>
<li>&nbsp;ואנא תחת רחמה אללה תע סוף ינצור אלי חאלי אלמולי וירחמני אללה ירחמנא אגמעין ושלום הדרתו&nbsp;</li>
<li>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;יגדל לעד ושלום [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</li>
</ol>
                    
                </div>
            
        </section>
    </body>
</html>
