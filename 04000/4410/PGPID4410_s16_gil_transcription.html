
<html>
    <head>
        <title>Transcription of Letter: BL OR 5544.3</title>
    </head>
    <body style="max-width: 860px; margin: auto">
        <h1>Transcription of Letter: BL OR 5544.3</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4410/iiif/canvas/1/">
                    
                    
                    
                        <ol>
<li>בשמ רחמ</li>
<li>עוז ותעצומות [ ] ורומימות וכל הברכות וההצלחות [ ]אל יהיון</li>
</ol>
<p>כולם ליקר כגק מר ור</p>
<ol>
<li>עלי הכהן הפרנס נאמן בית דין יברכו אלהינו וישמרו וינצר[הו ויאריך]</li>
</ol>
<p>ימיו ושנותיו בטוב ובנעימ[ים]</p>
<ol>
<li>יחליפו כח ירוץ ולא ייגע ילך ולא יכשל תיטב לו אח[ריתו ] טוב</li>
</ol>
<p>[ ]</p>
<ol>
<li>בן כגק מר [ורב] חיים הכהן הממחה זל וצל כתאבה אלכרים עלי שוקא מני</li>
</ol>
<p>אליה ותוקע[א]</p>
<ol>
<li>לורודה ווקפת עליה מסרורא במא אעלן עליה מן שמול אלסלאמה וסבוג אלנעמה</li>
</ol>
<p>[ ]</p>
<ol>
<li>ושכרת אלמנעם עלי דלך כתירא וסאלתה מזידה מן כל כיר ברחמתה לם ידכר שיא</li>
</ol>
<p>מן שוקה</p>
<ol>
<li>אלא וענדי מא יצאהיה ויזיד ענה אללה בכרמה יסהל קרב אלאגת[מא]ע עלי</li>
</ol>
<p>אפצל אלאחואל</p>
<ol>
<li>במהרה וכן יהי רצון ודכר חאל תוגה מר צדקה הלוי החזן בר שלמה נע תקדם</li>
</ol>
<p>אלי במראעאתה</p>
<ol>
<li>ענד וצולה אלי תגר עסקלאן פאעלמה אנה אלי אלאן מא וצל וקד אקיל אנה</li>
</ol>
<p>בתגר צור ואדא</p>
<ol>
<li>וצל בתופיק אלבארי סובחאנה אמתתלת מא אמרני בה פי באבה ואעלמה אןללשיך</li>
<li>אבו אללית סבאע בן מפרג אלמערוף באבן אלכאזרוני דפאתר מודעה//ענדי//מן</li>
</ol>
<p>גמלתהא נסכה</p>
<ol>
<li>קדימה הלכות גדולות בכט דקיק משקאר אנדרס בעצהא וענד וצול ברכאת בן</li>
</ol>
<p>אלגעפרי</p>
<ol>
<li>קאל לי אנה קאל לה אן ערפת אן ינבאע מנה בעסקלאן שי פאקבצה וביעה ואנא</li>
</ol>
<p>אסל תפצל</p>
<ol>
<li>מולאי אלואלד שצ אן ימצי אליה ויבתאע לי מנה הדה אלנסכה ותמנהא מן</li>
</ol>
<p>דינאר ונצף אלי דינארין</p>
<ol>
<li>פאדא אנעם באלביע יאכד כטה באנה באעני הדה אלנסכה וקבץ תמנהא וסלמהא</li>
</ol>
<p>אלי</p>
<ol>
<li>וקד סאלת מוצל הדה אלאחרף והו אלשיך אבו אסחק אברהים בן מוסי אדאם אללה</li>
</ol>
<p>עזה אן יזן</p>
<ol>
<li>לה מא יסתחק [אן[ ינפק הדה אלנסכה וקד ועדני אנה יזנה מן גיר תאכיר</li>
</ol>
<p>ואסל מולאי אן לא</p>
<ol>
<li>יתראפא פי דלך פהי אעטם חואיגי אל[וקת[ ואן אמתנע אברהים בן מוסי ל[</li>
</ol>
<p>]</p>
<ol>
<li>פיקתרצהא הו אדאם אללה עזה לה ולא ינפד אלי אלכט אן אנפדהא אליה או</li>
</ol>
<p>יכתב עלי</p>
<ol>
<li>בהא ספתגה באלחאגה מאסה אלי דלך אסלה אן לא יוקף אחד עלי כתאבי הדא</li>
</ol>
<p>ואדא</p>
                    
                        <h3>(right margin)</h3>
                    
                        <p>קרא כתאבי הד[א]</p>
<p>קראה פי[פהם] מא פיה מן אלגרץ</p>
<p>וימזקה בעד ד[לך ואסא[ל</p>
<p>ואלעארץ מן חאגא[תה ישרפני בהא]</p>
<p>פאני אסר בדלך</p>
<p>ושלו[מך וש[לום אחי</p>
<p>אפ[רים ינצרם]</p>
<p>אלהינו ויש[מרם]</p>
<p>אנעאמה תשריפי בכתב[ה]</p>
<p>אל[כר]ימה מצמנה דכר</p>
<p>אכבאר [אלאהל] ואל [</p>
<p>לעד אבי ו[ ]</p>
<p>מעצימים שלומו</p>
<p>[ כב]ודו</p>
<p>[ועקב שלום]</p>
<p>ורחמים</p>
                    
                        <h3>(right margin)</h3>
                    
                        <ol>
<li>[ ] וכל המשפחה קטנם</li>
<li>וגדולם יגדל לעד ולא יתואנא פי גואב</li>
<li>כתאבי הדא וכתב פי אלעשר אלאכר</li>
<li>מן אב יהפך עליו ל[ששון[ ולשמחה</li>
<li>ישע רב</li>
</ol>
                    
                </div>
            
                <div data-canvas="https://geniza.princeton.edu/documents/4410/iiif/canvas/2/">
                    
                    
                    
                        <h3>(verso, right)</h3>
                    
                        <ol>
<li>יגיע ליקר כגק מר ור עלי הכהן [הפר]נס נאמן בית דין</li>
<li>יברכו אלהינו וינצרו ויעזרו אל זכר כבוד שמו בר חיים הכהן המומחה זל</li>
</ol>
                    
                        <h3>(left)</h3>
                    
                        <ol>
<li>מודו נתן הכהן בן מבורך סט</li>
<li>الفسطاط ان شاء الله عز وجل</li>
<li>ישע רב</li>
</ol>
                    
                </div>
            
        </section>
    </body>
</html>
