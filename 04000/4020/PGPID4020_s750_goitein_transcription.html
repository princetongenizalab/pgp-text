
<html>
    <head>
        <title>Transcription of Legal document: CUL Or.1080 J93</title>
    </head>
    <body style="max-width: 860px; margin: auto">
        <h1>Transcription of Legal document: CUL Or.1080 J93</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00093/canvas/1">
                    
                    
                    
                        <h3>Recto</h3>
                    
                        <ol>
<li>וחצר ר ע[מ]רם בן סעיד בן מוסי ודכר אנה כאן יעמל פי דכאן אבו אלפרג</li>
<li>אבן מעמ[ר] אלשראבי ואנה כאן טביבא יצף עלי דכאן אבי אלפרג</li>
<li>אלמדכור יכנא אבא גאלב ודכר ר עמרם בן סעיד אלמדכור אנה</li>
<li>כאן ירא אמראה תכתר מן אלגלוס בהדא אבי גאלב אלמתטבב</li>
<li>אלמדכור ואנה כאן יטנהא מסלמה מן כתרה מא כאן ישא[ה]דה</li>
<li>מנהא ואן מן בעד דלך עלם אנהא יהודיה ואנה סאל ענהא</li>
<li>פערף אנהא אבנה בן אלמאשטה ואן אנאסא מן אלגוים</li>
<li>גארוא מן דלך וגעלוא באלהם מנהא ואנהם אתהמוהא באל</li>
<li>נצראני אלמתטבב אלמדכור ומצי פי תצאעיף //דלך// מ יומא זאי[דא]</li>
<li>ונאקצא פגאת אליה דאת יום פקאלת אריד אן תקום ת[רכ]ב</li>
<li>מעי אלי עליל ולאזמתה אלי חין פראגה וקאם ורכב מעהא</li>
<li>ומצאא גמיעהמ[א וקד כא]ן רגלין קלאנסיין מסלמין ממן כאן קד</li>
<li>אתהמהמא [יערף אח]דהמא בסיד נאצר ואכר ילקב אבא</li>
<li>אלדיך סאכ[טו. . . . . . . . . א]לי מוצע יערף ב[דל]ך . . . . .</li>
<li>פס[. . . . . . . . . . . . . . . . . . . . . . . . . . . . . . . . . .]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00093/canvas/2">
                    
                    
                    
                        <h3>Verso</h3>
                    
                        <ol>
<li>כא[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;]</li>
<li>ישועה א.[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;] .קאל ל[ה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;]</li>
<li>אסתרבת ב[. . . . . .].עדת אתא צאחב אלרבע פלמא רא[ת]</li>
<li>ואחדה מן אלנ[סא אל]מדכורתין אלראגל קד גא פזעת</li>
<li>ותקדמת אלי ו[ק]אלת לי יא בן עמי לא תהתכנא פנחן יהוד</li>
<li>וכאן סעדאן הדא חאצרא פדכר אן גמיע דלך קד</li>
<li>טולב בה פי בית ולם יתבת עליה בה חק</li>
</ol>
                    
                        <h3>Signatures</h3>
                    
                        <ol>
<li>حضر ذلك وكتب علان بن ناحوم بخطه في تاريخه&nbsp; &nbsp; &nbsp; &nbsp; &nbsp; &nbsp; &nbsp;حضر ذلك وكتب علان بن ابرهـ[ـيم]</li>
<li>بخطه في تاريخه</li>
<li>حضر ذلك وكتب ابرهيم بن يوسف بن عانان بخطه في تاريخه</li>
</ol>
                    
                </div>
            
        </section>
    </body>
</html>
