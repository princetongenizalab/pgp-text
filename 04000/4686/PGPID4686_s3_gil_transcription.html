
<html>
    <head>
        <title>Transcription of Letter: T-S NS 320.9</title>
    </head>
    <body style="max-width: 860px; margin: auto">
        <h1>Transcription of Letter: T-S NS 320.9</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/4686/iiif/canvas/1/">
                    
                    
                    
                        <h3>Recto</h3>
                    
                        <ol>
<li>שלום עד אין קץ ברכות עד אין מספר ומרובות עד אין סוף והצלחות עד אין שיעור</li>
<li>והבטחות עד אין תכלה ונעימות עד אין קצה לך אדוני וישישי ונזר ראשי ואהבת</li>
<li>נפשי החב[ר] האדיר האביר [ ]דך וינצרך ויקום בעזרך רבי ומרי</li>
<li>וזירי ונזרי מר אפרים בירבי שמרי[ה ]ח [ ק]לבי יעלם אללה אלי מולאיי</li>
<li>אלחבר חרסה אללה ומתטלע אלי עלם כברה [ ]גא[ ]מן [הד]ה אלאספאר אלדי</li>
<li>קד וקעת פיהא אלדי ליס להא סוף ולא י[ כת]בת אלי אלחבר</li>
<li>חרסה אללה כתאב קבל הדא מן [אל]קד[ס ]ת[ ]ה [ לם] אע[לם] הל וצל אם לא</li>
<li>ולמא כאן פי הדא אלוקת אתפק אני אגתמעת [מ]ע עזרה אלחזן אלקדסי אידה אללה פסאלתה</li>
<li>ען //מולאי// אלחבר שמ צ ואכברני בכברה וסלאמתה מ[מא] שכ[רת] אללה עליהא וסאלתה אלמזיד</li>
<li>לה מן כל כיר אללה יגעלה פי חיז אלסלאמה ואנא מק[י]ם ענד רבינו אב בית דין נט רחמ</li>
<li>פאן [ת]כון חאגה יכלפניהא ויגמלני בדלך פאני אנשט אל[יהא] ואבאדר אלי קצאהא מן גיר</li>
<li>תאכיר לאני קד תרבת אמרי פי הדה אלשתוה פי אלשאם ואנא מקים אלי אן יזול אלשתי</li>
<li>אמא בעכא או בצור אלי אן יסהל הקברהו מא פיה אלכירה לאן קד כבסני אלשתי ואנא</li>
<li>אשכר אללה ומולאיי פי כל וקת בחצרה ראש [הי]שיב[ה] ואב בית דין ישמרם צורם וערפת</li>
</ol>
                    
                        <h3>Recto - right margin</h3>
                    
                        <ol>
<li>
<p>מולאי אלחבר דלך</p>
</li>
<li>
<p>ליכון ענדה מערפה</p>
</li>
<li>
<p>דלך כצצתה באפצל</p>
</li>
<li>
<p>אלסלם ועלי סידי</p>
</li>
<li>
<p>אבו יעקוב יוסף</p>
</li>
<li>
<p>חרסה ועלי גמיע</p>
</li>
<li>
<p>אצחאבנא חרסהם אללה</p>
</li>
<li>
<p>אלסלם ועלי גמיע</p>
</li>
<li>
<p>מן תשמלה ענאיתה</p>
</li>
<li>
<p>ענאיתה (!) אלסלם</p>
</li>
<li>
<p>ושלום על ישראל</p>
</li>
</ol>
                    
                </div>
            
                <div data-canvas="https://geniza.princeton.edu/documents/4686/iiif/canvas/2/">
                    
                    
                    
                        <h3>Verso  - address</h3>
                    
                        <ol>
<li>سيدي وموﻻي الحبر افرائيم بن شمريا اطال الله بقاه وادام [عزه] وتاييده</li>
<li>وسعادته وسلامته ونعمه وكفايته</li>
<li>من روح بن فنحاس الحزان البغدادي يصل ان شاء الله</li>
<li>بالفسطاط</li>
</ol>
                    
                </div>
            
        </section>
    </body>
</html>
