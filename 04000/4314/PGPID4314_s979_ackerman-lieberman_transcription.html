
<html>
    <head>
        <title>Transcription of Legal document: T-S NS J30</title>
    </head>
    <body style="max-width: 860px; margin: auto">
        <h1>Transcription of Legal document: T-S NS J30</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-NS-J-00030/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">חצרא אלשיוך אלכהנים ראצי ומפצל ואחצר מפצל מכתוב מן אלמקאם אלשריף</span></li>
<li><span lang="he">מושב הדרת יקרת צפירת תפארת מרנו ורבנו אדוננו אברהם הנגיד הגדול</span></li>
<li><span lang="he">הרב המובהק יהי שמו לעולם ירסם בתחקיק מא גרא בין אלמדכורין קדימא</span></li>
<li><span lang="he">וחצר שאהד אלא אנה קריב דכר אנה תקרר בינהם בגיר חכם ולא קניין</span></li>
<li><span lang="he">אן יופיה ראצי אלמבלג אלמדכור פי אלותיקה אלערביה דינאר ונצף פי כל שהר</span></li>
<li><span lang="he">פקאל מפצל דפוע עדידה קד קררת ונזלת ען כל מא גרא פי דלך אלמקאם</span></li>
<li><span lang="he">אלמתקדם אלמדכור מן תקסיט ותקראר וגיר דלך ואדעא מפצל עלי</span></li>
<li><span lang="he">ראצי בתסלים לה דינאר מבלגהא ורק אלף וארבע מאיה דרהם תסלם דלך</span></li>
<li><span lang="he">ען סואל ורגבה ותדממה ובה ותיקה אסלאמיה גאובה ראצי אן כאן וקף</span></li>
<li><span lang="he">עלינא הדא אלמבלג באקי טולבנא בה וכנא תלאת אשראך אנא והו</span></li>
<li><span lang="he">וטאהר ולם יכן לי ולא לטאהר מא נופי בה ולם ירצא מפצל יעאמל</span></li>
<li><span lang="he">טאהר ולא יעאמלה ולא ידאינה ותסלמת אנא הדא אלמבלג מנה וכתבת</span></li>
<li><span lang="he">עלי טאהר לי בנאיבה חגה אסלאמיה ואופינא אלדיואן אלבאקי עלינא בדלך</span></li>
<li><span lang="he">אלמבלג אלדי תסלמתהא ואסתופא מפצל מן אלמדבגה גלוד קימתהא חול</span></li>
<li><span lang="he">אליז זאיד או נאקץ לא אעלם תחקיק כמיה דלך ואלבאקי בקא עלינא אלתלאת[ה]</span></li>
<li><span lang="he">וגאובה מפצל אן אלגלוד אלמדכורה וגירהא לא יצלני מן גמיע מא דכרתה שי</span></li>
<li><span lang="he">ולם אקבץ מן מבלג הדה אלחגה שי והי באקיה פי דמתך אלי אלאן ואלדי גרא</span></li>
<li><span lang="he">פי הדא אלמקאם בינהמא כתבנאה למהוי לזכו ולראיה וכאן דלך פי אלעשר</span></li>
<li><span lang="he">אלאוסט מן חדש אדר שני משנת אתקמג לשטרות בעיר מניה זפתי גואד</span></li>
<li><span lang="he">רשותיה דאדו]ננו נגידננו רבנו אברהם הרב הגדול יחי לעד אמן נצח סלה</span></li>
<li><span lang="he">[................. ].חיה זלה[................................]</span></li>
<li><span lang="he">[..............................]&nbsp; &nbsp; גמליאל בר שמחה נע</span></li>
</ol>
                    
                </div>
            
        </section>
    </body>
</html>
