
<html>
    <head>
        <title>Transcription of Letter: T-S 20.181</title>
    </head>
    <body style="max-width: 860px; margin: auto">
        <h1>Transcription of Letter: T-S 20.181</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="he">
            
                <div data-canvas="https://cudl.lib.cam.ac.uk/iiif/MS-TS-00020-00181/canvas/1">
                    
                    
                    
                        <ol>
<li>אל אהובינו וידידנו וסגולת ישיבת צבי כגק מור אפרים</li>
<li>החבר בסנהדרי גדולה הזריז העומד בשירות העם בכל לבבו</li>
<li>ובכל נפשו ובכל מאודו צור יחזק את ידו ויכין צעדו ויעודדו</li>
<li>ויסעדו ויהיה בעזרו כל ימי עודו וירבה שלומו ויעצים ברכתו</li>
<li>באסמו וייטיב את שמו ויתן לו תאוות לבו להנעימו וישמרו</li>
<li>בשכבו וקומו בר שמריה תנצבה קדמו אליך מכת[ביי עוד]</li>
<li>מעיר הקודש אינו יכונניה האחד מהם בלשון הגר[י] וכן</li>
<li>עוד ממדינת רמלה אחרי בואי אליה כי כתבו אלי הזקנים</li>
<li>החשובים שואלים ואומרים יפארנו ויכתירנו בבואו אלינו</li>
<li>כי נשארנו כצאן באין רועה וראיתי כי לא להשיב את פניהם</li>
<li>והקבילו בספר פנים יפות והנה העיר הושחתה מב[גיד]ת</li>
<li>פריצים ויועדו ויבואו ויאמרו חזק ונתחזקה לבער כל עושי</li>
<li>רשע ולהחרים אותם ויקראו צום ויאספו עם רב לבקש</li>
<li>את פני יי ויעשו הרצוי לפניו ואולי תחת בהן הגערה ותבוא</li>
<li>אליהם הארירה ויציל כל הולכי בדרך ישרה וממדינ[ה זאת]</li>
<li>שלחתי שלשה ספרים האחד אליך בלשון הגרי לעמוד על כל</li>
<li>הכתוב בו להשיב את השר מר רב אפרים הכהן יהי אל עזרו</li>
<li>בקוצר על מכתבו והשני אליו סגולה ואם אני יודע כי כמו</li>
<li>אחיו כמוהו אין משגיחין באדם בין קטן בין גדול אבל</li>
<li>להרחיק התאנה ואם אני בעלבוני שותק ומוחל על כבודי</li>
<li>יש משלם גמולות ירא ויוכח ואני בו בטחתי לא אמ[עד]</li>
<li>והגליון הארוך החתום להקראות באזני כל העם להוד[יע על]</li>
<li>אודות המואס בשם חבר והבוחר בשם אלוף כי כשורה</li>
<li>נהיה הדבר הזה וגלוי לאל כי יקר עלי עד מאד ושני מכתבים</li>
<li>לפני זה קרעתי כי בעת כתבי יעלו דברים חדים על לבבי</li>
<li>ואכתבם שוב אזכור האהבה ואשוב ואומר לא יכשר</li>
<li>להכות נדיבים ולהשליך אוהבים ואם הוא שגה וקנא הלב</li>
<li>נשאו למען כי לא נעשה משאלו אל להוכיחו כפעלו ואם</li>
<li>ראה להתכבד ביושבי חוץ היה לו שלא להזכיר זולתם לא</li>
<li>בטוב ולא ברע ולהעביר עליהם איך היתה המשוגה הזאת</li>
<li>להוציא את כל לבו בשבח אשר כבדוהו ואשר יקרוהו ובשם</li>
<li>קראוהו על לא דבר קדם כבר לתלות התלונה בו אבל מה</li>
<li>לעשות והאהבה קלקלה את השורה המקום יכין את</li>
<li>הלבבות וישוב לפעול לעירו וכרוכין באגרת זאת שתי</li>
<li>אגרות האחת לר שמואל בר אברהם תאהרתי והשנית</li>
<li>לר שמואל הכהן בר אבטליון ישמרם קדושנו וינצרם</li>
<li>ותשיא שלום לכל אוהב ולכל שואל ושלומך ושלום כל</li>
<li>הקהל קטון וגדול ירבה ולמאד אושר כוחך באשר</li>
<li>עשית ברדיפת השלום ובהבאתו בין רחוקים אף כי</li>
<li>אב לבן המקום יספק על ידך מצות וזכיות ועקב שלום</li>
<li>שלמה הצ ראש ישיבת צבי ברב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00181/canvas/2">
                    
                    
                    
                        <h3>verso</h3>
                    
                        <ol>
<li>لسيدي الحابر ابي كثير افرائيم بن محفوظ الغزي اطال الله بقاه وادام عزه</li>
<li>وتاييده وسلا مته ونعمته</li>
<li>من شلومو بن يهودا راس المثيبة الفسطاط</li>
</ol>
                    
                </div>
            
        </section>
    </body>
</html>
