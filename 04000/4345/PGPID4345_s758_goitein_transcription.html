
<html>
    <head>
        <title>Transcription of Letter: T-S NS J9</title>
    </head>
    <body style="max-width: 860px; margin: auto">
        <h1>Transcription of Letter: T-S NS J9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00009/canvas/1">
                    
                    
                    
                        <ol>
<li>יא ולדי מן קלה מרותך רואחך וכליתני</li>
<li>כאבן שאין לה הופכים כאן לא</li>
<li>אקל אן תערפני אלארגאת ואל</li>
<li>עקיקיראת ותדלני עלי מואצעהם</li>
<li>ואכתב אסמאיהם ערפני אן כאן</li>
<li>ענדנא איארג או אטריפל וצבת</li>
<li>פי ברניה קאשאני //זרקא מדורה// פי זאויה אל</li>
<li>כזאנה אלדי לדאכל אלדכאן פיהא</li>
<li>. . אסחוק קד סיירת לך מנה</li>
<li>ערפני איש הוא(!) וארגע אלי אללה</li>
<li>וגרא עליה מן ראצי יום שבת וירא</li>
<li>כל קביח וגעל חגתה אנקטאע</li>
<li>אלמהרה ואני צררתך לם אכליך</li>
<li>תצלי ובלגת פי כל דב גרץ הו</li>
<li>גרצה ונולת אלאעדא פי מקאצד</li>
<li>. . ]ל ומן מנהם צאר אשפק</li>
<li>מני עליך וארחם בך מני ואחרץ</li>
<li>מני פיך אימא אקדם פי אלראס</li>
<li>אלעינין או אלאצראס ארגע אלי</li>
<li>אללה ודע אלהוי ואלחרג ואלגירה</li>
<li>אלבארדה וסמעת אן מנחם //הו//</li>
<li>אלדי אגיז לה אלטב ואנת מעלם</li>
<li>פגאובני ען כל מא סאלתך</li>
<li>ענה ואן אמכן מגיך הרי מוטב</li>
<li>ואללה מא ארדת לך אד ותגרבת</li>
</ol>
                    
                        <h3>right margin, straight lines at 90 degrees to main text</h3>
                    
                        <ol>
<li>ואחרקת קלבי בבעדך עני אלא סכן מצר ואסכאם אלהל[א]ת ומא כנת תעדם רזק בגאה בן אלחפאר</li>
<li>ואובה אללה ולא תנתפי פי אלדניא כמא אנדסגת אנא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00009/canvas/2">
                    
                    
                    
                        <h3>verso</h3>
                    
                        <ol>
<li>ועיני מנתטרה רגועך אלי אללה</li>
<li>ואלי רצאי ואנת אחסן מן מגי</li>
<li>מועלם(!) גריב ואד לם פתגי</li>
<li>תדלני עלי חואיג אלדכאן ואד</li>
<li>לם יכלוך .[.] לוסך אכתב לי</li>
<li>בגואב כל מא סאלתך ענה</li>
<li>ואגעל חפטך למסאיל דאניאל</li>
<li>בן שעיא תם מסאיל חנין</li>
<li>. . . ]א יבטי גואבך ופרג עני</li>
<li>מציקי יפרג אללה לך כל מציק</li>
<li>ואנס סארך לי יקצי אללה ותגני</li>
<li>. [..] . . . . . . . . . . . . . . . . . .</li>
<li>אלשיטאן ואגצאב אללה . . .</li>
<li>ושלום יום אלא שבת ויה[ .</li>
<li>אוהבו משה</li>
</ol>
                    
                        <h3>right margin, straight lines at 90 degrees to main text</h3>
                    
                        <ol>
<li>וקד סיירת אשיאפתין מן אשיאף וגדתהן פי כרקה</li>
</ol>
                    
                        <h3>bottom margin straight lines in same direction as main text</h3>
                    
                        <ol>
<li>פי עלבה ערפני</li>
<li>איש הם ולאי שי יצלחו ו[שלום</li>
</ol>
                    
                </div>
            
        </section>
    </body>
</html>
