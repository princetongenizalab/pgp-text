
<html>
    <head>
        <title>Transcription of Letter: T-S AS 150.13</title>
    </head>
    <body style="max-width: 860px; margin: auto">
        <h1>Transcription of Letter: T-S AS 150.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00150-00013/canvas/1">
                    
                    
                    
                        <ol>
<li>. . . . . . . ] .ך מעאני .[ . . . . . . .</li>
<li>. . . . . . . ]כדה ען כד . [ . . . . . . .</li>
<li>. . . . . . . ]אנא . ה . [ . . . . . . .</li>
<li>. . . . . . . ] אכתרה מן [ . . ]ה[ . .</li>
<li>עלי ק[ . . . ] מן כתאבך ומא גרא על[י</li>
<li>קלבך פ[אללה י]חסן עזאך ועזאנא</li>
<li>כמא קאל [נח]מו נחמו עמי</li>
<li>ואלממלוך מא ביתצר[ף] [א]לא</li>
<li>אלכניס וב . כרה יום אלסבת וגית</li>
<li>אלי אלבית לם אקדר אכרג ולם</li>
<li>אקדר . ב . . אה אצלי פי אלכניס</li>
<li>צגר ען אלמשי כשל בעוני</li>
<li>כחי וג ואלא אללה עאלם מא</li>
<li>עלי קלבי מנך ואני מקאסמך</li>
<li>פי המומך אללה ירד אלעאקבה</li>
<li>אלי כיר יא מולאי מא אשתהי</li>
<li>אתכלם אלא ענד אלצרורה לי</li>
<li>אליום שהר ל יום פי אסטבל אל</li>
<li>חמאר וחדי באית וצאבח ואנא</li>
<li>מריץ ואכתר איאמי אדרד עלי</li>
<li>נפסי לא אכל ולא אשרב ואמא</li>
<li>לחם או סמך או זפר מא ידכל</li>
<li>אלי פם ומא ארדת אציק צדרך</li>
<li>מן אגל דיך יג דינ ונצף ותמן</li>
<li>אלדי ענד דאך אלרגל פאן</li>
<li>קדרת עלי אלכלאץ כאן לך</li>
</ol>
                    
                        <h3>Right margin, perpendicular line.</h3>
                    
                        <p>אלתפצל ושלום</p>
                    
                </div>
            
        </section>
    </body>
</html>
