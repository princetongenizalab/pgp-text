
<html>
    <head>
        <title>Transcription of Letter: Bodl. MS heb. c 28/25</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/25</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-25/1.json">
                    
                    
                    
                        <ol>
<li>[תקדם עדה כתב כנת] צדרת אלי אלחבר אלמעולה</li>
<li>[אטאל אללה בקאה] ואדאם עזה ותאיידה</li>
<li>[ואלי אלאן מא ו]צל מנה גואב לואחד</li>
<li>[מנהא ואשגל] דאלך קלבי וארגו אן יכון</li>
<li>[שגל כיר בפצל א]ללה ומא כדא כאן סירתה</li>
<li>[חרסה אללה בל] כל כתאב אן יצל מנה לא</li>
<li>[כאן תאכר גואבה] כדאלך כאן הו חרסה אללה</li>
<li>[ תגיר] אלזמאן לאני כתבת כתאב</li>
<li>[אלי אלחבר ולם י]גי להא גואב וכל מא</li>
<li>[מר אלזמאן אסאל אכב]ארה מן כל וארד יערפני</li>
<li>[אנה באלעאפי]ה אנא וכל צדיק לה וכדאלך</li>
<li>[קד כנת אגתמ]עת מע ר אברהם ולד ראש</li>
<li>[הישיבה וכאן י]דכר אן כל אסבוע יצל מנה</li>
<li>[ ] ארבע כותב: והדא גפא</li>
<li>[ ] פאנא אסלה חרסה אללה אן</li>
<li>[לא יכליני] מן כותבה: ואיצא קד כאנת</li>
<li>[כתבי] תקדמת אליה חרסה אללה פי באב</li>
<li>[אלחזא]ן אלמוצלי אבו אלפרג ואני כונת</li>
<li>[אנפד]ת מעה כותב ואוציתה אן יערף</li>
<li>[אל]חבר אלמעולה פאדא בה מן וקת מסירה</li>
<li>אל[י וק]תנא הדא לם אעלם מא פעל פאן כאן</li>
<li>ק[ד פ]על שי מן גמיע מא אוציתה [וי]תפצל</li>
</ol>
                    
                        <h3>(upper margin)</h3>
                    
                        <ol>
<li>כתאב[י עלי סרעה וסיידנא]</li>
<li>אב ואכוה יכוצוה באתם [אלסלאם</li>
<li>באפצל אלסלאם וחסבי אללה [וחדה]</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-25/2.json">
                    
                    
                    
                        <h3>verso</h3>
                    
                        <ol>
<li>لسيدي الحابار المعوﻻ ابي كثير افرايم</li>
<li>بن محفوظ الغزي</li>
<li>اطال الله بقاه وادام عزه وتاييده ونعماه</li>
<li>ומוצל הדא אלכתאב ר אב/ר/הם</li>
<li>בן בנימין המלמד ננ ואלגואב יכון</li>
<li>עלי ידה</li>
</ol>
                    
                </div>
            
        </section>
    </body>
</html>
