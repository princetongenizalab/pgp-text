
<html>
    <head>
        <title>Transcription of Letter: DK 230.4 (alt: 11, I)</title>
    </head>
    <body style="max-width: 860px; margin: auto">
        <h1>Transcription of Letter: DK 230.4 (alt: 11, I)</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4498/iiif/canvas/1/">
                    
                    
                    
                        <ol>
<li>כתבת אטאל אללה בקא מולאי אלשיך ואדאם סלאמתה וסעאדתה וחראסתה</li>
<li>וכבת אעדאה מן עסקלאן לד כלון מן תשרי אללה תעאלא יתקבל מנה פיה</li>
<li>צאלח אלדעא ויעיד עליה שנים רבות בגופא בריא ובכיסא מליא וירזקה</li>
<li>זרע אנשים ויבלגה אמלה פי אלדין ואלדניא ואלחאל סלאםה ועאפיה</li>
<li>ללה אלחמד עלי דלך כתירא תקדמת כתבי למולאי עדה ארגו וצולהא</li>
<li>למולאי ווקופה עלי מצמונהא וכנת עלי אמר אן צעב מן רמד אן כאן</li>
<li>בי ומע דאלך מא כנת אפרט פי אלכתב פי כל וקת ופי יומי הדא וצל</li>
<li>כתאב מולאי אלמורך לט בקין ווקפת מנה עלי עלם סלאמתה אדאמהא</li>
<li>אללה לה ושכרת אללה תעאלא עלי דלך אללה תעאלא יגעלה אבדא פי חיז</li>
<li>אלסלאמה ודכר מולאי אן לה מדה מא קרי לי כתאב ומא וחק אבי יגוז</li>
<li>וקת אן שא נרי מנה כתאב או לא אלא ואכתב פיה כתאב עלי קדר מא</li>
<li>יקתצי אלוקת ודכר מולאי אנה אשתרי אלקצדיר ואנה ישתרי בקיה אל</li>
<li>עדל הלילג אצפר ארגו אנה פעל מתל דלך ואנפדה ויעלמני מולאי כם</li>
<li>וזנה וכם קימתה חתי אדרי וארגו יכון פי אלעדל קטיעתין ג בקם</li>
<li>ודכר מולאי אנה כלטה מא ראה מולאי הו אלראי לא עד,ת בקאה</li>
<li>ואלי יומנא הדא מא ענדי מן סידי אבו יעקוב בן אלדיין כבר אללה</li>
<li>תעאלא יגעלה פי חיז אלסלאמה ברחמתה וקד אסתכרת אללה תעאלא</li>
<li>ושדת ג אעדאל סמאק ואוסקתהא פי קארב יקאל לה בן יאסר</li>
<li>ואלי אלסעה מא אקלע ואדא אקלע כתבת מעה אלרסאלה וכדלך אוסקת</li>
<li>מעה אלשכארה אלעפץ וזמהא קנטאר וכסר ובקי ענדי תקדיר</li>
<li>עדל סמאק מא וגדת כאיש נשדה ולו כאן ענדי אלכיש לכנת אשתרי</li>
<li>מנה אכתר מן הדא אללה תעאלא יכתב עליהא אלסלאמה וקד כתבת</li>
<li>עליהא אסם מולאי עלאה אללה ואסמי ואנא אכתב אלי בן עקיב יקדם</li>
<li>חמלהא וכדאלך יצתב לה מולאי ואלכתאן הונא אליום כאסד ואקף במדה</li>
<li>לחאל אנגלאק אלגבל לאן בינהם סיף אן עטים ומא יטלבו אלא אלאהא[..]</li>
</ol>
                    
                        <h3>Right Margin</h3>
                    
                        <ol>
<li>וקד כנת בעת למולאי קסים מן אלכתאן ג אעדאל עדל מנהא ה ורבע נעדלין ה</li>
</ol>
<p>ווקיה בשרט אן אלעשרה ט סמאחה תלתי דנ&gt;</p>
<ol>
<li>בנקד נצפין ובעת עדלאן אכר שער סתה ואוקיה בנקד אן גיר ללמכס והו כיר</li>
</ol>
<p>מן ביע ה</p>
<ol>
<li>עדל אן אכר במעאמלה ה ווקיה כאן עדל אן לטיף פתחתה פי אלחלקה וכאן פיה</li>
</ol>
<p>אכתלאף אן וחש</p>
                    
                        <h3>Upper Margin</h3>
                    
                        <ol>
<li>ואחב תעלמני כיף תסוא אלכתירא וכיף יסוא אלבקם ואלהלילגאת</li>
<li>ולא תכסי עני שי מן אמור אלבלד ואכבאר אלכהן ואל[...]</li>
<li>ואן כאן תזיד כבר מן אלגרב ואן כאן יצל אחד ואנת שלום וביתך שלום וכל אשר לך</li>
</ol>
<p>שלום</p>
                    
                </div>
            
                <div data-canvas="https://geniza.princeton.edu/documents/4498/iiif/canvas/2/">
                    
                    
                    
                        <h3>Verso</h3>
                    
                        <ol>
<li>מא ראית פי כתאן מולאי מא ישבה ובקי מפתוח פי אלמכזן פראית אן א[ביעה]</li>
<li>במא אקדר[ת] עליה ואכדת פיה מעאמלה מע [[עדלין]] //ג אעדאל// אכד לי קטן וסכר</li>
</ol>
<p>מקארבין</p>
<ol>
<li>אלאתנין אמא אלסכר פאכדתה סער ה ארטאל בדינ יז&gt; ומא הו טייב פיה חמרא</li>
<li>והו מן סכר אלזיב לאן סכר אלזיב מקארב וינקץ כתיר ופי גמעתי הדה בעת</li>
<li>מנה קפץ נקצני ה ארטאל ותלתיי בצבר אלי אידיהם שלגוים סער ה ארטאל</li>
<li>בדינ מא פיה כסארה דינארין והו אכיר מא פיהא ופתחת קפץ אן אכר עלי</li>
<li>אני אביעה בהדא אלסער מא אשתרי לאנה מקארב ואמא אלקטן פאני אכדתה</li>
<li>סער ה ארטאל גיר וקיתין בדינ יז &gt; והו אלי אלאן קאעד מא בעת מנה שי</li>
<li>פאנא אדא ראית וגה ללביע בעתה ובעת איצא עדלאן אכר אכדת</li>
<li>אלבעץ דנאניר ואלבעץ סכר ובקי ענדה אלבקיה ובקי למולאי אלי אליום</li>
<li>גיר מביע ג אעדאל ואנא מעול אן שא אללה בעד אלסבת אגמע עליהא</li>
<li>חלקה ואביעהא בחסן מעאמלה בסבר שהרין או ג או כיף מא ראית</li>
<li>וגה ללכלאץ ואלכתאן אלדי מן אספל אלארץ הו יסוא מן ז בדינ אלי ח</li>
<li>[ ] דינ אלנצפין יכרג מנה אלסמאחה כל עדל ג ארטאל כתאן וכל עשרה</li>
<li>[ ] דלך סמאחה [ ]מסרה אעלמת מולאי דלך</li>
</ol>
<p>ופי בית[ ]</p>
<ol>
<li>אביעה עלי אהל אלסוק מא סמעת פיה אלא הדה אלאס[עאר] לא גמיעהם</li>
<li>[ ] קד סאלת סידי אבו יעקוב אן יגיב לי מעה כסי ואלדאר קד נזלתהא</li>
</ol>
<p>ומא</p>
<ol>
<li>ענדי כבר מן דלך וכדלך [ ] סידי סלימאן יגיב אלגאריה [ ]את דפאתר</li>
<li>לי [ ] לסידי אבו יעקב [ ] באן ידפע לה ה דנאניר לתצפר בהא</li>
<li>[ ] אלכהן ידפע לה אלרסאלתין לא עדמת תפצל מולאי ועקב שלום אנס</li>
</ol>
                    
                        <h3>Right Margin</h3>
                    
                        <ol>
<li>ש צו יבסה ויכתץ מולאי באתם אלסלאם וסיד[נא] אלרב אדאם [אללה עזה אלסלאם]</li>
</ol>
<p>וגמיע מן תשמלה ענאיתה אלסלאם ופי אל [ ]</p>
                    
                        <h3>Below, Upside-Down, Right</h3>
                    
                        <ol>
<li>لسيدي وموﻻي الشيخ ابي يحيي نهراي بن نسيم المغربي</li>
<li>اطال الله بقا٥ وكبت حسدته واعدا٥</li>
<li>نجا بن حسين اﻻنصاري</li>
</ol>
                    
                        <h3>Left</h3>
                    
                        <ol>
<li>يعقوب بن يوسف بن اسمعيل اﻻطرابلسي</li>
<li>الفسطاط ان ساء الله</li>
<li>ابرهيم (?) بن سهيل (?)</li>
</ol>
                    
                </div>
            
        </section>
    </body>
</html>
