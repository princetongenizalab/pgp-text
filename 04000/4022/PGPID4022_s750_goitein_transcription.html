
<html>
    <head>
        <title>Transcription of Letter: CUL Or.1081 J24</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1081 J24</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01081-J-00024/canvas/1">
                    
                    
                    
                        <ol>
<li>כתאבי יאכי ואלעזיז עלי אטאל אללה בקאך ואעזך ואכרמך וכאן לך וליא. . . .</li>
<li>פי. . . . . . . .פה וצל כתאבך ווקפת מנה עלי סלאמתכם אגמעין וסרני דלך וכאן וצל</li>
<li>כתאב אכי אבי יצחק סלמה אללה ידכר מגיכם וכאן קלבי בכם פי גאיה מא יכון מן אלשגל</li>
<li>. . . . . . . אלדי סהל עליכם וליס אדרי כיף חתי סהל אללה אלכרוג אד כאן אבו אלפצל</li>
<li>סלמה אללה כאן מקאמך ארגו עאקבה כיר אן שא אללה ותדכר סער אלחריר ו. . .</li>
<li>. . . . . . באלקירואן פאן כאן מעכם מנה שי וגהת מנה עלי הדה אלאסעאר</li>
<li>. . . .חאהו. . . . . עליכם והו הנא ליס י. . אכ.אל.א וארגו חצל . . . . .</li>
<li>. . .]וא.לל. ולם יבאע מן חרירך שי סוא אל ארטאל אלדי כאנת פי וצט חרירכם . .</li>
<li>. .]. . . . .וללאן מא קבצתהא ולו תהיא לי ביע אלבשרי אלדי לך לבעתה וכאן קד</li>
<li>צדר] מני אליכם כתב פי אלמוסם לכם אגמעין וללשיך אבי סעיד סלמה אללה ואלגמאעה</li>
<li>וסמעת אנהא צאעת פלא סלם אללה אבו אלאזהר ולא גלאמה וערפת פי וקת אן עטיתהם</li>
<li>אנה יציעהא אל. . . וצטהא שי לא סלמה אללה פאני תעבת פי כתאבהא וצאעת</li>
<li>. . צאעה אלדי דכרת פיהא בן סגמאר ואנת תצלו תקימו . . . . . לכרוג אלמוסם לאן</li>
<li>אלנאס אעאדו אלקאעאת פיכרגו ותתפרג וכדאם בן סגמאר כארג איצא ואלגיאר</li>
<li>אלדי דכרת ענד וצולכם תעמלו מא תשתהיו וליס עליכם שי ואלאמור פי תבת אמר</li>
<li>אללה ושק עלי אד לם תדכר לי אין אנתהא אכי אבי יצחק סלמה אללה פי מא הו פיה מע</li>
<li>אלקליל אלדין וארגו אללה ינצר אלחק וכאן הנא אלסנה וכם עצים שי מא ראיתה מד דכלת</li>
<li>למצר ומרצת לי אליום ד שהור באלחמא ואלברודא כאנת תאכדני ליל ונהאר</li>
<li>פעמל אללה מעי למען שמו וליס באסתחקאק וקד כלאתני ואנא פי כל עאפיה ללה אל</li>
<li>חמד כתירא וקד זאל אלוכם וללה אלחמד וגמיע אצחאבנא פי עאפיה ולקד סרני מגיכם</li>
<li>לאן מא הנא מע מן יתפרג אלאנסאן קראת עלי כאצה אנפסכם אלשריפה אפצל אלסלם וצדיקכם</li>
<li>אבו אלפרג ישועה עוצה אללה כיר יבלגכם אגמעין אלסלם ושמחה יבלגכם אלסלם</li>
</ol>
                    
                        <h3>Right margin, straight line at 90 degrees to main text.</h3>
                    
                        <ol>
<li>וח. . .[. . . . . . . . . . . . .]יא. . אכדהם לאכי כתאבךודפעת</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01081-J-00024/canvas/2">
                    
                    
                    
                        <h3>Verso.</h3>
                    
                        <ol>
<li>ובעת לאבי אלפצל סלמה אללה גכ רטלא ונצ צח פיהא דס דינ מחקקה כרג מנהא</li>
<li>למתיבה אלשאם חנ דינ אלבאקי לה ו דננ ולקד חרצת באבי אלכיר סלמה אללה אן</li>
<li>יזן הדה אלדננ ולא יחרך מן רחלה שי פמא קוית עליה ליס הו מן נפאקה לסעה</li>
<li>אלא חתי יצל ויביע רחלה בנפסה ואמא אלביע כאן עהוד וליס ת.ב אלסער הדא אלסעה</li>
<li>ערפתך דלך ועקב שלום</li>
</ol>
                    
                        <h3>Bottom margin, straight lines at 180 degrees to main text.</h3>
                    
                        <ol>
<li>אכי וסידי אבי אברהם(!) צאנה אללה ואבק[א]ה מן מוסי בן יצחק בן נסים אלעאבד ננ</li>
<li>אסמעיל בן ברהון ננ אללה וליה וחאפצה ואדה</li>
</ol>
                    
                </div>
            
        </section>
    </body>
</html>
