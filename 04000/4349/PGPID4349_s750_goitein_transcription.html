
<html>
    <head>
        <title>Transcription of Letter: CUL Or.1080 J33</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J33</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00033/canvas/1">
                    
                    
                    
                        <ol>
<li>ממלוך חצרתה</li>
<li>שארית החזן</li>
<li>הדרת מר ור השר הרופא החכם והנבון</li>
<li>משה שצ</li>
<li>ממלוכהא שארית יקבל קדמיהא</li>
<li>חרס אללה מעאליהא אן בעד חצורי</li>
<li>בין ידיך ותקרר אלחאל אלדי תעלמה</li>
<li>ביני ובינך גא אליי רגל וטלבני</li>
<li>אצלי לה פי מילה גדא בכרה פי אלערא</li>
<li>אלעראקיין אלמעמורה בבקא ישר</li>
<li>פתנעם אלחצרה עליי אמא באלמהלה</li>
<li>אלי בעד אלסבת או תדבר בחסן ראיך</li>
<li>לאילא(!) יקולו לאגל אנה עני תרכה</li>
<li>ולו כאן עשיר אלגא וכדמה ואנת</li>
<li>תערף אצחאבנא ואלממלוך הו קבוע</li>
<li>באלעראקיין פי מתל הדא ואמתאלה</li>
<li>ואן לם תקדר עלי אלמהלה פתאכד</li>
<li>חזאן אן תשא ואכון אקצי חקך</li>
<li>פי שי אכר וקד ערפתך</li>
<li>ואנא מתוקע מן חצרתך אלגואב</li>
<li>ואלפסחה ואלאדן פלא עדמוך</li>
<li>כדמך ומחביך</li>
<li>ואן כאן הדא אלאמר בכרה פי אלכניסה</li>
<li>ולאגל שגל קלב אלממלוך בולדה וספרה</li>
<li>סהית אן אערפך(!) ואלאן קד טלעת באלחאל</li>
<li>פלא יטן אן כאן לי ניה אלא כדמתך</li>
<li>קסאמה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00033/canvas/2">
                    
                    
                    
                        <h3>verso
Arabic:</h3>
                    
                        <ol>
<li>. . אלמחלא אלסאמי אלאחלא אל. . . מוסא</li>
<li>. . .ר אלגקמא אדאם . . . .</li>
</ol>
                    
                </div>
            
        </section>
    </body>
</html>
