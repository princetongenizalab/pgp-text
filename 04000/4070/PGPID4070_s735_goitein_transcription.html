
<html>
    <head>
        <title>Transcription of Letter: T-S 12.654</title>
    </head>
    <body style="max-width: 860px; margin: auto">
        <h1>Transcription of Letter: T-S 12.654</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00654/canvas/1">
                    
                    
                    
                        <ol>
<li>ב]ש רח</li>
<li>אל]לה תע אלעאלם מא ענדי לכיבה אמלי וכגלי לא[גל</li>
<li>תא]כרי ען כדמה אלמגלס אלסאמי אלאגלי אלסי[די</li>
<li>אל]עאלמי אלצדרי אלדאוודי שלנשיאנו שלמה הנש[יא</li>
<li>הגד]ול נשיא גליות כל ישראל נמשול סיימא מע קרב</li>
<li>אל]דאר ועטם שוקי אלי כדמתה ואלי כדמה נשיאנו ישי נשיא הגולה</li>
<li>יר ה]ו סלה פמנד סאפר מא וצלני מנה סוי אלרקעה אלתי כתבתהא</li>
<li>בעד] וצולה אלי בלביס וסאפר גד דלך אליום ענהא וכדלך אלמולי מא</li>
<li>וצלני מנה סוי אלכתאב אלדי כתבה גואבא ען כתבי אלי כדמתה</li>
<li>אלצאדר צחבה מעמר אלדמשקי וכאן סיירת צחבה הדא מעמר</li>
<li>כתאף אלולד נשיאנו ישי יר הו והי צוף חמר ולם יערפני</li>
<li>אלמולי וצולהא ואמא אחואלי פאערף אלמואלי אן כאן קד</li>
<li>ערץ לי אסהאל ואחתמלתה פלמא אזדאד וכתר צאר</li>
<li>מרץ וטביב כאן יטבני אלרייס סלימאן אלחכים אלפאצל</li>
<li>נסיב רבנו מנחם זצל ויעמלון אלמשרוב פי בית רבנו</li>
<li>ז]ל פי כל יום בזור מחמץ וגירה ופרוג והו יתרדד ורבי</li>
<li>אל]יה הדיין שצ מא א[קצ]ר פלמא אנצלח בעד איאם</li>
<li>]ענדי מא כאן אצעב מנה</li>
<li>]רמדה עיני לילה סבת שופטים וחדת ענדי</li>
<li>]ץ בציאח אלים(?) בלא אכתיארי טול לילה</li>
<li>]אלמטל . . . מ . . . וסאר אלסבת בחית</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00654/canvas/2">
                    
                    
                    
                        <h3>Verso</h3>
                    
                        <ol>
<li>. . .</li>
<li>]מוני פי אלעואק אללה תע יבתלי אעדאיי</li>
<li>במא אבתלית] פיה ואלמרץ כאן משהור ואלדי קאסית מא ימכן</li>
<li>אכפיה? או: שרחה?] אלאגתמאע אן שא אללה תע ואעלם אנכם וגירכם</li>
<li>]. לי . . עלי עוד אתכל עלי רחמת{ה} אלואסעה</li>
<li>] . . ד מן דכר אנה אגאב ען אלבעץ וועד</li>
<li>אן יגיב ען] אלגמיע ואלנסך אלדי טלב אלמולי מא צח אלא אלחאוי</li>
<li>דרהם צט וסואד לאן מן אלמרץ לם אתחקק ואן עידת פי אלקאהרה</li>
<li>לא אעייד אלא ען גלבה ומא אסבת סבת אלתשובה אלא בבלביס</li>
<li>קולא ואחדא קטעא מחקק בעד משיה אללה תע ואריד</li>
<li>תוצלון סלאמי אלי חצר{ה} אלאך אלאעז רבנא פרחיה הדיין הנבון</li>
<li>התחכמון המלא כרמון תרבה תורתו אלדי לם אזל אשהד לה אן</li>
<li>מא פי דיאר מצר דיין אעלם מנה ומע דלך פענדה אלריאסה</li>
<li>ואלסיאסה ודאים אתני עליה בדלך אזאדה אללה תורה וגדולה</li>
<li>לו ולזרעו עד עולם ואמא עיני פכאן עליהא צבאב וטלאם</li>
<li>אסתעין באללה בעד כתבה הדא אלכתאב דכל אלחמאם יום</li>
<li>]כו אלול פטייבו קלובכם אללה תע ירחמנא אגמעין</li>
<li>ברחמתה אלו]אפיה ויגמע שמלנא עלי אלא . . . למען שמו ותרדד</li>
<li>עלי אל]ריס אללה יחסן גזאה ואלורק יצלה צחבתי אן שא אללה תע ושלום</li>
<li>כתב אכר נהאר אלכ[ב?] אלול</li>
<li>]המת אן אנפד אגיבהם לעטם מרצי פלטף אללה תע ברח[מתה</li>
<li>]חתמל אללה תע יעלם באטן אחואלי ותקל חמלי ויע . .</li>
<li>בפרגה למען רחמיו הרבים</li>
</ol>
                    
                </div>
            
        </section>
    </body>
</html>
