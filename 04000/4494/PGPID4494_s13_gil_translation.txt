recto

אני מחבר פתק זה בחיפזון, אדוני ורבי, ייתן לך אלוהים אריכות ימים ויתמיד את עזרתו
ואת חסדיו לך, בחיפזון. שלחתי לך לפני כן מכתבים אחדים, אקווה שהגיעו אליך, ברצון האל; 
אבקש ממך כי תואיל לבקש מיוסף בן נסים הכהן שיסיים את משלוח אותו משי כפי שיאפשר לו
אלוהים יתעלה. קיבלתי מכתב מהנ"ל ובו הוא כותב שהיה נוכח אצלו והביא את הקונה ומצא בו
ט' בגדים גסים בלדי', פחותים והקונה לא רצה אותם; אבל אני אדוני, לא נראה
בסחורתי דבר מאלה והוא הדבר שחייב להשאיר אותה עד הזמן הזה; אבקש ממך אפוא שתודיע את הדבר לרבנו
שמצ"ו. עוד אודיעך, ייתן לך אלוהים שלום, ששלחתי אליך עם ברכאת נהג החמורים ארגז ובו פנינים
ואבני התכלת שלכם, ובו תעודה שבה המספר והמשקל; וסל צדפי' בדיל, מספרם ק"ח
ומשקלם ל"א רטלים וחצי; שכר (ההובלה) בעדם: דינר, אקווה שיגיעו, ברצון האל, ותמהר 
לכתוב לי את דבר בואם, ברצון האל. נודע לנו שיצאו הסיגים אשר ב'דאר אלצרב';
אין לי ספק שקיבלת את התמורה בעד מוט (הזהב), ברצון האל. הודיע לי אבו יעקב יוסף בן נסים
שזו הוצאה של כ"ח דינרים וקיראט, ייטיב אלוהים את גמולו; אבקש ממך שתזרז אותו לסיים את (מכירת)
המשי, ואם תוכל למוכרו, מכור אותו בשבילי בתנאי שהקרן תחזור בשלמותה.
ר' אברהם אלדרעי עלה (לפסטאט) למכור את הפנינים שיש לו אצל יוסף בן נסים. אבקש ממך שתודיע לי
מה עשה, ואם היה שוק לפנינים; אם יהיה להן ביקוש

verso

אסדר לעלות, ברצון האל. הודע לי את מחירי הסחורות כולן, ואני אכתוב
את כתב הזיכוי לחובת אחותו של האדון אבו אלחסן נ"ע ואשלח אותו לכם; אל
תדברו אפוא עליו עם ר' אברהם כלל. כתבתי בחיפזון, ערב שבת. אני שולח לך,
אדוני הנכבד, את מיטב דרישות השלום ולאדוני אביך דרישות שלום נכבדות ביותר. נהוראי בני
דורש בשלומכם; ושלום וחיים יוסיף לך. 

verso, address
אדוני ורבי אבו סעד נסים בי"ר נהוראי, בית דין הגדול שמצ"ו, ייתן לו אלוהים אריכות ימים ויתמיד את חסדיו לו. אוהבו המודה לו, נתן בן נהוראי נ"ע.