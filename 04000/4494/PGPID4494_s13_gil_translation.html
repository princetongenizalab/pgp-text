
<html>
    <head>
        <title>Hebrew Translation of Letter: DK 228.2 (alt: 228/A, XVIII)</title>
    </head>
    <body style="max-width: 860px; margin: auto">
        <h1>Hebrew Translation of Letter: DK 228.2 (alt: 228/A, XVIII)</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/4494/iiif/textblock/3170/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">אני מחבר פתק זה בחיפזון, אדוני ורבי, ייתן לך אלוהים אריכות ימים ויתמיד את עזרתו</span></li>
<li><span lang="he">ואת חסדיו לך, בחיפזון. שלחתי לך לפני כן מכתבים אחדים, אקווה שהגיעו אליך, ברצון האל;&nbsp;</span></li>
<li><span lang="he">אבקש ממך כי תואיל לבקש מיוסף בן נסים הכהן שיסיים את משלוח אותו משי כפי שיאפשר לו</span></li>
<li><span lang="he">אלוהים יתעלה. קיבלתי מכתב מהנ"ל ובו הוא כותב שהיה נוכח אצלו והביא את הקונה ומצא בו</span></li>
<li><span lang="he">ט' בגדים גסים בלדי', פחותים והקונה לא רצה אותם; אבל אני אדוני, לא נראה</span></li>
<li><span lang="he">בסחורתי דבר מאלה והוא הדבר שחייב להשאיר אותה עד הזמן הזה; אבקש ממך אפוא שתודיע את הדבר לרבנו</span></li>
<li><span lang="he">שמצ"ו. עוד אודיעך, ייתן לך אלוהים שלום, ששלחתי אליך עם ברכאת נהג החמורים ארגז ובו פנינים</span></li>
<li><span lang="he">ואבני התכלת שלכם, ובו תעודה שבה המספר והמשקל; וסל צדפי' בדיל, מספרם ק"ח</span></li>
<li><span lang="he">ומשקלם ל"א רטלים וחצי; שכר (ההובלה) בעדם: דינר, אקווה שיגיעו, ברצון האל, ותמהר&nbsp;</span></li>
<li><span lang="he">לכתוב לי את דבר בואם, ברצון האל. נודע לנו שיצאו הסיגים אשר ב'דאר אלצרב';</span></li>
<li><span lang="he">אין לי ספק שקיבלת את התמורה בעד מוט (הזהב), ברצון האל. הודיע לי אבו יעקב יוסף בן נסים</span></li>
<li><span lang="he">שזו הוצאה של כ"ח דינרים וקיראט, ייטיב אלוהים את גמולו; אבקש ממך שתזרז אותו לסיים את (מכירת)</span></li>
<li><span lang="he">המשי, ואם תוכל למוכרו, מכור אותו בשבילי בתנאי שהקרן תחזור בשלמותה.</span></li>
<li><span lang="he">ר' אברהם אלדרעי עלה (לפסטאט) למכור את הפנינים שיש לו אצל יוסף בן נסים. אבקש ממך שתודיע לי</span></li>
<li><span lang="he">מה עשה, ואם היה שוק לפנינים; אם יהיה להן ביקוש</span></li>
</ol>
                    
                </div>
            
                <div data-canvas="https://geniza.princeton.edu/documents/4494/iiif/textblock/3170/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">אסדר לעלות, ברצון האל. הודע לי את מחירי הסחורות כולן, ואני אכתוב</span></li>
<li><span lang="he">את כתב הזיכוי לחובת אחותו של האדון אבו אלחסן נ"ע ואשלח אותו לכם; אל</span></li>
<li><span lang="he">תדברו אפוא עליו עם ר' אברהם כלל. כתבתי בחיפזון, ערב שבת. אני שולח לך,</span></li>
<li><span lang="he">אדוני הנכבד, את מיטב דרישות השלום ולאדוני אביך דרישות שלום נכבדות ביותר. נהוראי בני</span></li>
<li><span lang="he">דורש בשלומכם; ושלום וחיים יוסיף לך. </span></li>
</ol>
                    
                        <h3>verso, address</h3>
                    
                        <p><span lang="he">אדוני ורבי אבו סעד נסים בי"ר נהוראי, בית דין הגדול שמצ"ו, ייתן לו אלוהים אריכות ימים ויתמיד את חסדיו לו. אוהבו המודה לו, נתן בן נהוראי נ"ע.</span></p>
                    
                </div>
            
        </section>
    </body>
</html>
