
<html>
    <head>
        <title>Transcription of Letter: DK 228.2 (alt: 228/A, XVIII)</title>
    </head>
    <body style="max-width: 860px; margin: auto">
        <h1>Transcription of Letter: DK 228.2 (alt: 228/A, XVIII)</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/4494/iiif/canvas/1/">
                    
                    
                    
                        <h3>Recto</h3>
                    
                        <ol>
<li>עלקת אליך האדה אל רקעה ען סרעה יא סידי ומולאי אטאל אללה בקאך ואדאם תאידך</li>
<li>ונעמאך ען סרעה וקד תקדמת כתבי אליך עדה ארגו וצולהא אליך אן שא אללה ואנא</li>
<li>אסל תפצלך פי אן תסאל יוסף בן נסים אל כהן פי אנג'אז דלך אל חריר כיף מא סאהלה</li>
<li>אללה תעאלי וקד וצל אלי כתאב אל מדכור יקול פיה אנה וקף עליה וג'אב אל משתרי פוג'ד פיה</li>
<li>ט' כלע כשנה בלדי מקארבה פאמתנע אל משתרי ענה ואנא יא מולאי מא כאן פי</li>
<li>רחלי בעץ מן דלך והאדי אלדי אוגב בקיאה להאדי אל וקת פאחב תעלם בדלך אלי רבנו</li>
<li>שמ'ִ צו' ונעלמך סלמך אללה אן אנפדת אליך צחבה ברכאת אל חמאר קפץ מרג'אן</li>
<li>ואל אזורד אלדי לכם ופיה רקעה באל עדד ואל וזן וקפה מחאר קזדיר עדדהא ק"ח</li>
<li>וזנהא ל'א' רטל ונצף אל אג'רה ען דלך דינאר ארג'ו וצולהא אן שא אללה ותסרע</li>
<li>עלי בכתאבך בוצולהא אן שא אללה וקד בלגנא אן כרגת אלי [ ] אלי פי דאר אל צרב</li>
<li>ומא אשך אן אכדת תמן אל סביכה אן שא אללה וקד דכר לי אבו יעקב יוסף בן נסים</li>
<li>אנה אופאך כח' דינ' וקירט אחסן אללה גזאה פנחב תחתה לי פי אנגאז אל</li>
<li>חריר ואן קדרת אנת עלי ביעה ביעה לי בחית תכון אל אצול סאלמה וקד</li>
<li>טלע ר' אברהם אל דרעי יביע אל מרגאן אלדי לה ענד יוסף בן נסים נחב תעלמני</li>
<li>איש אלדי עמל ואן כאן ללמרגאן סוק ואן כאן לה טאלב</li>
</ol>
                    
                </div>
            
                <div data-canvas="https://geniza.princeton.edu/documents/4494/iiif/canvas/2/">
                    
                    
                    
                        <h3>ע"ב</h3>
                    
                        <ol>
<li>נעמל עלי אל טלוע אן שא אללה ותעלמני אסער אל בצאיע כלהא ואנא אכתב</li>
<li>אל אבראת אלדי עלי אכת אל שיך אבו אלחסן נ'ע' ואנפדהא לכם פלא</li>
<li>תכאטבו עליהא ר' אברהם בשי וכתבת ען סרעה ערב שבת קראת עלי</li>
<li>כאצת מולאי אתם אל סלאם ומולאי אל ואלד אגל אל סלאם ונהראי ולדי</li>
<li>יכצכם באל סלאם ושלום וחיים יוסיפ{!} לך</li>
</ol>
<p>כתובת</p>
<ol>
<li>מולאי אל שיך אבו סעד נסים ביר'נהראי מחבה ושאכרה נתן בן נהראי נ'ע'</li>
<li>בית דין הגדול ש'מ'צ'ו'</li>
<li>אטאל אללה בקאה ואדאם נעמאה</li>
</ol>
                    
                </div>
            
        </section>
    </body>
</html>
