
<html>
    <head>
        <title>Transcription of Letter: ENA 4020.6</title>
    </head>
    <body style="max-width: 860px; margin: auto">
        <h1>Transcription of Letter: ENA 4020.6</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 2.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/d0d2470a-5951-4c41-82cf-143558f46483/manifest/canvas/00076486-ba06-4c3c-a1bc-ac0d7bd52c12">
                    
                    
                    
                        <ol>
<li>נתן ראש ישיבת גאון יעקב</li>
<li>בירבי אברהם זכרו לברכה</li>
<li>ליקירנו חשובנו נכבדנו מרנא ורבנא ברכה תלמידנו החכם</li>
<li>והנבון החרד במצות אלהי ישראל ישמרו קדושנו וינצרו</li>
<li>יוצרנו ביר רוח נע וצל כתאבה אדאם אללה עזה אבראנ[י]</li>
<li>ידכר פיה אן סבק אלינא מנה כתאב דרגה כתאב דפעה אליה</li>
<li>רצוי הישיבה יחי לעד גא מן אלגרב וקד וצל יוגב אן יכתב</li>
<li>אלי אלגרב רצוי הישיבה יערפהם כסה כאתב אלכתאב במצר</li>
<li>אעני //אלצבי// בן מאיר ואן אחרם במצר ואחרם בעכא //ואלרמלה// ואן אבוה</li>
<li>אחרמה למה [ו]קף עלי אלכתאב תם ידכר אגתמאע אהל</li>
<li>דמשק וצלאתהם עלינא ראש ישיבה [וכתבהם] מחצר שהד</li>
<li>פיה אול יום ת רגל והם עלי אלאשהאד פיה [ואמא] לילתנא הדה</li>
<li>אעאדהא אללה עליך אעואם כתרה וזכאך לבנין ביתו</li>
<li>וכשם שעשו נסים לאבותנו בימים האלו כן יעשה לנו</li>
<li>כאנת לילה לם ישאהד אחסן מנהא אגתמע פי אלמגלס</li>
<li>נחו ת רגל ופי אלקאעה אכתר מנהם ולם יבקא</li>
<li>רבאן ולא קרא אלא וחצרו פכאן שי חסן לם ירא</li>
<li>מתלה ולעל אחצר ל שמעה צבחי ופוק קק שמעה</li>
<li>ונחו ל מנארה ועשרין בקנדלה ואצת אלדניא וחצרו</li>
<li>אלגוים וקרית אלמגלה פי נחו ל מצחף קראת חסנה</li>
<li>ולם יחצר אחד פי כניסה אלעראקין וכאן פי אלשאמין נחו עשרין וענד אלפאסי דון</li>
</ol>
<p>עשרה</p>
<ol>
<li>וימכן כאן חאצר קק קרא כל גליל פיהם ופסקו מעלמין (!)</li>
<li>אלקראין באלנאס ופרחו אלנאס באתלאף אלכלמה וחצור</li>
<li>אלטאיפתין מעא וצלית עלי אלטאיפתין גמיעא וכרגו אלנאס</li>
<li>שמחים ואגמעו אלנאס //עלי// אן לם ירא מתל הדא אלפורים</li>
</ol>
                    
                        <h3>(right margin)</h3>
                    
                        <p>מן איאם</p>
<p>בן אלקזאז וכאן</p>
<p>תקול בפה אחד</p>
<p>ברוך ייי אלדי</p>
<p>גמע כלמה אלטאיפתין</p>
<p>עלי ידיך ופי מגלסך</p>
<p>ופרח אלנאס עטים</p>
<p>וקד וצלת כתב</p>
<p>מן אלדמשקין אלסאעה</p>
<p>עדה באלהנא לנא</p>
<p>באלמתיבה</p>
<p>ונכתץ אטיב</p>
<p>אלסלאם ודכרת</p>
<p>אן כתאבי לם</p>
<p>יצל אלי יקירנו רבנא</p>
<p>נט רח ולולא שגלי</p>
<p>במכאתבה אלדמשקין</p>
<p>לקדמת אלכתאב</p>
<p>אליה וכתאבי יצל</p>
<p>אליה בעד הדא</p>
<p>כמא יגב לכבודו</p>
<p>ועלקת עלי עגלה</p>
<p>ושלומך</p>
<p>ירב</p>
<p>ישע יקרב</p>
                    
                </div>
            
                <div data-canvas="https://figgy.princeton.edu/concern/scanned_resources/d0d2470a-5951-4c41-82cf-143558f46483/manifest/canvas/a59a2fc6-321b-45e8-9ac3-f01543e9be39">
                    
                    
                    
                        <h3> verso</h3>
                    
                        <ol>
<li>لولدي العزيز علي ابي البركات بن روح                       من والدته يصل الفسطاط </li>
<li>اطال الله بقاه وادام عزه وتاييده ونعماه                                ان شاء الله   </li>
</ol>
                    
                </div>
            
        </section>
    </body>
</html>
