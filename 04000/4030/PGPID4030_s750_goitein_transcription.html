
<html>
    <head>
        <title>Transcription of Letter: CUL Or.1081 J5</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1081 J5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01081-J-00005/canvas/1">
                    
                    
                    
                        <ol>
<li>בה</li>
<li>אללה הו אלעאלם אן קלבי מתאלם למא אסמע</li>
<li>ען מרץ עיניך פהו אלשאהד לו אמכנני</li>
<li>אלחצור אליך לאנצר אחואל עיניך לכנת אפעל</li>
<li>אלא אן הו אלעאלם קדר מא נחן פיה מן כל</li>
<li>גהה לא ימכן שרחהא מן אחואל אלזמאן</li>
<li>ועדאואת אהל אלצנאעה אעני אלטב</li>
<li>בעד אני כנת פי קליוב מסתריח קצדוני</li>
<li>. . . . . . .]כאן פי מצר חצל בדלך</li>
<li>. . . . . . .]עלי מן עדאוה אלאטבא כאנהם</li>
<li>לם ישתהו אנה יתזייד מעהם ואלמקצוד</li>
<li>מן אנעאם אבנת אלעם רחם אללה אלסלף</li>
<li>ויבקי אלכלף פי //אן// תתגה פי אלחצור לעל</li>
<li>תפוזוא מן כל מחדור פאללה יכפינא</li>
<li>פיכם מא תחאדרוה מן כל מכרוה</li>
<li>פסת אלעלם פי סתה אשהר חאמל</li>
</ol>
                    
                        <h3>Right margin, straight line at 90 degrees to main text.</h3>
                    
                        <ol>
<li>וסאלנאהא אן תדכל תלד ענדכ[ם ומוצל]ה מעה //יא// פציצה נפקה וארדב דקיק</li>
<li>. . . . . . . . . . . . . . . . . . . . . . . . .]אבת אלקבול לדלך וגם זו לטוב[ה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01081-J-00005/canvas/2">
                    
                    
                    
                        <h3>Verso.</h3>
                    
                        <ol>
<li>פאן ראיתי מן אלמצלחה אלחצור אליהא</li>
<li>תחצרי ולאדתהא ותבצרי מא יכון</li>
<li>מן אלאכבאר ואן אנצלחת אלבלד וקצדתי</li>
<li>אלעודה אליהא פנחן מא נמנעך פאללה</li>
<li>ית שמ יעלם קדר שוקי אליך ותאספי</li>
<li>עליך ואלי [גמי]ע אלאהל ואלאולאד בגאר</li>
<li>. . . . . . . . . .] עמתי מוסי אצלח אללה חאלה</li>
<li>. . . . . .] נעה ויבלגה אמאלה פהו מא</li>
<li>יכאלף פי אלספר פלעל ינאל בדלך אלטפר</li>
<li>פהו ית שמ יסאמח מן קד כפר ואנא</li>
<li>מן יואכדה ולדה כמא גרי פי מקאם אלואלד</li>
<li>וסת אלעלם אבנתך תקבל ידיך ורגליך ותסאל</li>
<li>אללה ותסאלך פי אלחצור ענדהא לאן אלעגוז</li>
<li>אלתהאת ענהא בעדם בנתהא פאללה תע</li>
<li>לא גבנך ולא יגבן אולאדך ויטיל עמרך</li>
<li>ועמר אלשיך מוסי ואלשיך יוסף ואלולד אלעזיז עלי</li>
<li>ועמר אלשיך נסים יחייכם אללה גמיע</li>
</ol>
                    
                        <h3>Right margin, straight line at 90 degrees to main text.</h3>
                    
                        <ol>
<li>וקד סיירת לך מע מוצלהא [. . . . .]תין כולאני נסכה גריבה ללפצלא ואשיאפה</li>
<li>. . . . . . . . . . . . . . . . . . . . . . . . . . . . . . . .] מכברה צאפיה ען לינהם (או: לונהם)</li>
</ol>
                    
                </div>
            
        </section>
    </body>
</html>
