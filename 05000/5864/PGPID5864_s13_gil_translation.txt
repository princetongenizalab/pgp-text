recto

(2−1) .... מסר אותו לאברהם בן האלכסנדרוני .... להקל על לבך .... הלוא אני יודע שעיסוקיך רבים, ועכשיו
 
רק המצוקה גרמה שאטריד אותך בעניין זה. את ה'עבאדאני' אבקש שתקבל אותו בשבילי ותמכור אותו בשבילי, כפי שיעניק אלוהים, היכן שייטב בעיניך,
אם באלכסנדריה ואם בפסטאט, ותקנה לי בתמורתו בפסטאט מה שייטב בעיניך, פלפל או לכה או
עץ אודם או קינמון או ניל או נשדור, או מה שייטב בעיניך, ותעמיס לי זאת באונייה הראשונה, ברצון האל. ואיני צריך ללחוץ עליך
יותר מזה; חי אלוהים אחי, אני מתבייש ממך מאוד, ואולם המצוקה אילצה אותי לזאת. שלח לי מכתב
עם נושא המכתבים, אקווה שהוא כבר בדרך אלי, (כתוב) איך הגיעה האונייה ואיך נמכר השמן .... ומה מחירו. אשר לאוניות
המגיעות, אין צורך שאזכיר לך. הגיעו אליך 'קארב'ים שהיו בראס תיני; בהתחלה מיהר אלעכי, באחד
מהם, והוא ה'קארב' של אלספאטי, ופיגר אחרי האוניות ונקלע לג'רבה והתנפלו עליו בני זנאתה, ועבר עליהם, אחי,
דבר שתקצר היריעה מלפרטו, אלא מכיוון שהיתה האחרית לטובה. אין מאמינים ליחיד על מה שעבר עליו. והגיע הפקיד
והוא אסיר תודה עד מאוד, אלוהים ייטיב שכרך וירבה לנו את גמולך; ההפלגות האחרות, שנצפו במניה,
מקצתן הגיעו ומקצתן נכנסו לאטראבלס; אלה שהגיעו אלינו, חי אלוהים, אחי, חתכו את הפשתים ....
והוציאו עליהם האנשים. אחי, אבו סעיד אחיך, ייתן לו אלוהים שלום, הוא אצלנו .... אחי 

recto, right margin
.... ואני, חי אלוהים, אין ביכולתי .... ביום אחד אנו פוחדים כמו בה' ימים, ובלבי בגלל זאת אש בוערת ; ואני רואה בכל יום את הפקיד, ושולח אותו שילך ויעזור לו. שאר האוניות שהיו ....
verso

(2−1) .... באו אלינו, הן בלאד'קיה. אני לא כתבתי כלום ...., ואני בוטח באלוהים ובך; אל תפסיק לכתוב לי, על מצבך ועל שלומך ועל בריאותך
 
.... (אני שולח לך), מכובדי, את מיטב (דרישות השלום). הבנים בריאים, לא חסר להם דבר חוץ מהשגחה.
.... לאדוני ורבי אביך, ייתן לו אלוהים חיים, מיטב דרישות השלום, ואני, החניך שלך, מוסא, שולח לך את מיטב דרישות השלום, ומסור בשמי לאדוני ררבי
אביך, את מיטב דרישות השלום .... ולאדוני אבו אברהים (דרישות שלום) ולאדוני .... 
