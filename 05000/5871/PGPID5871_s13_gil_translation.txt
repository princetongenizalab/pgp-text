recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק 
ממך כל רע ברחמיו, מאלאסכריה, בג' בסיון, יודיעך אלוהים את ברכתו
ויחתום אותו עלינו ועליך במיטב חותמו ויחדש עליכם את המועד הזה
שנים רבות (מחוק: ויודיענו) ויקבץ אותנו ואתכם בבניין קודשו; שלומי טוב ואני בריא, אבל מתגעגע
אליכם ; יקרב אלוהים את פגישתי עמכם, בחסדו ובטובו. כתבתי לכם מכתבים לפני כן באוניות,
ובהם פירוט הטעינה, אקווה שהגיעו אליכם וכי קראתם אותם. איני יכול כלל לתאר לכם, רבותי,
את הסבל ואת עוגמת הנפש שעברו עלי בשנה זו, אבקש מאלוהים שיושיע ברחמיו,
וכי ימציא לנו חילופין על מה שסבלנו בשנה זו, לטובה ברצון האל. הודעתיכם לפני כן
שאני עולה לבוציר בא' במרחשון, והשגתי לכם כ"ח משואי פשתים 'בוצירי' שלמים ;
ולחשבון הפרטי של דודי, אחי אמי, ברהון, ייתן לו אלוהים שלום, ג' משואר פשתים משובחים ולחשבוני הפרטי י' משואי פשתים;
וב'עלאוה' נשדור ק''ק וחמישים מנים, מהם שלכם ק"נ מנים, ולחשבוני הפרטי ק' מנים, ואשר של
(השותפות) ביני וביניכם, במשאוי, קנטאר פלפל חבשי, כ"ה מנים אטד, קנטאר לבונה, ג' רטלים לכה
ז' דינרים פחות קיראט. מהם של אדוני הכוהן, שני דינרים וחצי מהתמורה .... בעד שני הסודרים
של דודי, אחי אמי, והנותר (בשותפות) ביני וביניכם ותמורתו ד' וחצי פחות קיראט ; ועוד (בשותפות) ביני וביניכם שני רבעי
משואים צמר שמור בשבילי (?); יכתוב אלוהים הכול לשלום ברחמיו. ואיני יכול
לתאר לכם את המצוקה שפקדה אותי ביומיים אלה, והיא שהיו לנו באוניית שקאבה(?)
צ"ו משואים, שלי ושל ברהון בן צאלח נ"ע, והוציאו לשוק ג' שלכם וו' שלו, וחדרו מים דרך בד האריזה שלהם,
ופרשו אותם, רבותי אבו יחיא, ייתן לו אלוהים שלום, ורוח(?). ולא היו – הריני מודיע לכם – בעת המכירה, לא
מקולקלות ולא רטובות; כיוצא בזה גם האונייה של בן עיסון, שהיו לכם בה י"ג משואים, 
וגנבו לכם ברשיד ד' משואים ונותרו לכם ט', והוציאו לכם הצוללנים ח' לאלאסכריה,
ונשאר לכם אחד, אלוהים ייתן לכם חילופין על זאת(?); הצטערתי על זאת עד מאוד; ומה שאתה כותבים
על עבד אלרחמן הצורף בעניין המשי והפנינים הקטנות ששלחתם אליו, אודיעכם
שאשלם לו מה שתבע ממני; כבר שוחחתי אתו בכל יום על עניינכם, וקרה
שאבדו לכם הפנינים הקטנות באש באלאסאחבה(?) והיתה הזנחה בהתחשבנות שלו עמכם. 
ומה שנותר לכם, הלכה והפלפל .... למוסא; והיו לכם לכה ופלפל בבתיהם
הרבה, ואילו היתה הקנייה מהם, היה עדיף, ויותר בזול; אלא שעבר על הבריות
.... הסיע את סירת הנילוס וכשחזר נודע לו על בואם והחזירם לעצמו, ואמר לי
שהמשי שלהם נותר עד עכשיו, וכי לא נמכר ממנו כלום; אני אשתדל. ונגיע בשבילך ....

 
recto, top margin
.... הוצאתי אותם בתנאי שיחזרו אתו; העמיסו אותו בתחתית המטען. ומי שהעמיס לפני: בן האלכסנדרוני, והרטיבו (את סחורתו) המים, מפני שהשתחרר קשר של חבילה; ואבדו הפנינים הקטנות ולקח אחד ממי שהיו 
verso

.... אלסרקוסי, שבא כוחו הוא יוסף בן כוסלה, ד' משואים, שכירות ג' ושליש, קיבל מחצית דמי ההובלה
והשוחד; מהם שני משואים, של ברהון בן צאלח, משואי של נהוראי ומשאוי (מחוק: לחשבונך הפרטי) לחשבוני הפרטי; ועוד בו ג' משואים
.... קיבל את מחצית דמי ההובלה והשוחד; (מחוק: מהם משאוי לחשבון הפרטי של ברהון בן מוסא ....
…. ברהון בן אסחק ושני משואים שלכם) והעמסתי עם יוסף בן כוסלה ג' משואים, מהם משאוי
לחשבוני הפרטי, ומשאוי של ברהון בן מוסא לחשבונו הפרטי, ומשאוי שלכם; שכירות ד' ושליש. קיבל מחצית
דמי ההובלה והשוחד .... הוסיף אותם בא כוחו .... חוץ ממני, ג' משואים, מהם ב' שלכם ומשאוי לחשבוני הפרטי,
השכירות ד', קיבל מחצית דמי ההובלה והשוחד. ה'קארב' של בן אלמנג'י : ד' משואים, מהם משאוי לחשבוני הפרטי ומשאוי
של נהוראי ושני משואים של בזהון ויוסף ; ועמו ג' משואים, מהם משאוי של נהוראי ושני משואים שלכם.
ה'קארב' של אללכי, ו' משואים, מהם ד' משואים לחשבונכם הפרטי, משאוי של ברהון בן מוסא ומשאוי לחשבוני הפרטי; שכירות
ד' ושליש, קיבל מחצית דמי ההובלה והשוחד ; ועמו ג' משואים של נהוראי, שכירות ד' ושליש; קיבל מחצית דמי ההובלה
והשוחד, אלגזאל : ו' משואים, מהם ד' שלכם, ומשאוי לחשבוני הפרטי ומשאוי של ברהון בן צאלח; שכירות ד' וחצי;
קיבל את כל דמי ההובלה, ט' דינרים; ועמו של נהוראי: 'עלאוה', שכירות ג' דינרים, קיבל שני דינרים ושני קיראטים,
נותר לזכותו דינר פחות שני קיראטים. אוניית אלסראג': משאוי של ברהון בן אסחק ונהוראי; שכירות, ג' ושליש; קיבל את מחצית
דמי ההובלה והשוחד, יסר אלעתאל: משאוי כדים של נהוראי בשלמות: דינר וחצי ורבע, קיבל דינר
(השכירות ....) וחצי ורבע; ועמו ג' משואים; השכירות ד' ושני שלישים; קיבל את מחצית דמי ההובלה והשוחד ומאלה
.... משואים ; משאוי (שכתוב עליו): של נהוראי בן נסים .... ומהם שני משואים לחשבון הפרטי של אדוני ברהון
בן אסחק, יעזור לו אלוהים, אללכי: י"ח משואי פשתים, מהם של שותפות נהוראי ו' משואים ; לחשבון הפרטי של ברהון
בן אסחק, ה' משואים; של ברהון בן צאלח, ג'; של מרדוך, לחשבון הפרטי, שני משואים; משאוי של יוסף בן שמחה,
ומשאוי של אסחק בן יעקב ונהוראי בן נסים; סך הכול : י"ח משואים; שכירות, ד' ושני שלישים; קיבל את מחצית דמי ההובלה
והשוחד, עם אללכי ו' משואי צמר, מהם המחצית .... של נהוראי ושלי ושלכם,
והמחצית לחיים בן קיומא ומרדוך בן דאוד אלצירפי בשלמות; (השכירות י"ח) דינר, קיבל ט' דינרים, ונותרו לזכותו
ט' דינרים. עם בן אללכי אלאספאקצי: כריכה של נהוראי, ובה י"ז אדרות ואדרת שלי .... 
ועמו כריכה קטנה, ולהלן פירוט מה שבתוכה : שני מנים יין ישן, בגד עתאבי 'מצלע' ... בגד 'דביקי'
מוזהב, וצניף 'דביקי' ושני צניפים 'מני' ושני צעיפים ו .... 'סקלאטון' של יוסף בן מוסא, ועמו 
.... של נסים בן אסחק, אדרת .... ועם בן אחותו של מוסא אלאספאקצי, ג' .... מי לימון
.... ואדוני, נשטף לי המשאוי של בן עטיה על החוף .... חוסר תשומת לב,
הוא יודע זאת, ועכשיו אני מבקש כי תואילו לעשות עמי השנה, על פי מנהגיכם, לסייע בעמלי בשנה זו, כי הלוא אני, אלוהים הוא היודע, עמלתי עמל עצום, ושלחתי
 
י"ז משואי פשתים .... ה'עלאוה', והתמורה בעד ז' משואי התבלינים; לא יעכבו ממנה אפילו דרהם;
וכי תלוו לי על חשבון הסחורה, ככל שתוכלו, שיהיה בכל שיירה, אבל תמכרו, ואל תיתפסו 
לדאגות, ובשם אלוהים השבעתיכם, אם קשה לכם משהו, אל תעשוהו, ותמכרו כפי שיעניק אלוהים
כי אני איני רוצה להכביד עליכם ולא אחלוק עליכם ב.... 
