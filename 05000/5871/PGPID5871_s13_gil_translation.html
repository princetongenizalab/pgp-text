
<html>
    <head>
        <title>Hebrew Translation of Letter: T-S 12.545</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.545</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00545/canvas/2">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק&nbsp;</li>
<li>ממך כל רע ברחמיו, מאלאסכריה, בג' בסיון, יודיעך אלוהים את ברכתו</li>
<li>ויחתום אותו עלינו ועליך במיטב חותמו ויחדש עליכם את המועד הזה</li>
<li>שנים רבות (מחוק: ויודיענו) ויקבץ אותנו ואתכם בבניין קודשו; שלומי טוב ואני בריא, אבל מתגעגע</li>
<li>אליכם ; יקרב אלוהים את פגישתי עמכם, בחסדו ובטובו. כתבתי לכם מכתבים לפני כן באוניות,</li>
<li>ובהם פירוט הטעינה, אקווה שהגיעו אליכם וכי קראתם אותם. איני יכול כלל לתאר לכם, רבותי,</li>
<li>את הסבל ואת עוגמת הנפש שעברו עלי בשנה זו, אבקש מאלוהים שיושיע ברחמיו,</li>
<li>וכי ימציא לנו חילופין על מה שסבלנו בשנה זו, לטובה ברצון האל. הודעתיכם לפני כן</li>
<li>שאני עולה לבוציר בא' במרחשון, והשגתי לכם כ"ח משואי פשתים 'בוצירי' שלמים ;</li>
<li>ולחשבון הפרטי של דודי, אחי אמי, ברהון, ייתן לו אלוהים שלום, ג' משואר פשתים משובחים ולחשבוני הפרטי י' משואי פשתים;</li>
<li>וב'עלאוה' נשדור ק''ק וחמישים מנים, מהם שלכם ק"נ מנים, ולחשבוני הפרטי ק' מנים, ואשר של</li>
<li>(השותפות) ביני וביניכם, במשאוי, קנטאר פלפל חבשי, כ"ה מנים אטד, קנטאר לבונה, ג' רטלים לכה</li>
<li>ז' דינרים פחות קיראט. מהם של אדוני הכוהן, שני דינרים וחצי מהתמורה .... בעד שני הסודרים</li>
<li>של דודי, אחי אמי, והנותר (בשותפות) ביני וביניכם ותמורתו ד' וחצי פחות קיראט ; ועוד (בשותפות) ביני וביניכם שני רבעי</li>
<li>משואים צמר שמור בשבילי (?); יכתוב אלוהים הכול לשלום ברחמיו. ואיני יכול</li>
<li>לתאר לכם את המצוקה שפקדה אותי ביומיים אלה, והיא שהיו לנו באוניית שקאבה(?)</li>
<li>צ"ו משואים, שלי ושל ברהון בן צאלח נ"ע, והוציאו לשוק ג' שלכם וו' שלו, וחדרו מים דרך בד האריזה שלהם,</li>
<li>ופרשו אותם, רבותי אבו יחיא, ייתן לו אלוהים שלום, ורוח(?). ולא היו &ndash; הריני מודיע לכם &ndash; בעת המכירה, לא</li>
<li>מקולקלות ולא רטובות; כיוצא בזה גם האונייה של בן עיסון, שהיו לכם בה י"ג משואים,&nbsp;</li>
<li>וגנבו לכם ברשיד ד' משואים ונותרו לכם ט', והוציאו לכם הצוללנים ח' לאלאסכריה,</li>
<li>ונשאר לכם אחד, אלוהים ייתן לכם חילופין על זאת(?); הצטערתי על זאת עד מאוד; ומה שאתה כותבים</li>
<li>על עבד אלרחמן הצורף בעניין המשי והפנינים הקטנות ששלחתם אליו, אודיעכם</li>
<li>שאשלם לו מה שתבע ממני; כבר שוחחתי אתו בכל יום על עניינכם, וקרה</li>
<li>שאבדו לכם הפנינים הקטנות באש באלאסאחבה(?) והיתה הזנחה בהתחשבנות שלו עמכם.&nbsp;</li>
<li>ומה שנותר לכם, הלכה והפלפל .... למוסא; והיו לכם לכה ופלפל בבתיהם</li>
<li>הרבה, ואילו היתה הקנייה מהם, היה עדיף, ויותר בזול; אלא שעבר על הבריות</li>
<li>.... הסיע את סירת הנילוס וכשחזר נודע לו על בואם והחזירם לעצמו, ואמר לי</li>
<li>שהמשי שלהם נותר עד עכשיו, וכי לא נמכר ממנו כלום; אני אשתדל. ונגיע בשבילך ....</li>
</ol>
<p>&nbsp;</p>
                    
                        <h3>recto, top margin</h3>
                    
                        <p>.... הוצאתי אותם בתנאי שיחזרו אתו; העמיסו אותו בתחתית המטען. ומי שהעמיס לפני: בן האלכסנדרוני, והרטיבו (את סחורתו) המים, מפני שהשתחרר קשר של חבילה; ואבדו הפנינים הקטנות ולקח אחד ממי שהיו </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00545/canvas/1">
                    
                    
                    
                        <h3>verso</h3>
                    
                        <ol>
<li>.... אלסרקוסי, שבא כוחו הוא יוסף בן כוסלה, ד' משואים, שכירות ג' ושליש, קיבל מחצית דמי ההובלה</li>
<li>והשוחד; מהם שני משואים, של ברהון בן צאלח, משואי של נהוראי ומשאוי (מחוק: לחשבונך הפרטי) לחשבוני הפרטי; ועוד בו ג' משואים</li>
<li>.... קיבל את מחצית דמי ההובלה והשוחד; (מחוק: מהם משאוי לחשבון הפרטי של ברהון בן מוסא ....</li>
<li>…. ברהון בן אסחק ושני משואים שלכם) והעמסתי עם יוסף בן כוסלה ג' משואים, מהם משאוי</li>
<li>לחשבוני הפרטי, ומשאוי של ברהון בן מוסא לחשבונו הפרטי, ומשאוי שלכם; שכירות ד' ושליש. קיבל מחצית</li>
<li>דמי ההובלה והשוחד .... הוסיף אותם בא כוחו .... חוץ ממני, ג' משואים, מהם ב' שלכם ומשאוי לחשבוני הפרטי,</li>
<li>השכירות ד', קיבל מחצית דמי ההובלה והשוחד. ה'קארב' של בן אלמנג'י : ד' משואים, מהם משאוי לחשבוני הפרטי ומשאוי</li>
<li>של נהוראי ושני משואים של בזהון ויוסף ; ועמו ג' משואים, מהם משאוי של נהוראי ושני משואים שלכם.</li>
<li>ה'קארב' של אללכי, ו' משואים, מהם ד' משואים לחשבונכם הפרטי, משאוי של ברהון בן מוסא ומשאוי לחשבוני הפרטי; שכירות</li>
<li>ד' ושליש, קיבל מחצית דמי ההובלה והשוחד ; ועמו ג' משואים של נהוראי, שכירות ד' ושליש; קיבל מחצית דמי ההובלה</li>
<li>והשוחד, אלגזאל : ו' משואים, מהם ד' שלכם, ומשאוי לחשבוני הפרטי ומשאוי של ברהון בן צאלח; שכירות ד' וחצי;</li>
<li>קיבל את כל דמי ההובלה, ט' דינרים; ועמו של נהוראי: 'עלאוה', שכירות ג' דינרים, קיבל שני דינרים ושני קיראטים,</li>
<li>נותר לזכותו דינר פחות שני קיראטים. אוניית אלסראג': משאוי של ברהון בן אסחק ונהוראי; שכירות, ג' ושליש; קיבל את מחצית</li>
<li>דמי ההובלה והשוחד, יסר אלעתאל: משאוי כדים של נהוראי בשלמות: דינר וחצי ורבע, קיבל דינר</li>
<li>(השכירות ....) וחצי ורבע; ועמו ג' משואים; השכירות ד' ושני שלישים; קיבל את מחצית דמי ההובלה והשוחד ומאלה</li>
<li>.... משואים ; משאוי (שכתוב עליו): של נהוראי בן נסים .... ומהם שני משואים לחשבון הפרטי של אדוני ברהון</li>
<li>בן אסחק, יעזור לו אלוהים, אללכי: י"ח משואי פשתים, מהם של שותפות נהוראי ו' משואים ; לחשבון הפרטי של ברהון</li>
<li>בן אסחק, ה' משואים; של ברהון בן צאלח, ג'; של מרדוך, לחשבון הפרטי, שני משואים; משאוי של יוסף בן שמחה,</li>
<li>ומשאוי של אסחק בן יעקב ונהוראי בן נסים; סך הכול : י"ח משואים; שכירות, ד' ושני שלישים; קיבל את מחצית דמי ההובלה</li>
<li>והשוחד, עם אללכי ו' משואי צמר, מהם המחצית .... של נהוראי ושלי ושלכם,</li>
<li>והמחצית לחיים בן קיומא ומרדוך בן דאוד אלצירפי בשלמות; (השכירות י"ח) דינר, קיבל ט' דינרים, ונותרו לזכותו</li>
<li>ט' דינרים. עם בן אללכי אלאספאקצי: כריכה של נהוראי, ובה י"ז אדרות ואדרת שלי .... </li>
<li>ועמו כריכה קטנה, ולהלן פירוט מה שבתוכה : שני מנים יין ישן, בגד עתאבי 'מצלע' ... בגד 'דביקי'</li>
<li>מוזהב, וצניף 'דביקי' ושני צניפים 'מני' ושני צעיפים ו .... 'סקלאטון' של יוסף בן מוסא, ועמו </li>
<li>.... של נסים בן אסחק, אדרת .... ועם בן אחותו של מוסא אלאספאקצי, ג' .... מי לימון</li>
<li>.... ואדוני, נשטף לי המשאוי של בן עטיה על החוף .... חוסר תשומת לב,</li>
<li>הוא יודע זאת, ועכשיו אני מבקש כי תואילו לעשות עמי השנה, על פי מנהגיכם, לסייע בעמלי בשנה זו, כי הלוא אני, אלוהים הוא היודע, עמלתי עמל עצום, ושלחתי</li>
<li> </li>
<li>י"ז משואי פשתים .... ה'עלאוה', והתמורה בעד ז' משואי התבלינים; לא יעכבו ממנה אפילו דרהם;</li>
<li>וכי תלוו לי על חשבון הסחורה, ככל שתוכלו, שיהיה בכל שיירה, אבל תמכרו, ואל תיתפסו </li>
<li>לדאגות, ובשם אלוהים השבעתיכם, אם קשה לכם משהו, אל תעשוהו, ותמכרו כפי שיעניק אלוהים</li>
<li>כי אני איני רוצה להכביד עליכם ולא אחלוק עליכם ב.... </li>
</ol>
                    
                </div>
            
        </section>
    </body>
</html>
