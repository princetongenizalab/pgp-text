
<html>
    <head>
        <title>Transcription of Legal document: ENA 2559.12</title>
    </head>
    <body style="max-width: 860px; margin: auto">
        <h1>Transcription of Legal document: ENA 2559.12</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5262/iiif/canvas/1/">
                    
                    
                    
                        <h3>Recto</h3>
                    
                        <ol>
<li>כאן בתאריך אלסאבע עשר מן שהר [אדר] שני שנת</li>
<li>אלפא וחמש מאיה ותשעין ושבע שנין לשטרות במצר</li>
<li>חצרו אלכאדאם אלדי יגבו אלגואל במצר והם הבה אבן</li>
<li>אבו אלפרג אלמערוף באבן דניאל כאדם כניסה אלעראקין</li>
<li>היג ואבו אלפצ'ל אבן אבו אלנגם אלפרנס אללוי תם חצר</li>
<li>בחצורהם יחיה אבו מסעוד אלשאמי וטלבו מנה פי</li>
<li>מעני(?)] גאליתה ודכר אנה מ[צא] פי תגר אלאסכנדריה</li>
<li>ואכד מנה דינאר דהב פלמא מסך פי מצר אדעא</li>
<li>אנה וזן דינאר פי אסכנדריה פבקצו (=פקבצו) מנה אלחשאר</li>
<li>בקיה גאליתה שאמי והי מן אלנקרה עשרה דראהם ונצף</li>
<li>באלגמלה וקבצהא מנה בחצורנא והם יטלבו מנה</li>
<li>כתאב מן מושב בית דין שלאדונינו מרינו ורבינו</li>
<li>חיים הדין המופלא החכם המעולה האל יהיה בעזרו</li>
<li>אנה קד וזן פי תגר אלאסכנדריה דינאר עין חתי</li>
<li>ירפעו ענה אלטלב בחצור וצול חתי יעתדו לה בה</li>
<li>פי אלקלעה הדה מא גרי פי אלתאריך אלמדכור אעלאה</li>
<li>וכדלך שהדנא עלי אלחשאר אלמדכורין בקבץ אלפצה</li>
<li>שמואל המלמד בר טהור נע</li>
<li>יערף באבן אלשמאע</li>
<li>שלמה(?) בר נתנאל המלמד</li>
<li>הלוי נע</li>
<li>אלמערוף באבן אל[מוצ]לי(?)</li>
</ol>
                    
                </div>
            
        </section>
    </body>
</html>
