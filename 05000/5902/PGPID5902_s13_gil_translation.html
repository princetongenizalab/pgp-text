
<html>
    <head>
        <title>Hebrew Translation of Letter: T-S 13J26.9</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J26.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00026-00009/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני וראשי, יתן לך אלהים אריכות ימים ויתמיד את שלומך ואת אושרך, מקירואן, בי'</li>
<li>בחודש אלול שנת מ"ד, כאשר שלומי טוב בגופי; תודה לאל לבדו, אחרי שקדמו לזה</li>
<li>ממני כמה מכתבים. הודעתיך .... ובמה שנשאר לך. אחר כך הגיע עכשיו</li>
<li>מכתבך עם נושא המכתבים ותאריכו ימים אחדים לפני סוף סיון, וקראתי בו ידיעות על שלומך,</li>
<li>יתמיד לך אותו אלוהים. כתבת שהבריות איחרו השנה לנסוע; כיוצא בזה כאן,</li>
<li>עד לרגע זה לא ניגש איש להעמיס. כתבת על עליית מחירי הסחורות שמן המגרב; כיוצא בזה הסחורה מן</li>
<li>המזרח התייקרה כאן, חוץ מהפשתים, כי הן רבות. ואילו הסוכר היום באלף דרהמים</li>
<li>הקנטאר, הנשדור דינר ושמינית המן; עץ האודם נ' דינר ; הלכה מ' דינר ; הניל המשובח בצמצום, חסר ;</li>
<li>הפלפל ק"ל ; מיץ פירות, תת"ק. כתבת שאני משהה את הפשתים הנותרות שלך; אני נשבע באבי, לו</li>
<li>יכולתי למוכרן בשבילך במיטב המכירה הייתי שמח בזאת. אשר נשארו לך, אדוני, בקירואן </li>
<li>הם שני משואים ויריעות, ובסוסה י"ב יריעות; שאר כ"ה הנשואים מכרתים במחירים שונים, </li>
<li>מה' דינרים עד ד' ושליש לפחות. לפני כן הגיעו מכתביך שבהם אתה כותב שלא נקנה לך סחורה ;</li>
<li>על כן אני מחזיק את שלך במזומנים, רובם טובים. הייתי מקווה שיתחילו הבריות להעמיס ואמצא תחבולה לשולחם</li>
<li>עם ראשוני האנשים, אבל הבריות השתהו מפעם לפעם עד אשר אזל הזמן מבין ידיהם. אני אשתדל,</li>
<li>הלוואי שאצליח במשהו. כתבת שאקנה שמן וסבון לסחור בהם, אבל אני מתנצל,</li>
<li>השנה ביקשתי כל דרך לשלוח לך, אבל אין הדבר אפשרי אלא אם מישהו נוסע לעיר מסוימת ומעמיס</li>
<li>מעיר לעיר. ועליך לדעת שבזמן הזה אין בנמצא סוחר מאנשינו, ואם אשלח עם אנשים</li>
<li>גויים מכאן לעיר אחרת, הם פונים ממנה לנסוע לעיר אחרת ואיננו מכירים אותם; והזמן בלתי נסבל,</li>
<li>ואלוהים יודע אם ימצאו אונייה או יישארו למשך החורף, או ישנו את דעתם וייסעו לעיר שאינה רצויה לנו,</li>
<li>ותישחת סחורתך. אני נשבע באבי, אין מצליחים לגבות (את הכסף) ב'סוק אלכתאנין' בזמן הזה אלא לאחר כמה חודשים,</li>
<li>והם מתנכלים למוסלמים, לא כל שכן ליהודים. את המשי גלגלתי בו ללא גבול,</li>
<li>ו(הכסף) נתקבל 'וטמנתיו בארץ'; חדשים; אמיר אותו בדרך אחרת; עכשיו אין מובילים, והחודש</li>
<li>אין מובילים וגם כי 'מחוץ'. ואף על פי כן סבורני כי מוטב שתאשים אותי כשרכושך קיים משתאשים</li>
<li>אותי כשרכושך אבד; הנמצא רואה מה שאין הנעדר רואה. כתבת על משלוח הנשדור; אלוהים יעזור ויגיע</li>
<li>ותיפטר מאדם קשה. כתבת על תשומת לבך ועל חסדיך, ייתן לך אלוהים שכר טוב ויזמן לך את מיטב</li>
<li>הנסיבות. כתבת על המשלוח של מה שנשאר לכם מן השותפות, יכתוב אלוהים את שלומכם ויגן עליכם</li>
<li>כולכם. כתבת על קניית בגדים, ואני אקנה אותם, בחורף, ברצון האל, ואשווק אותם כנדרש. </li>
<li>קבל נא ממני את מיטב דרישות השלום, ולאדוני אבו יחיא נהוראי מיטב דרישות השלום ולאדוני הכוהן אבו הרון מיטב</li>
<li>דרישות השלום; אני אשתדל להביא את 'הקונה' אל ביתו, כפי שכתבת. ודע שאדוני אבו סעיד </li>
<li>בירבי משה ז"ל ואדוני אבו אלבשר סלימאן בירבי פרח ז"ל היו בסוסה מחודש</li>
<li>סיון ושם מכרו ושם קיבלו את המגיע להם, ואילו אני בקירואן מאז חודש שבט עד עכשיו, מסובך</li>
<li>עם סוחרי הפשתים בגבייה מהם. זאת לידיעתך, ותדע מה הסיבה שיש מי ששולח ויש</li>
<li>מי שאינו שולח. ועוד : סובבתי אצל הסוחרים הגויים כאן והטרדתי את מי שאני מכיר</li>
<li>ואת מי שאיני מכיר, למצוא מישהו שיוביל בשבילי לבדי, אבל הם התנערו מזה. ואף בפחות מזה די לך,</li>
<li>אקווה לטוב בעניין זה. ועקב שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00026-00009/canvas/2">
                    
                    
                    
                        <h3>verso</h3>
                    
                        <ol>
<li>השתהה מכתב זה עד לימים אחרים לפני סוף החודש, נודע לי ששני 'קארבים' ניגשו להעמיס במהדייה,</li>
<li>אבל בשום אופן לא יכולתי (לשלוח), אני נשבע לך במה שאני מאמין בו, כי 'מיחוץ תשכל חרב'. נותרו רק ימים עד ה'צליב' וה'קרבים' אינם מוגנים;</li>
<li>לא נתן לי לבי לצאת, אגיע אל המון רמאויות, בעוד אויב עצום נמצא בים. נשבע אני באבי: </li>
<li>חלשה דעתי בגלל סחורתך וסחורת הזולת כי הפכו לי למלכודת; אלוהים יתעלה יגן עליכם בחסדו. </li>
<li>ותייצג אותי בטובך אצל האדון אבו זכרי אלחנן. ועקב שלום. אני אפילו – נשבע אני באבי – סובבתי אצל כל</li>
<li>המוביל משהו, אך לא מצאתי בשום פנים ואופן; אני נשבע במה שאני מאמין בו, לא חסכתי מאמצים; ואקווה לטוב. </li>
</ol>
                    
                        <h3>verso, address</h3>
                    
                        <p>לאדוני וראשי, אבו יעקוב יוסף בן עלי כהן נ"ע פאסי, ייתן לו אלוהים אריכות ימים ויתמיד את שלומו, מאחיו, יגיע לאלכסנדריה, ברצון האל.</p>
                    
                </div>
            
        </section>
    </body>
</html>
