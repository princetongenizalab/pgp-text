recto

אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך ואת אושרך, ויסלק ממך כל רע ברחמיו,
(כאשר) שלומי טוב ואני מאושר, אבל מתגעגע אליך, בכ"ב במרחשון. עשה אלוהים חסד והגיעו בני אלג'והרי בתוך
היומיים האלה, וקראתי את מכתבך; הוקל לי הרבה בזכותו; אבקש מאלוהים שישלים (את נעוריך) ויראני אצלך מה שאני רוצה
ומשתוקק אליו. אתה כותב שאבו יחיא יצא לבוציר ; אבקש מאלוהים שיכוון את לבו לטובה. עדיין לבי נתון למהלך העניינים
בדבר השמן עם אדוננו היקר; אני יודע שתעשה כל מה שאפשרי; שלחתי לך לפני כן מכתבים באוניות
וביקשתי זאת ממך; והלוא אין צורך שאזרו אותך כי תעזור לו בעניין השמן ושאר הדברים, ובמה שנותר ....
להתעסק בכל מקום כאשר ייסע ולמלא את מקומו. עוד כתבת שבאו ק' הכדים שבשותפות בינינו ובין
אדוני דודך (מצד האם); אקווה שעשית בעניינם כפי שרצינו והשתוקקנו; והלוא איני צריך לזרו אותך כי
תטפל במה שהוא חלקי בהם, וכי תזרז את אבו יחיא במה שיקנה בתמורתם. כתבת שאכתוב 
לאדוני ורבי אבו נצר כי ידאג לך, והלוא זה המעט ממה שאתה ראוי לו מצדי; אכן אכתוב לו 
על ידי נושאי המכתבים, למעלה מן הרצוי לך, ועל כל מה שאתה מבקש ממנו. כתבתי בחיפזון; אשלח לך מכתבים
על ידי נושאי המכתבים, מפורטים הגיע אדוני אבו סעיד דורך (מצד האם). לפני כמה זמן בדרך היבשה ;
ועשה אלוהים חסד והגיעה האונייה שממנה ירד, והוא מאוהביך המסורים ומודה לך ונחשב אתה אצלו כאילו היית 
בנו, והוא מאחל לך בלבו דברים, שנבקש את אלוהים שיקיימס לך ויקיימס גם לנו ונגמול(?) מקצת חובותינו המגיעים לאביך, ימצא רחמים. 

recto, right margin

 
(2–4) אדוני ורבי גיסך שלומו טוב והוא בריא לחלוטין, ומתפלל ולבו יוצא אליך; אבקש מאלוהים שיביא לך תועלת 
 
 
(5–8) בתפילתו; הוא לוחץ בעניין בואך .... בעניין קניותיך ואינו נח עד שהוא רואה אותן, שיצאו לפועל, ובמרבית הפעמים הוא הראשון; 
 
 
 
(9–13) אלוהים יגן עלינו, על כולנו, בזכות חייו. שלום לך, אחי ואדוני; אחי נסים שולח לך את מיטב דרישות השלום; ועקב שלום. 
 
 
 
 

verso

ואני, אוהבך, נסים בן יצחק, שולח לך, אדוני, את מיטב דרישות השלום. לפני כן כתבתי לך מכתבים
מפורטים בידי נושאי המכתבים; עכשיו קראתי את מכתבך שהביא נושא המכתבים בן אלג'והרי וקראתי בו בדבר
מצבך הטוב ושלומך, והודיתי לאלוהים יתעלה על זאת. כתבתי את השורתיים האלה במהדייה, 
בראש חודש כסלו, יחתום אותו אלוהים עליך ועלינו בחותם של מיטב המזל ; אני לא אתרשל ואתעסק
יחד עם דודך (אחי אמך) בכל קניותיך ; ושלום. 

(בצד:) משלוח אברהים בן האלכסנדרוני.
verso, address
(אל) .... עיאש בן צדקה ... ברהון בן אסחק נ''נ.