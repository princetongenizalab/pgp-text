
<html>
    <head>
        <title>Transcription of Legal document: T-S 8J5.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J5.5</h1>

        <p>S. D. Goitein and Mordechai Akiva Friedman, <em>India Book 1: Joseph Lebdi prominent india trader: Cairo Genizah documents‎</em> (in Hebrew) (Jerusalem: Ben-Zvi Institute, 2009).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00005-00005/canvas/2">
                    
                    
                    
                        <h3>T-S 8J5.5 1 verso (IB I, 26)</h3>
                    
                        <ol>
<li>בחמשה בשבה דהוא חמשה יומי בירח תמוז דשנת</li>
<li>אלפא וארבע מאה וחמש עשר שנין למניינא דרגיליננא </li>
<li>ביה [בפס]טאט מצרים דעל נילוס נהרא מותבה כן הוה </li>
<li>חצר אלי בית [דין] מ' משה בר מ' ישועה הכהן החזן נ''ע</li>
<li>וכיל אכת אבו נצר הנקראת אלוחשה בת מ' [עמ]רם נ''ע</li>
<li>וט[אל]ב מ' יוסף בר מ' דויד אללבדי נ''ע בנצ[י]ב מוכלתה</li>
<li>מן אלבצאיע אלמביע מנהא ואלגיר מביע אלדי</li>
<li>תקדיר מא אנבאע מנהא תלתה מאיה דינארא</li>
<li>זאיד נאקץ ובאלדי מא לם ינבאע עלי מא דכר</li>
<li>פי אלשימוש אלמתקדם פסאלנא מ' יוסף דנן ען דלך</li>
<li>פקאל הדא אלדי וצל אלי הו כארג ען אלתמניה מאיה</li>
<li>דינ' אלמדכורה פי כתאב אלשרכה והי אלדי אנעקדת</li>
<li>ביני ובין פרח ואבו נצר נ''ע פי אצל אלשרכה ועלי אן גמלה </li>
<li>דלך מתבות //כלטה מע אלתמניה מאיה אלמדכורה\\ פי כתאב אלערבי אלדי תחת ידי באסם</li>
<li> שרכה ועלי אן הדא אלמאל אלואצל אלי כארג ען אל</li>
<li>שרכה אלמדכורה עלי מא דכרת אנא ארד אלגמיע</li>
<li>אלי אלוסט אן אנתם אנצפתוני ורדדתם אלאתנין</li>
<li>ועשרין עדל אלי אלוסט איצא פקאל מ' משה הכהן</li>
<li>דנ[ן] אמא אלאתנין ועשרין עדל מא הי מן גמלה אלשרכה</li>
<li>בל הי כארגה ען אלשרכה ואנא מסתחקהא </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00005-00005/canvas/3">
                    
                    
                    
                        <h3>T-S 8J5.5 2 recto (IB I, 26)</h3>
                    
                        <ol>
<li>למוכלתי ומה דהוה קדמנא כתבנא וחתמנא</li>
<li>דליהוי לזכו ולראיה תלי ביני שיטי כלטה</li>
<li>מע אלתמניה מאיה אלמדכורה וקיימין כולהון</li>
<li>ודין קיומיהון             יצחק ביר' שמואל זכ' לב' </li>
<li>//ב א פ ח\\ עלי הלוי ביר' נתנאל ס''ט                חלפון הלוי ביר' מנשה נ''ע </li>
</ol>
                    
                </div>
            
        </section>
    </body>
</html>
