
<html>
    <head>
        <title>Hebrew Translation of Letter: ENA 4100.24b + ENA 4010.21</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 4100.24b + ENA 4010.21</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/f559fe22-aab2-48a4-8e11-30d63a22c7a8/manifest/canvas/52eae02b-79a3-4e55-ac4d-9eb41380eea1">
                    
                    
                    
                        <h3>recto</h3>
                    
                        <ol>
<li>(1–6) אני כותב לך, אדוני ורבי, ייתן לך אלוהים אריכות ימים בטובה ויתמיד את גדולתך .... (מה)בית, אלכסנדריה, במחצית אב; שלומי טוב, ואני מאושר .... אדוני, הגיע מכתבך, וקראתי את האשמותיך (ואת דבר שלומך שהיה כלול בו, יתמידנו לך אלוהים), ושמחתי בזאת. הגיע הכיס עם החרוזים .... (לא) השיג אותה כי כבר נסעה .... אלתרוגי(?), ובו השגתי את השיירה .... </li>
<li> </li>
<li> </li>
<li> </li>
<li> </li>
<li> </li>
<li>(7–8) שילמתי בעדו, והיה ביני ובינו בשווה .... (לא) הזדמן איש; אחר כך יצאה השיירה .... </li>
<li> </li>
<li>(9–10) ברצון האל. כתבת, אדוני, שאתה דואג לקנות את הבגדים, אל ייקח ממני אלוהים את חסדיך: קנייה זו, אדוני, היא הכרחית; אבקש ממך, אדוני, עכשיו .... ותשלח אותם</li>
<li> </li>
<li>מהר, כי הם בשביל אנשים שהם יקרים לי מאוד, מן 'חשובים' של אלכסנדריה. מסרתי את </li>
<li>השקדים ואת הקמפור אשר בשבילך ובשביל אדוני אלחנן לאבן כלוף ואמר לי: לא (אוכל) </li>
<li>לשחררם; על כן אם רוצה אתה, אשלח לך אותם בתערובת (?) .... (כתבת)</li>
<li>על עניין הארגז, שהוא לא הגיע והדאיג אותי הדבר, אבקש ממך שתודיעני (דבר בואו כדי שלא)</li>
<li>אדאג. השבוע, ברצון האל, אשלח לך ארגז שני; אבקש ממך, אדוני,</li>
<li>תזרז למעני את אדוני ורבי אבו אלפצל בן ירד, אם הבגדים מחירם מה' דינרים</li>
<li>עד ו' דינרים, ימכור, ואם יהיה פחות מזה ישאירם; כיוצא בזה ארגז ....</li>
<li>השלישי(?); הוא יגיע אליו, ברצון האל, בסוף החודש; אם יזדמנו לו מהם ג' ארגזים אצל האדון, אבקש (ממך)</li>
<li>כי תיקח בשבילי ממנו נ' דינר, או מ' דינר, או כפי שנוח לך, ותשלחם לי במהירות, עד</li>
<li>שימכור ויחזיר לעצמו, כי כך הם המנהגים בעניין זה ; כתבת, אדוני ורבי, על עניין אחי;</li>
<li>ואכן הרגעת אותי בזאת; אבקש מאלוהים שייתן לך שכר טוב ויזמן לי לגמול לך במהרה ובקרוב.</li>
<li>אבקש ממך, אדוני, כי תודיע לי מה חדש אצל אנשינו שנסעו לפיום ומה חדש אצל אחי, </li>
<li>וכל דבר נוסף יגיע .... במכתבך, אל יילקח ממני חסדך: אשר לעניין האוניות .... לא</li>
<li>הגיעה אף אחת עד עכשיו .... אלוהים…. ; לבות האנשים יוצאים אל .... (אלוהים)</li>
<li>יושיע אותנו ואתכם ....; אתה מתעניין במכתבך על מחיר בד הפשתים הג'ילאני ....</li>
<li>הפסד (?), מה מחירו. כתוב לי במכתבך על אדוני אבו זכרי אלחנן ....</li>
<li>הבגד 'מנייר', אבקש ממך כי תשאל אותו על זאת, ואם אמנם קנה אותו ....;</li>
<li>והודע לי במכתבך את מצב מי (הנילוס), יהיו לברכה, וכיצד עלו, כי אנחנו מודאגים בגללם. </li>
<li>אדוני אבו אסחק בריא, והוא דורש בשלומך; נתתי לו לקרוא את מכתבך ....; </li>
<li>(30–31) חי אלוהים הנורא, הצטערתי מאוד, אדוני, על החרוזים, שלא נמכרו .... (המחיר) שתשיגו, אולי תהיה בזה טובה, </li>
<li> </li>
</ol>
                    
                        <h3>recto, right margin</h3>
                    
                        <p>כי פשטה שמועה אצלנו עליהם, ממש ביום שאני כותב לך, שהערבים עזבו את מריוט ועזבו את השיירה. מוכרחה להגיע אוניית אללכי מאטראבלס אליך בקרוב, כי באו (כבר) האנשים; (אוניית) כלאוה עמדה להפליג; אם תסדיר, אדוני, את עניין הבגדים כתוב לי ואקנה אותם ; קבל נא, מכובדי, את מיטב דרישות השלום, ולאדון אבו זכריא אלחנן דרישות שלום ; מסור לאדוני אבו יצחק </p>
                    
                </div>
            
                <div data-canvas="https://figgy.princeton.edu/concern/scanned_resources/6ad2729a-8f0b-4148-9357-41c8bad7e1e2/manifest/canvas/6ad8c3b1-e40f-453e-a93e-1f5f36dfbaf0">
                    
                    
                    
                        <h3>recto, top margin</h3>
                    
                        <p>אברהם בן בהלול דרישות שלום והודע לו שהמחצלות שהשתמשתי בהן בשבילו כדי .... (ואם יש לך) </p>
<p> </p>
                    
                </div>
            
                <div data-canvas="https://figgy.princeton.edu/concern/scanned_resources/f559fe22-aab2-48a4-8e11-30d63a22c7a8/manifest/canvas/0e8bf7c0-5ea0-48d7-a6c3-1222861821d6">
                    
                    
                    
                        <h3>verso</h3>
                    
                        <ol>
<li>צורך לקנות משהו כבדני בסיפוקו לך. ואני אוהבך, חסון אבן יצחק דורש בשלומך, אדוני; </li>
<li>אדוני אבו אלפרג' מרדוך נתן לי לקרוא את מכתבך; ייטיב אלוהים את שכרך ....</li>
<li>ותהיה לעולם עושה חסד תמיד עם אחיך. כתבת, אדוני, שקנית י' נשדור ....</li>
<li>אל תילקח ממני; וכתבת שאתה תקבל אותו, ייתן לך אלוהים שכר טוב על כל פנים. הודעתיך שמסרתי לאדוני</li>
<li>אבו אסחק ברהון י' דינרים, ונותרה התמורה בעד ו' דינרים 'שאמי' 'נזארי' ו'שאמי' 'מסטר' (?) .... (נותרו)</li>
<li>אצלי לזכותו שני דינרים פחות שני קיראטים וחבה. אני אמסרם לו, או כאשר אעלה (לפסטאט) בהקדם האפשרי, (או) ....</li>
<li>ברצון האל, אמסור לך את שני הדינרים וחבה ; זאת לידיעתך, אדוני, ייתן לך אלוהים שכר טוב ויעזור לי</li>
<li>לגמול לך. אני, אדוני, אעלה בסוף החודש הזה לפסטאט, ואם יש לך צורך, אדוני, בקנייה</li>
<li>כתוב לי וכבדני בסיפוקו, אל תילקח ממני ואל אשאר בלעדי חסדך ; מסתפק אני באלוהים לבדו.</li>
<li>הארגז השני, יש בו פ' בגדים ושלחתי אותו עם מחמד בן אלקסטלי; הוא יגיע אל חנות הארון </li>
<li>אבו אלפצל בן ירד, זאת לידיעתך. בשם אלוהים ! אל תמכור בשבילי את הארגז השני לפני הראשון. </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/6ad2729a-8f0b-4148-9357-41c8bad7e1e2/manifest/canvas/bcb1bb20-97a1-4272-af72-91af94287189">
                    
                    
                    
                        <h3>verso, address</h3>
                    
                        <p>לאדוני ורבי נהוראי בן נסים נ"ע, מעבדו מרדוך בן מוסא נ"ע. </p>
<p> </p>
                    
                </div>
            
        </section>
    </body>
</html>
