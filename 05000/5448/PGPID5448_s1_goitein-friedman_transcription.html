
<html>
    <head>
        <title>Transcription of Letter: Moss. IV,21.1 + T-S NS J240 + T-S 20.137</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,21.1 + T-S NS J240 + T-S 20.137</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00241/canvas/1">
                    
                    
                    
                        <h3>II, 22a</h3>
                    
                        <ol>
<li>[... יו] קטעה אולוזן בהאר ונצף אלקימה</li>
<li>[בעד] כרג אלפרצה תסעין דינ ופי מרכב</li>
<li>אלנ[א]כדה ראשמת עלא ידי סיד[א]ן בן אבו אלפתח</li>
<li>מן אלפצה סת מאיה וה דראהםפ [ס]ער ה גיר</li>
<li>רבע בדינ אלתמן קדכ דינ ותלת</li>
<li>ועליה מצאלחה באבה מכלוף</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00137/canvas/1">
                    
                    
                    
                        <h3>recto</h3>
                    
                        <ol>
<li><span lang="HE">ובעד דלך כרג אכתרא מוצע וקאל</span></li>
<li><span lang="HE">אעטיני נפקה מא יכפאני פאכד מני פי</span></li>
<li><span lang="HE">ד שהור נפקה תמאניה דנ' וכתרה</span></li>
<li><span lang="HE">אלאיאם גאני פי אלשראב לא יסמע לי</span></li>
<li><span lang="HE">כלאם פלא אדרי איש כאן חאגה מולאי</span></li>
<li><span lang="HE">אלא אנפאדה ווצל אלפלפל אלדי לה</span></li>
<li><span lang="HE">והו מן מרכב אלנאכדא אבו אלחסן בן אבו</span></li>
<li><span lang="HE">אלכתאיב אלוזן אתנין ועשרין בהאר וסתין רטל</span></li>
<li><span lang="HE">וכאן האדה אלסנה אול אלוקת גהז ולד אלעמיד</span></li>
<li><span lang="HE">צאחב כיש אלא עדן יטלב קُטעה מן עדן ולם</span></li>
<li><span lang="HE">יעטוה אכד אלגהאז וכאן גהאזה נרמתין כבאר</span></li>
<li><span lang="HE">וג שפאראת ועשרה גאשגיאת ופי אלגמיע</span></li>
<li><span lang="HE">תקדיר תש רגל וקעדו פי מכלא עדן ינתצרו</span></li>
<li><span lang="HE">אלמראכב ולם ידכלו אלבלד פכאן פי אלבלד כוף</span></li>
<li><span lang="HE">כתיר מנהם פלם ינצרהם אללה ולם יופקהם וקתל</span></li>
<li><span lang="HE">מנהם כלק כתיר וזלכת מראכבהם ומאתו עטש</span></li>
<li><span lang="HE">וגוע וכאן אול גהאז וצל אלבלד מרכבין אלנאכדא</span></li>
<li><span lang="HE">ראמשת פקאתלוהם ולם ינצרהם אללה פלמן דכלו</span></li>
<li><span lang="HE">אלמרכבין אלא אלבנדר אטלעו פיהם אלדיואן אלכתיר</span></li>
<li><span lang="HE">פאנטרדו מן אלבנדר וצארו ידוורו פי אלבחר</span></li>
<li><span lang="HE">ולם ינצרהם אללה ומצו עלא אקבח צורה מקתולין</span></li>
<li><span lang="HE">כאסרין ווצלת אכבאר דיאר מצר מקארבה</span></li>
<li><span lang="HE">וכאנת אלבצאיע כאסדה ולם יטלב לא פלפל</span></li>
<li><span lang="HE">ולא בצאעה בדרהם אלא קבל אלספר באסבוע</span></li>
<li><span lang="HE">פלו טאלבת אצחאב אלפלפל באלעשור לבאעוה</span></li>
<li><span lang="HE">בדון אלעשרין פצברת עליהם באלעשור</span></li>
<li><span lang="HE">אלא יום אלספר חתא וצלו אלנאס מן כל מוצע</span></li>
<li><span lang="HE">ואנקטע סער אלפלפל גכ דינ' אלבהאר פצח קימה</span></li>
<li><span lang="HE">אלפלפל אלמדכור כמס מאיה ועשרה דנאניר ונצף</span></li>
<li><span lang="HE">וקיראטין ומן אלהיל מן תסלים [י]אקות אלטנגי גוניה</span></li>
<li><span lang="HE">צח אלוזן ענד אלביע פי אלדאר בהאר ומאיתין בכ</span></li>
<li><span lang="HE">רטל סער חמ אלתמן גפ</span><span lang="AR-SA">&gt; </span><span lang="HE">וצח וזן אלגוניה</span></li>
<li><span lang="HE">אלאכרא בהארין גיר סבעה ארטאל סער המ</span></li>
<li><span lang="HE">אלתמן טפ [[.]] דינ' ולה מן תסלים יאקות איצא</span></li>
<li><span lang="HE">עוץ ען אלנצף אלמתקאל אלבאקי ענדה דינארין</span></li>
<li><span lang="HE">גיר רבע פדאלך גמלה מא לה סת מאיה</span></li>
<li><span lang="HE">כמסה ותמאנין דינ' גיר סדס</span></li>
<li><span lang="HE">עליה אלעשור מן אלפלפל קהנ דינ' ותלת וקיראטין</span></li>
<li><span lang="HE">וקימה אלקפאע ואלחמאל דינארין ונצף וקיראטין</span></li>
<li><span lang="HE">ואלהיל גוניתין אלוזן פי אלפרצה ג אבהרה וקי ארטאל</span></li>
<li><span lang="HE">אלעשור תסעה עשר דינ' ונצף ועליה נפקה</span></li>
<li><span lang="HE">עבדה ד שהור מן אייר אלי סלך אב תמאניה</span></li>
<li><span lang="HE">דנאניר סתמי בכתיאר אלרבאן דינ' וקימה</span></li>
<li><span lang="HE">ה נצאף זגאג וה רטאלי בשתות מחכם דינ'</span></li>
<li><span lang="HE">וביד במה רבע דינ' לשרא זגאג אקדאח</span></li>
<li><span lang="HE">וד חצר ברברי בנצאפי ונטע בדינ'</span></li>
<li><span lang="HE">ומקלא חדיד בתלתין ומנכל בתלת</span></li>
<li><span lang="HE">ובנצאפי צאבון יב רטל ופוטתין חמצי</span></li>
<li><span lang="HE">מצרי אלתמן ד דנאניר ופוטה שערי</span></li>
<li><span lang="HE">מקצור אלתמן ג</span><span lang="AR-SA">&gt; </span><span lang="HE">גמיע האדה אלתפאריק</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00240/canvas/1">
                    
                    
                    
                        <h3>Recto</h3>
                    
                        <ol>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li><span lang="HE">&nbsp;</span></li>
<li>&nbsp;</li>
<li><span lang="HE">שי מא לה חד ולא סאפר קט מרכב אלא (!)</span></li>
<li><span lang="HE">אלהנד מתלה פאתא אללה באמרה ולא</span></li>
<li><span lang="HE">מפר מנה [ולא מן] קצאה ואלאמר לצאחב</span></li>
<li><span lang="HE">אלאמר ואללה תעאלי אלדי יכלף עלינא ועליך</span></li>
<li><span lang="HE">ועלי גמיע אלנאס פאללה עלי שאהד [ע]ל[י אן]</span></li>
<li><span lang="HE">צאק צדרי לסבב רחל אלנ[אס אכתר מן ]</span></li>
<li><span lang="HE">רחלי לאן יَצעב [...]</span></li>
<li><span lang="HE">יכון ... [...]</span></li>
<li><span lang="HE">ואמא אלנא[ס ...]</span></li>
<li><span lang="HE">דכר .. ל.[...]</span></li>
<li><span lang="HE">עלי אלפ[...]</span></li>
<li><span lang="HE">אל.[...]</span></li>
<li><span lang="HE">ל[...]</span></li>
</ol>
                    
                </div>
            
        </section>
    </body>
</html>
