
<html>
    <head>
        <title>Transcription of Letter: T-S NS J5 + T-S 13J7.13 + T-S K25.252</title>
    </head>
    <body style="max-width: 860px; margin: auto">
        <h1>Transcription of Letter: T-S NS J5 + T-S 13J7.13 + T-S K25.252</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00005/canvas/2">
                    
                    
                    
                        <h3>Verso - Hebrew-script address</h3>
                    
                        <ol>
<li>אלשיך אלאגל מולאי אברהם</li>
<li>בן ישו חרס אללה נעמתה&nbsp;</li>
<li>עבדה מצמון</li>
<li>בן אלחסן בן בנדאר</li>
</ol>
                    
                        <h3>Verso - Arabic-script address</h3>
                    
                        <ol>
<li>الشيخ الأجل مولاى ابراهيم بن</li>
<li>ايشو الاسرائيلي حرس ﷲ نعمته</li>
<li>عبده</li>
<li>مضمون بن الحسن بن بندار</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00005/canvas/1">
                    
                    
                    
                        <h3>T-S NS J5 recto (IB II, 17)</h3>
                    
                        <ol>
<li>וצל כתאב אלשיך אלאגל מולאי אדאם אללה</li>
<li>סלאמתה וחרס מדתה וכבת חסדתה פכאן</li>
<li>אסר כתאב ואבהג כטאב וסרני עלם סלאמתה</li>
<li>וצלאח חאלתה וסאלת אללה אלמזיד לה מן כל כיר</li>
<li>ברחמתה ואנתהית אלי מא דכרה פי כתאבה</li>
<li>אלעזיז מן אנפאדה פי מרכב אלנאכדא</li>
<li>ראמשת מן אלפלפל אתני עשר בהאר באלצגיר</li>
<li>וקד וצל דלך וצאר עבדה אלי קבצה ינחט</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00007-00013/canvas/1">
                    
                    
                    
                        <h3>T-S 13J7.13 recto (IB II, 18)</h3>
                    
                        <ol>
<li>מן דלך עלי מא דכרה פי כתאבה כמסה</li>
<li>וארבעין רטלא תבקא לה אחדא עשר</li>
<li>בהאר ומאיתין (!) כמסה וכמסין רטלא סער</li>
<li>ארבעה ותלאתין דינ אלקימה ארבעה (!)</li>
<li>מאיה דינ ותלתה דנ גיר סדס ינחט</li>
<li>מן דלך אלעשור אתנין ותמאנין דינ ורבע</li>
<li>חק אלקבץ ארבעה דנ וסדס קימה קפאע</li>
<li>וחמאל דינ ורבע וסדס צח תמניה ותמאנין</li>
<li>דינ גיר סדס חצל תלאת מאיה וכמסה</li>
<li>עשר דינ ודכר אנה אנפד פי מרכב</li>
<li>אלנאכדא אבו אלחסן בן אבו אלכתאיב מן אלחדיד</li>
<li>אלמחדת אחד ועשרין בהאר ולם יסלם אלי</li>
<li>אלנאכדא אבו עבד אללה ולדה סוא סבעה עשר</li>
<li>בהאר באלכביר ודכר אן אלבאניאן אלדי</li>
<li>אחלתה עליה באלחדיד לם יסלם לה סוא דלך</li>
<li>ודכר אן באקי אלחדיד פי אלגבל לם יצל</li>
<li>פרגעת שרטת עליה אן לם יכון לדלך צחה</li>
<li>כאן עליה תסלים אלתמן כיף מא אנבאע בעדן</li>
<li>יסלם אלי מולאי דלך פי בלאד אלהנד יכון</li>
<li>אלחדיד אלמקבוץ מנה בעדן כ בהאר</li>
<li>ומאיה ועשרין רטל באלצגיר ינחט מן</li>
<li>דלך באבה אלשיך יוסף בן אברהם תלתה אבהרה</li>
<li>ומאיה ותמאניןרטל ובאבה כלף בן אסחאק</li>
<li>בהארין ורבע צח כמסה אבהרה ומאיתין</li>
<li>כמסה וכמסין רטל תבקא לה ארבעה עשר</li>
<li>בהאר ומאיה כמסה וסתין רטל סער סבעה</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-K-00025-00252/canvas/1">
                    
                    
                    
                        <h3>T-S K25.252 recto (IB II, 19)</h3>
                    
                        <ol>
<li>עשר דינ אלקימה מאיתין סבעה וארבעין</li>
<li>דינ ורבע ינחט מן דלך אלעשור ואלמונה</li>
<li>ואלחמאל סבעה ועשרין דינ ורבע חצל</li>
<li>מאיתין ועשרין דינ יכון גמלה מאלה</li>
<li>כמס מייה כמסה ותלאתין דינ</li>
<li>אשתרא לה עבדה מן אלצפר תלתה אצרה</li>
<li>אלוזן כמסה אבהרה סער תלתה ותמאנין</li>
<li>אלקימה ארבע מאיה וכמסה עשר דינ</li>
<li>עדד כל צרה תלתה ועשרין קטעה קימה</li>
<li>גלוד ועבא דינ ונצף כרג אלפרצה</li>
<li>ארבעה דנ ותמן ואנפדת לה דלך פי</li>
<li>מרכב אלנאכדא ראמשת צרה ופי מרכב</li>
<li>אלמקדם צרה ופי מרכב נמבי רוי צרה</li>
<li>צח ג אצרה אלנול ען דלך ארבעה</li>
<li>דנ ונצף ועליה סתמי אלרבאן ען</li>
<li>אלפלפל ואלחדיד דינארין ועליה מן אלצפר</li>
<li>אלקצב כמסה ועשרין רטל אלעדד תמניה</li>
<li>ועשרין קטעה אלקימה תמאניה דנ</li>
<li>ומן אלתמר קוצרה קטו רטל אלקימה</li>
<li>דינארין ונצף ורבע קימה נטע חבשי</li>
<li>דינארין קימה עשרה חצר ברברי דינ&nbsp;והיה</li>
<li>שדה עליהא עלאמה ערבי ועבראני</li>
<li>טנפסה ברוגי אלקימה כמסה דנ ומקטע</li>
<li>ופוטתין מנארי אלקימה סתה דנאניר</li>
<li>גמיע דלך עלי ידי אבו גאלב אלרבאן וצחבתה</li>
<li>איצא קטעה רצאץ אלוזן מאיתין כמסה וארבעין רטל</li>
<li>אלקימה תמניה ועשרין דינ ונצף וקיראטין</li>
<li>סער הל דינ ונול אלקטעה אלרצאץ דינ</li>
<li>וצחבה אבו גאלב אלרבאן צרה פיהא עשרין</li>
<li>מתקאל מצרייה אלקימה סבעה וארבעין</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-K-00025-00252/canvas/2">
                    
                    
                    
                        <ol>
<li>דינ</li>
<li>ופי אלצרה סבעה דנאניר מלכייה</li>
<li>אלגמלה כמס מאיה כמסה ותלאתין דינ</li>
<li>ותלת והו ופא חסאב מולאי ווצל</li>
<li>איצא אלביץ אלדי אנפדה פי מרכב</li>
<li>בן אבו אלכתאיב וקבץ דלך אלשיך יוסף</li>
<li>ואלשיך כלף עלי אלקסמה אלתי דכרהא</li>
<li>פי כתאבה ווצל איצא אלפופל אלתי</li>
<li>אנפדה לעבדה ודלך מן באקי</li>
<li>אלחסאב אלדי ענד חצרתה מן עאם</li>
<li>אול וכאן פופל מקארב באלמרה אלאביץ</li>
<li>ולאחמר ווצל מא תפצל בה ודלך ד</li>
<li>אקפאל וקצעתין וקד אנפד לה עבדה</li>
<li>עלי יד אבו גאלב אלרבאן בקמייתין כבאר</li>
<li>סכר ובקמיתין זביב ושדה פיהא</li>
<li>ג דסות ורק טלחי מצרי והו מן</li>
<li>אגוד אלמוגוד יקבץ מולאי דלך</li>
<li>ויכבאני בחסבה ומא כאן לה מן</li>
<li>חאגה או כדמה סרני בקצאהא</li>
<li>ועליה אלסלאם אלגזיל ושלום</li>
</ol>
<p>&nbsp;</p>
                    
                </div>
            
        </section>
    </body>
</html>
