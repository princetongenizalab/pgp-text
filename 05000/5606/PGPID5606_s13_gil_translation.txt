recto

אני כותב לך, אדוני ורבי, ייתן לך אלוהים אריכות ימים ויתמיד את ימי שלומך ויהיה לך ועמך ובכל ענייניך
מגן ושומר, מן הבית, בראש חודש אלול; מאלוהים אבקש שיודיעך את ברכתו ואת ברכת מה שבא אחריו.
שלומי טוב ואני בריא, לאדוני השלום והבריאות תודה; אבל אני כולי געגועים למראיך; יקרב אלוהים את פגישתנו
במקום שהוא הנכבד שבמקומות אצלו, ישתבח. אשר למה שרצית לדעת: עם בואי לסיציליה שאלתי את אחי על משואי
הפשתים שהיו בשותפות בינינו והודיע לי שהוא קיבל לא יותר משני משואים, שהיו ב'קארב' של אלדואמה. שאלתי אותו
על המשאוי שהיה באוניית האדון אבו עבדאללה ואמר: האונייה הגיעה אבל לא הגיעו לי בה פשתים ולא
ידעתי אם יש לי בה משהו, על כן לא קיבלתי ממנה כלום; אז שאלנו על המשאוי שבשביל אבו אברהים בן דודי, ואמר: קיבלתי
ממנו משואים על שמותיכם, אבל היה חסר לי משאוי נוסף למספר. ואז הודיע לנו את הסימון ומצאנוהו אצלו, אבל כבר
היה מכור, וקיבלנו ממנו את התמורה בעדו. מתוך כלל המשואים שהיו באוניית אלדואמה נמכר משאוי אחד ועמדנו
למכור את המשאוי השני לפני בוא האוניות, אבל הוא נשאר עד היום; אבל מחיר הפשתים כבר עלה ואנו עומדים למוכרו,
ברצון האל. אשר למשאוי הרביעי, אין עליו ידיעה. הגיע אבו אלפרג' בן אַסד ושאלתיו, שמא ימצא אותו באוניית אל
אשפילי, אבל לא מצא זכר ממנו, כי כל מה שהיה באוניית אלאשפילי הוצף והתערבבו המשואים ושדד
בעלי האונייה את משואי הבריות, ולולא היה אבו אלפרג', עמו לא היו אנשינו אוספים כלום מכל מה שהיה עמו. 
וכבר קיבלתי חצי התמורה בעד שני המשואים שנמכרו, כי הייתי זקוק בשביל נישואי הבת, וקיבל
אחי חצי. אשר לפנינים, הסוג הטוב שווה י"א רבעי דינר הק', ואילו השני ו' רבעי דינר וחצי; הקינמון
נשאר, כי נמכר בה' רבעי דינר המַן; הגיעה ממנו השנה 'שכארה' קטנה נסורת של עץ הבושם, ולא ידענו אם היתה
לחשבונך הפרטי ולא לשותפות, כי לא קיבלנו ממך מכתב. אקווה ששלחת את משאוי האריגים לאטראבלס; וכבר
כתבתי לברוך, אם יגיע, בחסדי האל, ימכור אותו וישיב את התמורה בעדו אליך. אקווה שמכרת את (האריג) ה'תסתרי': ושים לב,
כל מה שנכנס אצלך תסלק (את תמורתו), ונסלק גם אנחנו מה שנכנס אצלנו, וכתוב אלינו מה שנכנס אצלך אחרי החזרת
התמורה בעד האריגים אליך, ברצון האל; אם תהיה יתרה לזכותך, נשלח לך אותה ואם תהיה יתרה לזכותנו, תשלחו אתם אלינו,
ברצון האל. הזדמנה לאבו אלפַצְל בן הדיין נסיעה לספרד והשאיר אצלי חשבון וכיסים וביקש ממני
לשולחם אליכם ולכתוב לכם מה החשבון; וזה פירוט החשבון שהשאיר אצלי אמר שהסתכמה התמורה בעד
שני משואי הפשתים אשר בשותפות בינו ובין האדון אבו אלסרור: תמ"ד רבעי דינר מנויים בניכוי חבה, אחרי דמי ההובלה
והוצאות ההובלה, בניכוי דמי ההובלה בעד המשאוי שנשלח אליהם אשתקד וההוצאות עליו, כ"ב רבעי דינר פחות קיראט וחצי. היתרה
תכ"ב רבעי דינר ונ"ה חבות; ואמר שהתמורה בעד שני משואי הפשתים אשר לחשבון הפרטי של אדוני ורבי אבו אלסרור הסתכמה
אחרי ההוצאות ודמי ההובלה במלואם, בקקפ"ד רבעי דינר מנויים, בניכוי חַכֹּה וחצי; סך כל התמורה בעד ד' המשואים
הנ"ל: בזהב תש"ד רבעי דינר מנויים, בתוספת ג' וחצי חבות. מזה קנו לכם רבעי דינר ביזנטיים
שמשקלם קע"ד דינר פחות שליש, שקולים; התמורה בעדם תפ"ד רבעי דינר מנויים; וקנו לכם ד' רטלים משי ברוטו,
התמורה נ"א רבעי דינר וחצי פחות שתי חבות, מנויים. סך כל התמורה בעד המשי והתמורה בעד רבעי הדינר הביזנטיים, תקל"ה רבעי דינר
וחצי פחות שתי חבות. היתרה לזכותכם במאזר בעד שני משלוחי הפשתים, נ"ג רבעי דינר וחצי מנויים; הוא אמר שהטיל על יוסף בן
הרון אלצבאג לקבלם ולשלחם אליכם ממאור והשאיר אצלי כיס ובו קקט"ו רבעי דינר מנויים, שיש להוסיף לתמורה
בעד המשי ורבעי הדינר הביזנטיים, ויהיה סך הכול תת"ד רבעי דינר פחות קיראט, בזהב; מגיע לו מכם, אחרי התמורה בעד ד' משואי
הפשתים, ק' רבעי דינר, בניכוי שני קיראטים פחות… חצי חבה; ואמר שמגיע לו מכם פ"ב רבעי דינר הוצאות ודמי הובלה
ששילם בעד משואים ששלח לכם אשתקד; והודיע לי שהותיר במאור משאוי פשתים שיש למוכרו ב(סוק) אלכתאנין
בשותפות בינו ובין האדון אבו אלסרור; והוא הטיל על יוסף בן הרון אלצבאג שיקבל אותו בשבילו וישלחנו אליכם עם חסון בן
יצחק. ומסר לי אבו אלפַצְל כיס, ובו ק"י רבעי דינר מנויים ואמר לי שהם לחשבונך הפרטי, תמורת ניל.

verso

וביקשתי את חסדי אלוהים, יתגדל וישתבח, ושלחתי אליכם עם אבו סעיד מַיְמוּן בן יעקב שני כיסים, באחד
צ' דינר שקולים ביזנטיים, מספרם ת"כ רבעי דינר; ובכיס השני קקט"ו רבעי דינר מנויים, טביעת פַּלֶרְמוֹ,
מספרם קקכ"א רבעי דינר. הוא נוסע באוניית האדון אבו עבדאללה, יכתבו אלוהים לשלום; ושלחתי
לכם גם כיס עם אבו עלי חסון בן יצחק אלאספאקצי; כיס ובו פ"ד דינרים פחות שליש, שקולים, ביזנטיים,
מספרם שפ"ט רבעי דינר. עוד שלחתי עם אבו עַלִי חָסוּן, לחשבונך הפרטי, כיס ובו ק"י רבעי דינר מנויים, מספרם
קי"ג רבעי דינר ושני דרהמים וחצי ושמינית, וזו תמורה בעד ניל, אלוהים יכתוב הכול לשלום. את ד' הרטלים
משי ארזו לכם בכריכה שהיא של כַלַף בן מוסא אלצאיג, גיסו; והעמיסו את הכריכה באוניית אלסידה, עם אחיו של
האדון אבו עבדאללה, ועם אבו אלחסין אלתניסי, אלוהים יכתוב הכול לשלום ויגן עליכם.
הודיע לי אבו אלפַצְל בן הדיין כי נותרה אצלו התמורה בעד שני משואי פשתים, האחד שהיה (כתוב) עליו: בן אל
תאהרתי וישעה; השני היה (כתוב) עליו: יוסף בן אסמעיל אלתאהרתי, והוא אינו יודע בשביל מי הוא,
ונשארה התמורה בעדו אצלו; הוא שאל וחקר של מי הוא, ואמר שהוא שומר את התמורה בעדו עד שיגיעו אליכם שני המשואים אשר
היו באוניית אלאשפילי, עד שיקבל אותם אבו יעקב יוסף בן אלגראבליה, זאת לידיעתך. הוא נסע
באופן פתאומי ולא הספיק לכתוב לכם, אבקש מאלוהים שיכתבנו לשלום. מיטב דרישות השלום לך, מכובדי,
ולאדוני אבו עמראן גיסך דרישות שלום; ומסור ממני דרישות שלום לאדוננו הרב ותודיע לו שאני מתגעגע אליו.
היה לנו האסון עם רבי מצליח נ"ע, מאלוהים אבקש שתיבדל אתה לחיים ארוכים. נודע לי מה שעבר עליך בגלל עינך,
מאלוהים אבקש שישים לב אליך וישים אחריתך לטובה. מיטב דרישות השלום לך, ולכל
הנתונים להשגחתך דרישות שלום, ולכל אנשינו, ולכל השואל עלי דרישות שלום; בוטח אני באלוהים לבדו ועליו אני סומך.
מסור דרישות שלום לאדוני אבו אלסרור בן האדון אבו יצחק בן סגמאר; אקווה
שקיבלת ממנו את שני הדינרים וי"ט קיראטים שעליהם נתתי לך הֲסָבָה אליו. כרוך במכתבי זה מכתב אל אבו אל
טיב יוסף בן סַהל אלברדאני, שלח אותו אליו לצור, ברצון האל, יתגדל וישתבח, עם דרישות שלום.
שני הכיסים שהיו עם חַסוּן בן יצחק חזרו עם יעקב בן יצחק אלאנדלסי בן דודתי;
הוא נוסע באוניית אלסידה; ד' הרטלים משי שהיו בכריכה חזרו אל
הברג' עם טיב, משרתו של כלוף בן מוסא אלצאיג, והוא נוסע באוניית אלסידה.

verso, address
לאדוני ורבי אבו יחיא רבי נהוראי בן נסים נ"ע, ייתן לו אלוהים אריכות ימים ויתמיד את שלומו ואת דאגתו לו; מיעקב בן אסמעיל אלאנדלסי נ"ע; יגיע לפסטאט, ברצון האל, יתגדל וישתבח. מסור ותזכה
במצווה.