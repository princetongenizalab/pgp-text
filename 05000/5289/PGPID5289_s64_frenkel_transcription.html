
<html>
    <head>
        <title>Transcription of Letter: T-S 8J20.26</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.26</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00020-00026/canvas/1">
                    
                    
                    
                        <h3>Recto</h3>
                    
                        <ol>
<li>גיר ואתק בדלך ואלבלד עלי קציה צעבה מן חפר אלכנד[ ]</li>
<li>בלד מגלק ואלצכרה ווגדת ימן הי אלדי וקע עליהא אלבאב ולדאת וגרא</li>
<li>עליהא שדה עטימה ולהא אליום ארבעין יום והי כאנת דלך אל</li>
<li>וקת טמייה בקית כמא הי ותטמאו מעהא אלדי פי אלבית</li>
<li>ואלחאל כמא יעלם אללה בכית אלי אן אשתפית עלי מא אנא</li>
<li>פיה והי אן שא אללה מרתגיה כיר ורגלהא פי תאבות קד עמלוה</li>
<li>להא וערל יטבהא קאלו לי אנה מא אכד שי וקד אשתגל פי הדה</li>
<li>אלאיאם באלמגאריח ומרהם אלנכלי מא וגדת מנה ענדהם שי</li>
<li>ומא קדרת אתעתעהא לאנהא מא תקום ולא תקעד ואנמא הי</li>
<li>קד אתגהת קליל ורגלהא וסאקהא וקד מנפוך וגדתהם ביעמלו</li>
<li>פי מנדיל דביקי אביץ' פיצץ לא ישתריה ואלגוכאניה אלמתבת</li>
<li>אלדי אשתריתהא והי פי אלקאהרה [עסי] תנפדוהא סרעה</li>
<li>וכדלך אלדהב ואלדראהם אלדי ענד אלשיך אבי אלבקא אן וגדתם</li>
<li>תקה תוגההם מעה אפעלו לעמרך אדא בטית ען אלמגי</li>
<li>ערפתך דלך תכתץ אלחצרה באתם אלסלאם ואלשיך אבי אלמנצור</li>
<li>ולדהא ומן ענדהא ואכתה באתם אלסלאם ואקרי אלשיך אבי אל</li>
<li>פכר ואלשיך אבי אלמכארס ואלשיך אבי אלמעאני ואלשיך אבי</li>
</ol>
<p>שוליים ימניים</p>
<ol>
<li>אלפצאיל / 2 ואלשיך אבי / 3 סחק {!} אלסלאם / 4 ו[אל]שיך אבי / 5 אלבשר כגק / 6 מר' ורב' / 7 שלמה השר / 8 הנכבד החכם / 9 והנבון הירא / 10 את ייי ואכותה / 11אלשיך אבי אל / 12 פרג ואלשיך / 13 אבי אלבקא / 14 אפצל אלסלאם / 15 ומולאי אלכהן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00026/canvas/2">
                    
                    
                    
                        <h3>ע"ב</h3>
                    
                        <ol>
<li>ועסי תוכד אלחגה ושלומך יגדל אמן סלה</li>
<li>ואמא אבנת סת נעים פדפעת אלכתאב</li>
<li>ליוסף דפעה להא תם נפדתה תקצא מנהא</li>
<li>אן כאן ענדהם ספר פקלאת לה לא בל אסל</li>
<li>ענהם ואפתקדהם ואלשיך אבי אלעלא גית</li>
<li>וגדת אלבלד מגלק ולא יקדם רגל יטהר אלא</li>
<li>יוכד ללכנדק מא קדרת אגתמע בה ואנא</li>
<li>אקול אן נפסה נפס זוגתך ושלום</li>
<li>ואלמלחפה אליאסואק מגלקה ולא מן יביע ולא מן ישתרי</li>
<li>וערפתך דלך לאלא תטן אנני גפלת ושלום</li>
<li>ובעד כתב הדה אלאחרף גאני אלשיך אבי אלעלא צהר סת נעים</li>
<li>ותקצית מנה וקלת לה אלקול אלדי קאלת לי פקאל מא לי קדרת</li>
<li>עלי ספר וקלת להם רוחי מא פעלו וכתבת לסת נעים תנחדר</li>
<li>(אן) פלם תפעל תנהדר אלמכאן להא ערפתך דלך ושלום</li>
</ol>
<p>שוליים ימניים</p>
<ol>
<li>ואפצל לשיך אבי אלבקא</li>
<li>יאכד מן אלדראהם תמן אל [ ]</li>
<li>אלאזרק אלדי אשתראה מני ( ) וינפדה</li>
<li>צחבת אלגוכאניה לאן אלצגאר עראיא</li>
</ol>
<p>הערות</p>
<ol>
<li>הכוונה כנראה לתעלה שנחפרה כדי לחסום את כניסת הצלבנים. אפשר שמדובר במסע הצלב החמישי, שבמהלכו נכבשה העיר דמייטה (אוגוסט 1218) והיה חשש שהצבא הצלבני יפנה לכיבוש אלכסנדריה, ראו סטון, מסעי הצלב, כרך ב, פרק 11, עמ' 428-397; פראוור, תולדות, ב, פרק רביעי ובמיוחד עמ' 159-141. ראו גם להלן, ע"ב, שורות 8-7.</li>
</ol>
<ol>
<li>עבודת כפייה: כנראה לשם חפירת התעלה. ראו להלן ע"ב, שורות 7-6.</li>
</ol>
                    
                </div>
            
        </section>
    </body>
</html>
