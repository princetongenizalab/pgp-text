recto

(2-1) בשמך רחמנא ורחום; כתבתי לך לפני כן מכתב, הדרת אדוני ורבי הנכבד, ייתן לך אלוהים חיים טובים וארוכים
 
וישמרך ויגן ויסוכך עליך ואל ימנע ממך את מיטב ההצלחות, ויהיה לך ועמך צינה
ומגן ומושיע בכל ענייניך, כי קרוב הוא להיענות, ולו היכולת לזאת. הודעתיך
בו ששלחתי בידי עטיה בן בניאם, יעזור לו אלוהים, האלכסנדרוני,
שישים ואחד כדי שמן, על אחד מהם כתוב אבו יוסף, והוא בשביל
האדון אבו אלסרור בן אלקאבסי, ושולחו אדוני 'הראש' אלעג'מי וגם
כריכה בשביל האדון אבו אלברכאת בן בקא, שולחה האדון אבו אלפצל
בן מעלא( ?); היא מכלל אריגי המשי שלי, אבל יש עליה סימן ח ח,
בשני הצדדים, וגם כתיבה באדום; קבל אותם אחרי שתשלם את המגיע
מאלכסנדריה עם (המגיע) בפסטאט; ואלה הם רכושו של האדון אבו אלסרור, וכבר כתבתי לך זאת
במכתבים הקודמים. אני מבקש ממך שתשים ידך על השמן,
כי נודע לנו שהוא שבעה עשר רטלים בדינר, ואם אמנם כן הוא, יש למכור
ממנו מעט. הוריתי להוריד את אריגי המשי הנ"ל, ביחד
חמישים ותשעה, בבית הפקידות של האדון אבו עבדאללה בן בראדאר.
כתבתי לו ואני מורה לו שלא ימכרם בטרם יקבל ממני מכתב או שאבוא
בעצמי. הואילה לחבר לי פתק שבו תודיעני את מחיר השמן
ותכבדני בשירותך ובקניותיך ובענייניך, אל תילקח ממני ואל
תיעדר ממני. שלחתי עם עטיה אלמדיני מחברות והוריתי לו
למסור אותן לאדון אבו סעד ; ואני מודיע להדרתך שתמסור לאדון אבו אל
פרג' אלקרדוסי שק ובו .... (יש לתת אותו ....) למי 

recto, left margin
שימסור אותו לאדון אבו עבדאללה .... אדם קרא .... 
 
recto, top margin
ימסור אותו אל בית האדון אבו עבדאללה בן בראדאר; רצוני שתברר את עניינם, אם הגיעו; או תפגוש את האיש ותיקחם ממנו, והואילה להעבירם לבעליהם; אל תילקח ממני ואל תיעדר ממני, שלום רב.
verso
הדרת אדוני ורבי הנכבד אבו אלפרג' בן צדקה נ"ע אלרמלי, ייתן לו אלוהים חיים והגנה ; מודה חסדיו, זכאי כי"ר משה נ"ע.