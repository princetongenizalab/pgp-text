
<html>
    <head>
        <title>Hebrew Translation of Letter: T-S 8J21.9</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J21.9</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00021-00009/canvas/1">
                    
                    
                    
                        <h3>recto</h3>
                    
                        <ol>
<li>(2-1) בשמך רחמנא ורחום; כתבתי לך לפני כן מכתב, הדרת אדוני ורבי הנכבד, ייתן לך אלוהים חיים טובים וארוכים</li>
<li> </li>
<li>וישמרך ויגן ויסוכך עליך ואל ימנע ממך את מיטב ההצלחות, ויהיה לך ועמך צינה</li>
<li>ומגן ומושיע בכל ענייניך, כי קרוב הוא להיענות, ולו היכולת לזאת. הודעתיך</li>
<li>בו ששלחתי בידי עטיה בן בניאם, יעזור לו אלוהים, האלכסנדרוני,</li>
<li>שישים ואחד כדי שמן, על אחד מהם כתוב אבו יוסף, והוא בשביל</li>
<li>האדון אבו אלסרור בן אלקאבסי, ושולחו אדוני 'הראש' אלעג'מי וגם</li>
<li>כריכה בשביל האדון אבו אלברכאת בן בקא, שולחה האדון אבו אלפצל</li>
<li>בן מעלא( ?); היא מכלל אריגי המשי שלי, אבל יש עליה סימן ח ח,</li>
<li>בשני הצדדים, וגם כתיבה באדום; קבל אותם אחרי שתשלם את המגיע</li>
<li>מאלכסנדריה עם (המגיע) בפסטאט; ואלה הם רכושו של האדון אבו אלסרור, וכבר כתבתי לך זאת</li>
<li>במכתבים הקודמים. אני מבקש ממך שתשים ידך על השמן,</li>
<li>כי נודע לנו שהוא שבעה עשר רטלים בדינר, ואם אמנם כן הוא, יש למכור</li>
<li>ממנו מעט. הוריתי להוריד את אריגי המשי הנ"ל, ביחד</li>
<li>חמישים ותשעה, בבית הפקידות של האדון אבו עבדאללה בן בראדאר.</li>
<li>כתבתי לו ואני מורה לו שלא ימכרם בטרם יקבל ממני מכתב או שאבוא</li>
<li>בעצמי. הואילה לחבר לי פתק שבו תודיעני את מחיר השמן</li>
<li>ותכבדני בשירותך ובקניותיך ובענייניך, אל תילקח ממני ואל</li>
<li>תיעדר ממני. שלחתי עם עטיה אלמדיני מחברות והוריתי לו</li>
<li>למסור אותן לאדון אבו סעד ; ואני מודיע להדרתך שתמסור לאדון אבו אל</li>
<li>פרג' אלקרדוסי שק ובו .... (יש לתת אותו ....) למי </li>
</ol>
                    
                        <h3>recto, left margin</h3>
                    
                        <p>שימסור אותו לאדון אבו עבדאללה .... אדם קרא .... </p>
<p> </p>
                    
                        <h3>recto, top margin</h3>
                    
                        <p>ימסור אותו אל בית האדון אבו עבדאללה בן בראדאר; רצוני שתברר את עניינם, אם הגיעו; או תפגוש את האיש ותיקחם ממנו, והואילה להעבירם לבעליהם; אל תילקח ממני ואל תיעדר ממני, שלום רב.</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00021-00009/canvas/2">
                    
                    
                    
                        <h3>verso</h3>
                    
                        <p>הדרת אדוני ורבי הנכבד אבו אלפרג' בן צדקה נ"ע אלרמלי, ייתן לו אלוהים חיים והגנה ; מודה חסדיו, זכאי כי"ר משה נ"ע.</p>
                    
                </div>
            
        </section>
    </body>
</html>
