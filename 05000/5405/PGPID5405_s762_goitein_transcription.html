
<html>
    <head>
        <title>Transcription of Letter: T-S 10J17.4</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.4</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00004/canvas/1">
                    
                    
                    
                        <h3>II, 74</h3>
                    
                        <p>ב אלממלוך יוסף בן עלאן {עואץ}</p>
<p>אלאסכנדרי</p>
<ol>
<li>יקבל אלארץ בין ידי אלמגלס אלסאמי אלאגלי אלמולוי</li>
<li>ר חננאל החכם והנבון בר כבוד גדולת קדושת מר</li>
<li>ור שמואל הזקן היקר הנדיב והשוע ייטיב אחריתו</li>
<li>מראשיתו ויאריך ימיו עד שיראה לך זרע</li>
<li>אנשים לחיים ויטיב תנאך דניאך ואכרתך</li>
<li>וינהי אנה מבני טובים ואבוה מן מסאפרין</li>
<li>אלהנד וכאן ללה עליהם נעמה ואלמולי אלואלד יעלם</li>
<li>אביה ואכיה פתוח אלדי סאפר באלקרב אלי אלימן</li>
<li>ומאת פי אלמרכב ואכד מאלה אלשיך מצמון</li>
<li>וסיירה לורתתה פי אלתגר וכאן קד אוצי לה בשי</li>
<li>ענד ספרה אנה אדא אדרכה אלאגל ידפע לה</li>
<li>מן תרכתה //שי// פלם תתבת אלביינה בדלך עלי צחה</li>
<li>חסב אנהם כאנא עלי שראב וטלע אלממלוך</li>
<li>אלי חצרה סיידנא ירום הודו תשכיא לה</li>
<li>פכתב ללגמאעה כתב עדידה בסבבה לעל</li>
<li>יחצל לה שי ירד בה עלי עאילתה והו פי ט</li>
<li>אנפס ואלמקצוד אנה אלאן ברעב ובצמא</li>
<li>ובעירם ובחסר כל ואשתהי מן אללה ומנה</li>
<li>תסתרה בתוב ידכל בה אלכניסה יסמע קדוש</li>
<li>וברוך לוגה אללה אלכרים בעד אלנצאפי ואלסאבורי</li>
</ol>
                    
                        <h3>Margins:</h3>
                    
                        <ol>
<li>ואלמתכת פיסתעאד מחזרת הגלגל ושלומך ירבה</li>
</ol>
                    
                </div>
            
        </section>
    </body>
</html>
