
<html>
    <head>
        <title>Transcription of Letter: T-S 10J17.4</title>
    </head>
    <body style="max-width: 860px; margin: auto">
        <h1>Transcription of Letter: T-S 10J17.4</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00017-00004/canvas/1">
                    
                    
                    
                        <h3>Recto</h3>
                    
                        <p>                                                    אלממלוך יוסף בן עואץ </p>
<p>                                                    אלאסכנדרי </p>
<ol>
<li>
<p>יקבל אלארץ בין ידי אלמגלס אלסאמי אלאגלי אלמולוי</p>
</li>
<li>
<p>ר' חננאל החכם והנבון בר כבוד גדולת קדושת מר </p>
</li>
<li>
<p>ור' שמואל הזקן היקר הנדיב והשוע ייטיב אחריתו </p>
</li>
<li>
<p>מראשיתו ויאריך ימיו עד שיראה לך זרע </p>
</li>
<li>
<p>אנשים לחיים ויטיב תנאך דניאך ואכרתך </p>
</li>
<li>
<p>        וינהי אנה מבני טובים ואבוה מן מסאפרין</p>
</li>
<li>
<p>אלהנד וכאן ללה עליהם נעמה ואלמולי אלואלד יעלם </p>
</li>
<li>
<p>אביה ואכיה פתוח אלדי סאפר באלקרב אלי אלימן </p>
</li>
<li>
<p>ומאת פי אלמרכב ואכד מאלה אלשיך עצמון</p>
</li>
<li>
<p>וסיירה לורתתה פי אלתגר וכאן קד ארצי לה בשי</p>
</li>
<li>
<p>ענד ספרה אנה אדא אדרכה אלאגל ידפע לה </p>
</li>
<li>
<p>מן תרכתה //שי\\ פלם תתבת אלביינה בדלך עלי צחה</p>
</li>
<li>
<p>חסב אנהם כאנא עלי שראב וטלע אלממלוך</p>
</li>
<li>
<p>אלי חצרה סידנא ירום הודו תשכ⟦ית⟧א לה</p>
</li>
<li>
<p>פכתב ללגמאעה כתב עדידה בסבבה לעל</p>
</li>
<li>
<p>יחצל לה שי ירד בה עלי עאילתה והו פי ט'</p>
</li>
<li>
<p>אנפס ואלמקצוד אנה אלאן ברעב ובצמא</p>
</li>
<li>
<p>ובעירם ובחסר כל ואשתהי מן אללה ומנה </p>
</li>
<li>
<p>תסתרה בתוב ידכל בה אלכניסה יסמע קדוש </p>
</li>
<li>
<p>וברוך לוגה אללה אלכרים בעד אלנצאפי ואלסאבורי </p>
</li>
</ol>
<p> </p>
                    
                        <h3>Recto, right margin</h3>
                    
                        <p>ואלמתכת פיסתעאד מחזרת הגלגל ושלומך ירבה </p>
                    
                </div>
            
        </section>
    </body>
</html>
