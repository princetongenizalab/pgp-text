
<html>
    <head>
        <title>Transcription of Letter: T-S 12.829</title>
    </head>
    <body style="max-width: 860px; margin: auto">
        <h1>Transcription of Letter: T-S 12.829</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00829/canvas/1">
                    
                    
                    
                        <h3>recto</h3>
                    
                        <ol>
<li><span lang="he">[האיי רא]ש הישיבה שלגולה בן שרירא ראש הישיבה שלגולה&nbsp;</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]י ומשאי [ &nbsp; &nbsp; &nbsp; &nbsp; ]ו וידידי נפשנו ומורשי לבבנו מרי ורבנא אברהם ומרי ורבנא תנחום החכמים האדירים האיתנים החשובים&nbsp;</span></li>
<li><span lang="he">[ &nbsp; &nbsp; &nbsp; &nbsp; &nbsp; ה]גבורים החבובים הסגולים הידידים הנכבדים הנחמדים ינצרם יוצרם ויאמצם וישמרם ויגוננם וישגבם ויעודדם בני מרי&nbsp;</span></li>
<li><span lang="he">[ור]בנא יעקב זכרו לברכה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; עושה שלום יברך אתכם בשלום ויפרש עליכם סכת שלום ותתענגו על רוב שלום ויכרת&nbsp;</span></li>
<li><span lang="he">לכם ברית שלום ואתם שלום ובתיכם שלום וכל אשר לכם שלום וידבר לכם שלום ותשבו בנוה שלום ויצר לכם שלום שלום וישם&nbsp;</span></li>
<li><span lang="he">לכם [שלום] ואחרית לאיש שלום&nbsp; &nbsp; &nbsp; &nbsp; &nbsp; &nbsp; &nbsp; &nbsp; שאו שלום ממנו ומן כל חכמי הישיבה כי ברחמי אלהינו אנון שלום ומודים לו&nbsp;</span></li>
<li><span lang="he">כתאבנא אליכמא יא מחמדי ע[ינ]ינו אטאל אללה בקאכמא ולא אעדמנאכמא ולא אכלאנא מנכמא עלי ידי אבי אלטיב מר עמראן הלוי בן מר&nbsp;</span></li>
<li><span lang="he">הלל ו[&nbsp; &nbsp; &nbsp; ] ומעה אגובה אלג שאלות [אלתי] כאנת פי כתאבכמא ו[אר]גו אן יכון דלך קד וצל אליכמא ווקע מוקעה ואלדרג אלדי פיה אלשאלות אלאכר&nbsp;</span></li>
<li><span lang="he">[ &nbsp; &nbsp; &nbsp; ] פי אלמוסם ובתה[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וואפאגא מנד איאם כתאב מחמד עינינו אבו אלפרג אלוף אדאם אללה עזה ודכר לנא אנה קד אנפד</span></li>
<li><span lang="he">שאלה ואלתמס גואבהא ומא וצל אלינא דלך פאדכרא לנא אידכמא [&nbsp; &nbsp; ] מא תעלמאנה מן דלך ודכר לנא ופאה אבי יוסף מר רב יעקב אלוף</span></li>
<li><span lang="he">בן שאהון זכר צדיק לברכה וכאן דלך [ &nbsp; &nbsp; &nbsp; ] מציבה מתל אעטם אלמצאיב ואלפגריע ו[ &nbsp; ]מני בעץ מא אבטנתה מן אלחזן עליה רצי</span></li>
<li><span lang="he">אללה ענה ואספדת עליה זכרו לברכה פי אלמגאלס ופי אלג'מוע ובכת אלגמאעה עליה אלהי ישראל ירחמהו ומא אחסן אצף לכמא חזני פאנה</span></li>
<li><span lang="he">אנצאף אלי ופאה נזרנו גאון אבי [&nbsp; &nbsp; &nbsp; &nbsp; ] פכאן מכה על מכה נסל אללה כאתמה אלסלאמה &nbsp; &nbsp; &nbsp; וקד כאן פי כתאבה אל&lt;ד&gt;י אנפדתמאה אלי דכר ג'מלה</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לא יציע עלי בקיה[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] סידי אבו אלפרג אידה אללה כבר ואפאה מן דלך ואנא אסלכמא&nbsp;</span></li>
<li><span lang="he">אן תגידא אלנטר פי הדא אלג'מלה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לא ענה דכר לי באנה סבעין דינאר אנפדהא ר' כלוף בן ר' יוסף ז[כור] לטוב מן</span></li>
<li><span lang="he">אגמאת ואלי הדה אלגאיה מא ערפנא להא כברא פבאללה יא מחמדי עינינו אצרפא אהתמאמכמא אלי הדה אלמעאני לילא ונה[ארא ו]לא</span></li>
<li><span lang="he">תגפלא ענהא פהדא אכבר מא תפעלוה מן אבואב פיה מן אלתואב מא לא יגיבא ענכמא קדרה לא [&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">ומעולנא ומעול אלמתיבה ואלריבו[נין נצרהם] אללה ועליכמא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלא אבו אלפרג' נט' רחמ' ואנתמא ועלי אללה מתכלנא</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00829/canvas/2">
                    
                    
                    
                        <h3>verso</h3>
                    
                        <ol>
<li><span lang="he">[ &nbsp; &nbsp; &nbsp; &nbsp; ת]פצל אללה בה עלי אידיכמא ובאהתמאמכמא פהו כאלדי מן כאצה מאלכמא&nbsp; &nbsp; &nbsp; ולכמא מן אלאגתהאד לנא [&nbsp; &nbsp; &nbsp; ]מה והו מן מאלכמא ומן&nbsp;</span></li>
<li><span lang="he">נסאל אללה תעאלי אן יגעל הדא אלאמר מן אכבר מתובאתה ופקכמא אללה לכל מא יחבה וירצאה ואיש ערפתמאה ממא נחב מערפתה&nbsp;</span></li>
<li><span lang="he">באדרא כאתבאנא בה &nbsp; &nbsp; &nbsp; ווחיאתכמא יא שיכי אטאלהא אללה אני מן אלאצאקה עלי חאל צעבה ואסתהדם שי כתיר מן אלמגאזל&nbsp;</span></li>
<li><span lang="he">אלתי אנא סאכנהא ועיאלי ואל[די] יתבעני &nbsp; &nbsp; &nbsp; ואחתגת להא אלי ג'מלה גאמלה סוי אלמוונה אלראתבה וקד סאלת אבא אלטיב מר' עמראן&nbsp;</span></li>
<li><span lang="he">[הלוי] אן יעטינא שיא וועד פאן פעל ערפתכמא //ומא פעל [&nbsp; &nbsp; &nbsp; &nbsp; &nbsp; &nbsp; ] פי דלך\\ וממא אנה פיה וגמאעה אלריבונין ומן ציק צורי באלאצאקה קד כררת אלקול&nbsp;</span></li>
<li><span lang="he">עלי [&nbsp; &nbsp; &nbsp; &nbsp; ] אליה באלאהתמאם במא לי קבל אבי יוסף אלוף נוחו עדן ומא נסב אלי אלמתאיִב מע עלמי אן פי בעץ דלך כפאיה ואנת וליא&nbsp;</span></li>
<li><span lang="he">בסט אלעדר ותעריפי עלי מן יכון מעולי באלקירואן ובאללה אתק ועליה ת&lt;ו&gt;כלת והו חסבי ולא תוכרא עני כתאבכמא לאנ[י]&nbsp;</span></li>
<li><span lang="he">אסר בה וארתאח אליה ותגמעו אלתואב ופר אללה חטכמא מנה וערפאני כבר מר' שלמה בן מר' חכים בן אבי שכם נט' רח'</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ואבלגאה סלאמי ואנא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ע ושלומכם ירבה לעד יט באדר שנת שיח'&nbsp; &nbsp; &nbsp; ישע רב </span></li>
</ol>
                    
                </div>
            
        </section>
    </body>
</html>
