recto

 
 
 
 
 
 
אנחנו כותבים אליכם, מחמדי עינינו, ייתן לכם אלוהים אריכות ימים ואל ייקח אתכם מאתנו ולא ישאירנו בלעדיכם, על ידי אבו אלטיב מ''ר עמראן הלוי בן מר
הלל … ובידו גם התשובות על ג' השאלות שהיו במכתב שניכם, אקווה שאמנם כבר הגיעו אליכם, למקום הנכון. הקונטרס אשר בו השאלות האחרות
(נשלח) בשיירת החג' … הגיש אלינו לפני ימים אחדים מכתב מחמד עינינו, אבו אלפרג' אלוף, יתמיד אלוהים את כבודו, וכתב לנו ששלח
שאלה וביקש את התשובה עליה, אבל לא הגיע אלינו דבר זה, כתבו לנו, אפוא, יעזור לכם (אלוהים), את הידוע לכם על זאת. עוד הוא כתב לנו על פטירת אבו יוסף מר רב יעקב אלוף
בן שאהון, זכר צדיק לברכה. דבר זה היה … ואסון מן הקשים שבאסונות והמכות (והעיק ?) עלי הצער שצררתי בלבי עליו, יהי זכרו ברוך
והספדתיו במושבים ובכנסים, ובכו עליו הקהל, אלוהי ישראל ירחמהו; אין לי יכולת לתאר לכם את צערי, והוא צער
נוסף (לצער) על פטירת נזרנו, הגאון אבי … והיתה מכה על מכה, מאלוהים נבקש את חותם השלום. והלוא במכתבו, אשר שלחתם אלי, הוא כתב את כל
… אולי הגיעה לאדוני אבו אלפרג', יעזור לו אלוהים, ידיעה על זאת; בקשתי מכם
כי תבדקו עניין זה היטב … כתב לי שמדובר בשבעים דינר ששלח ר' כלוף בן ר' יוסף זכור לטוב
מאגמאת, ועד לרגע זה אין לנו ידיעה עליהם; על כן, חי אלוהים מחמדי עינינו, עשו כמיטב יכולתכם בעניינים אלה יום ולילה ואל
תזניחום, כי דבר זה הוא החשוב שבמעשיכם בדרכי המצווה, שגודלה לא נעלם מעיניכם …
והאמון שלנו ואמון הישיבה והרבניים, יושיעם אלוהים, ועליכם (אנו סומכים) … רק אבו אלפרג' נט' רחמ' ואתם. ובאלוהים אנו בוטחים. 

verso

… חסד אלוהים על זאת, על ידיכם ועל ידי שקידתכם, והלוא זה כאילו מכספכם הפרטי שלכם ולזכותכם ההשתדלות למעננו … והלוא זה מכספכם שלכם השניים, ושל מי 
שנבקש מאלוהים, יתעלה, כי יעשה לו זאת הגדולה שבמצוות; יעניק לכם אלוהים כל אשר ירצה ויאבה. ככל שייוודע לכם דבר שרצוננו לדעתו
מהרו כתבוהו לנו. בחייכם רבותי, יאריך לכם אלוהים את החיים, שאני במצב קשה של מצוקה. חרבו רוב הבתים
שמתגוררים בהם אני ומשפחתי והנספחים אלי; ואני זקוק בשבילם לסכום כולל, חוץ מההוצאות הסדירות, וכבר ביקשתי מאבו אלטייב מ"ר עמראן
הלוי שיתן לנו סכום והבטיח, ואם יקיים, אודיעכם, וכן מה שעשה … בעניין זה. בגלל המצב שאני וקהל הרבניים נתונים בו, ומרוב טרדת הלב בגלל המצוקה חזרתי ואמרתי
… להתעניין, מה (הסכום) שלזכותי אצל אבו יוסף אלוף נוחו עדן וכמה שייך לישיבות, אף כי ידוע לו שאפילו מקצת (מה שכתבתי) היה בו די; 
ובמחילה ממך, הודיעני על מי לסמוך בקירואן; בוטח אני באלוהים, ועליו אני סומך ובו אני מסתפק. אל תשהו את מכתבכם אלי, כי
אשמח בו ויגרום לי עונג, ותזכו לגמול טוב, ירבה אלוהים את חלקכם בו. הודיעוני מה התחדש אצל מ"ר שלמה בן מ"ר חכים בן אבי שכם נט' רח',
ומסרו לו דרישת שלום ממני, ואני … ושלומכם, וכו'. 

verso bottom margin (Arabic)

לפסטאט, אל אברהים ותנחם בני יעקוב, ייתן להם אלוהים אריכות ימים. 
