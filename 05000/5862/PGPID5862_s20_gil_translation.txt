recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך
ואת חסותו ואת דאגתו לך, מתניס, ביום ב', כ"ג באלול, יודיעך אלוהים את ברכת
חתימתו וייתן לך אושר בחודשים הבאים, ויעשה לך אותה שנה מוצלחת שתהיה לברכה,
ויודיעך את ברכתה, תכתב, וכו'.
 
 
שלחתי לך לפני כן מכתב בידי נושא המכתבים והודעתיך בו
ששלחתי מכתבים עם הרון, משרת אדוני ורבי אבו אסחק
ברהון, עליו השלום, וכי הוא חיפש אותך, אדוני, ולא מצא אותך, על כן השאיר אותו אצל אדוני ורבי
אבו עלי בן השופט, יתמיד אלוהים את גדולתו, אקווה שאתה, אדוני, כבר
לקחת אותו וכי שלחת את המכתב (שבשביל) אדוני אבו עלי חסון בן יחיא אליו לאלכסנדריה. 
אבל חי אלוהים, אם חס ושלום לא לקחת אותו, לך נא וקח אותו ותשיב
על מה שיש בו, בטובך, ושלח את המכתב לאדוני אבו עלי; הריני מזרז אותך,
אדוני, ומבקש ממך שתעשה עמדי חסד ותנהג עמי על פי מנהגיך
הטובים, בזמנים שכאלה, ותשחרר אותי מעניין המכתבים שבשבילך, מתחילתם ועד סופם, 

recto, right margin
בזמנים שכאלה, כאשר העיר במצור ונפסקו ההפלגות. אני מאריך בכתיבתי מפני הכאב אשר בי, ונוסף עניין עבדך בני ואמו, ייתן לך אלוהים כבוד, ואחי, וחלתה המשפחה כולה .... אלוהים 
recto, right margin
ייטיב את ישועתם. מה יהיה על ילד קטן ואמו, ייתן לך אלוהים כבוד; אין להם מי שייכנס אליהם ולא מי שיצא. כל אדם עסוק עם עצמו, יהיה אלוהים עמם עוזר וסומך, משען ומבצר. ועכשיו, אדוני, אבקש שתפרט לי, בטובך, פירוט ברור, כל מה שמכילים המכתבים המגיעים אליך 
verso

מאלכסנדריה. נודע לי שהגיע אדוני אבו עלי חסון בן אלגזאל
מאטראבלס ב'קארב' הראשון: אקווה שהוא עלה לפסטאט ואבקש ממך, אדוני, אם
הגיע, הואילה להיפגש עמו ולברכו בשמי (על בואו) בשלום, ולשאול אותו על כל הידיעות, 
ואם ראה אותו עבדו בני ואם פגש אותו במהדייה, ועל מצב אחי אבו אל
כיר, ועל כל העניינים, ועל אדוני אבו אלפצל בן פרח, ואם השליכו משהו מכל
מה שהיה עמו ואם מכר משהו מסחורתו ואם הוא נוסע למהדייה אל בנותיו, ותפרט לי
כל מה שהוא אומר; כיוצא בזה, נודע לי שאדוני ורבי אבו עבדאללה אבן אלבעבאע
הגיע לאלכסנדריה ב'גראב', ואינני יודע אם נמלט על נפשו או נטע.
ומה ידוע לך על 'קארב' של אדם מספאקץ, שהשתבש; אבקש שתכתוב לי מה אמת בדבר; ומי 
…. מסיציליה ; וידיעות אמיתיות על מהדייה, ואם הסירו מעליה את המצור, ואם הגיע
מישהו ממנה. אתה תסלק ממני את דאגותי, יסלק אלוהים ממך כל דאגה וכל צער. אדוני, כבר 
כתבתי לך על עניין ספר המקרא שלי שאצל אדוני ורבי אבו אלסרור בן נתן,
אבל לא הבהרת לי אם קיבלת אותו ואם הוא אצלך. דרישות שלום לך, ולמי שנתון לדאגתך 

verso, margin
דרישות שלום. אחי אבו אלפצל דורש בשלומך. ועקב שלם. 
 
verso, address
לאדוני ורבי אבו יחיא נהוראי בן נסים אלמערבי, חתן הכהן השולחני; מן המודה לו בשר בן דאוד בן בשר אלקרוי; לפסטאט. (אחד המובילים ?) עלי בן אסמעיל(?). 
 