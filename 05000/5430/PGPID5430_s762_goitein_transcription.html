
<html>
    <head>
        <title>Transcription of Letter: T-S 10J16.15</title>
    </head>
    <body style="max-width: 860px; margin: auto">
        <h1>Transcription of Letter: T-S 10J16.15</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00015/canvas/1">
                    
                    
                    
                        <h3>II, 58</h3>
                    
                        <ol>
<li>בשמ</li>
<li>תדכרא (!) למולאי אלשיך אלאגל מחרוז בן יעקב נע אטאל אללה פי אלכיר</li>
<li>בקאה ואדאם סעאדתה ונעמאה וכבת באלדל חסדתה ואעדאה וכאן לה</li>
<li>ומעה ולייא וחאפטא ונאצרא פי גמיע אמורה ואלדי תריד עלמה</li>
<li>אן בעד אן כתבת לך אלכתאב ואנפדת לך אלחויגאת מע אבו אלרצא</li>
<li>בן הלאל רגע[ת] א[ל]מראכב גמיעהא ורגע אלשיך אבו נצר פיהא פאחת[[א]]גת</li>
<li>אני אגלס הונא אלי מא ארד בצאעתי פי אלמכזן ואקפל עליה ואטלע</li>
<li>אן שא אללה ארגו נתכלץ פי הדה אלאסבוע אן שא אללה ולא תסאל</li>
<li>יאכי מא דכל עלי קלבי מן רגוע אלמראכב לאן מרת מני מוון אן</li>
<li>כתירה ונפקה וזאד ומכס אן עטים שי אן לא נקדר נסתרד מנה</li>
<li>דרהם ואיצא אן וגהת שי אן אכר ללמהדיה רגע אללה תע יגעל אל</li>
<li>עאקבה אלי כיר ואמא מא דכרתה לי מן גהה אלחריר אלדי</li>
<li>אבו מנצור אן קוית עלי שראה באתני עשר דינ' אלעשרה אשתריה</li>
<li>מנה ואלחאצר ירא מא לא ירא אלגאיב ואללה יעלם מא עלי קלבי</li>
<li>מן אלגלוס הונא וחק הדה אלאחרף לאו וגדת אן לא אבאת הנא</li>
<li>לילה מא בת הונא אעלמת מולאי דלך ואלאן לעל תקדר</li>
<li>תתקצא ל[י] שי אן אלדי לי ענד אלעטארין אלי מא אצ[ל אן] שא אלל[ה]</li>
<li>והמא אבו סעיד אבן אלעפצי ואבו אלחסן בן הבה ואבו אלפרג</li>
<li>אבן אבו אלמנא אלאסכנדראני ואבו אלחסן בן גליב ואבו אלכרם</li>
<li>בן סעדאן תקול לה[ם א]ריד שי ללנפקה מא ימנעוך</li>
<li>ואן כאן פרג אלקמח אלדי פי אלבית אשתרי לי בדינארין</li>
<li>או תלאתה נכון נאכל מנהא אלי מא יצל אלקמח</li>
<li>אלדי דכרת לי מע מסלם ולא תפרט פי</li>
<li>אלקמח לאנה אצל מן אלאצול</li>
<li>ותכון תכאתב</li>
</ol>
                    
                        <h3>Margins:</h3>
                    
                        <ol>
<li>מסלם</li>
<li>יודע לך פי</li>
<li>אכמים ארדבין קמח או</li>
<li>תלאתה תכון לך ללזאד ללטריק</li>
<li>אן שא אללה ומכלוף בן עין שרה</li>
<li>קד אגתמעת מעה פי מא יכץ</li>
<li>אלשיך יצחק גדך וקאל לי אן</li>
<li>לה מעי אחד עשר ונצף ותמן</li>
<li>יצל מחרוז יתסלמהא אן שא</li>
<li>אללה [[ומע]] ומא אחתאג אוציך</li>
<li>אן דכלת ענדכם אום</li>
<li>אבו אסחק בן סמך אל</li>
<li>דעוא ואתכלמת מעך</li>
<li>פי מא יכתץ באלשיך</li>
<li>אבו נצר קול להא</li>
<li>לא תרפע פי הדא</li>
<li>אלאמר ולא תצע</li>
<li>לאן מא הדא זמאנה</li>
<li>וקול להא אנתי</li>
<li>תערפי אבו נצר</li>
<li>לאן כאן לך ענדה</li>
<li>ביות אלמאל</li>
<li>מא כפתי</li>
<li>עליהא</li>
</ol>
                    
                        <h3>Top of page:</h3>
                    
                        <ol>
<li>ואעלמהא באני</li>
<li>ואצל אן שא אללה</li>
<li>אעלמהא במא</li>
<li>ינפעל ושלום</li>
<li>תכתץ חצרתך</li>
<li>אלסאמיה באפצל</li>
<li>סלאם ויוסף אפצל</li>
<li>סלאם ואבו אלחסן</li>
<li>ואמה אפצל</li>
<li>סלאם וגמיע</li>
<li>אצחאבנא</li>
<li>אפצל סלאם</li>
<li>ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00015/canvas/2">
                    
                    
                    
                        <h3>Verso:</h3>
                    
                        <ol>
<li>ואקרי סידנא אחיאה אללה אפצל סלאמי וקול לה אלחאגה אלדי כאתבך פי אמרהא</li>
<li>לא תתכלא ענהא לאנהא אוכד חואיגי ענדך ותכון אנת איצא תכלמה פיהא</li>
<li>ולא תגפל ושלום</li>
</ol>
                    
                        <h3>Address:</h3>
                    
                        <ol>
<li>חצרה מולאי אלשיך אלאגל מחבהא שלום רב</li>
<li>מחרוז בר יעקב נע [יהוד]ה כהן בן יוסף סט</li>
</ol>
                    
                </div>
            
        </section>
    </body>
</html>
