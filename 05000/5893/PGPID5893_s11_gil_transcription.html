
<html>
    <head>
        <title>Transcription of Letter: T-S 13J19.29</title>
    </head>
    <body style="max-width: 860px; margin: auto">
        <h1>Transcription of Letter: T-S 13J19.29</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00019-00029/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתבת למולאי אלשיך אלגליל אטאל אללה בקאה ואדאם תאידה ונעמאה</span></li>
<li><span lang="he">לג' בקי מן ניסאן כתמה אללה עלי מולאי אלשיך באחסן כאתמה</span></li>
<li><span lang="he">ען חאל סלאמה ונעמה בבקא מולאי אלשיך ואלחמד ללה וחדה</span></li>
<li><span lang="he">תקדמת מני אלי מולאי כתב עדה וערפת למולאי גמיע מא</span></li>
<li><span lang="he">נחתאג אליה וערפתה מא גרא עלינא פי אמר אלכיטיא וללה אל</span></li>
<li><span lang="he">חמד נחן גיד מן אלגיד וערפתה אמר סלאמה בן בראך ודכולה</span></li>
<li><span lang="he">אלי אבוקיר וקד וצל סאלמא אלי אלאסכנדריה ללה אלחמד וקבצ'ת</span></li>
<li><span lang="he">מנה גמיע מא כאן ענדה והו כ'ה' עדל סאלמה וקד אסתכ[רת]</span></li>
<li><span lang="he">אללה תעאלא ואוצקתהא יום כתאבי האדא דפעת מנה כ' עדל</span></li>
<li><span lang="he">אלי קארב אלמקרוץ אלי אלמהדיה ג' אעדאל אלי מרכב אלדקול</span></li>
<li><span lang="he">אלי אלמהדיה ועדלין אלי צקליה אלי מרכב אלאנדלסי ואנא</span></li>
<li><span lang="he">אן שא אללה אדא וצלת בקיה אלאעדאל אסתכרת אללה תעאלא</span></li>
<li><span lang="he">ואוצקת אלבקיה באלעלאמאת אלי צקליה ואלי אלמהדיה וארגו אן</span></li>
<li><span lang="he">יום כתאבי תצל אלגרום מן רשיד אן שא אללה ואבן אלמכרה ואלחזמי</span></li>
<li><span lang="he">מוצוקין עלי אכר אשגאלהם מכרזין אסל מן אללה אן יכתב עליהא</span></li>
<li><span lang="he">אלסלאמה ואלמרכב לם תוצק עדל אלא אלנאס חאירין פי אמר</span></li>
<li><span lang="he">אלרגאל אלדי אכדו אלי אלקטאיע אסל מן אללה אן [יס]אהל עליהם</span></li>
<li><span lang="he">וליס ענד ואחד מנהם נצ' וצקה אלא ינתצ'רו בקי[ת אל]גרום תצל מן</span></li>
<li><span lang="he">רשיד ומראכב אלאחמיא לם יכליו לאחד עדל [ו]ענדי אן אלחמל</span></li>
<li><span lang="he">פי האדה אלסנה קליל ואלמראכב כתירא ואצחאב אלמראכב יתקעדו</span></li>
<li><span lang="he">באלתגאר אסל מן אללה חסן אלתופיק ואלמעונה ומא יחב מולאי</span></li>
<li><span lang="he">אלשיך עלמה מן אמר סעיד וצלת גמיע אלאעדאל אלדי כאנת</span></li>
<li><span lang="he">לה פי מרכב אבן בראך סאלמא וקד ערצהא ואבו אלפרג אבן כאלך</span></li>
<li><span lang="he">ברשיד אלי האדא אלוקת לם יצל אדא וצל אן שא אללה יפרק אל</span></li>
<li><span lang="he">אעדאל ונקף מעה געאונה אעלם מולאי דלך וארגו אן כתב מולאי</span></li>
<li><span lang="he">מני באלקרב במא נצר בה מן סלאמה מולאי וסלאמת כל מן פי</span></li>
<li><span lang="he">אלדאר אן שא אללה וארגו אן מולאי קד אשתרא לי אלחמר אלדי סאלתה</span></li>
<li><span lang="he">שראה וחמלה פי אלגרום פלא עדמת תפצל מולאי &nbsp; &nbsp; &nbsp; &nbsp; &nbsp; קראת עלי</span></li>
<li><span lang="he">כאצה מולאי אלשיך אלגליל אפ[צל אל]סלם ואטייבה</span></li>
</ol>
                    
                        <h3>Right Margin</h3>
                    
                        <ol>
<li><span lang="he">ועלי מולאי</span></li>
<li><span lang="he">אבי סהל וסידי אבי סעיד</span></li>
<li><span lang="he">אבקאהמא אללה אפצל אלסלם</span></li>
<li><span lang="he">וכל מן תשמלה ענאית מולאי</span></li>
<li><span lang="he">אלשיך אפצ'ל אלסלם</span></li>
<li><span lang="he">וכנת תרכת ענד</span></li>
<li><span lang="he">מולאי אלשיך אל</span></li>
<li><span lang="he">גליל אלג' אצפאט</span></li>
<li><span lang="he">אלזעפראן פאחב</span></li>
<li><span lang="he">מן מולאי אלשיך</span></li>
<li><span lang="he">אן אתפק להא</span></li>
<li><span lang="he">משתרי בצב[ר]</span></li>
<li><span lang="he">שהרין כ'ה' דנ'א'</span></li>
<li><span lang="he">אלמן אחב מן</span></li>
<li><span lang="he">מולאי ביעהא</span></li>
<li><span lang="he">ויכתב אלי כאל[י]</span></li>
<li><span lang="he">ואן לם יתפק</span></li>
<li><span lang="he">להא משתרי</span></li>
<li><span lang="he">יבקיהא אלי וצולי</span></li>
<li><span lang="he">אן שא אללה ואנא</span></li>
<li><span lang="he">אן שא אללה נכתב</span></li>
<li><span lang="he">אלי כאלי אדאם אללה</span></li>
<li><span lang="he">עזה כתב פי</span></li>
<li><span lang="he">אלחזמי ראבן</span></li>
<li><span lang="he">אלמכרה אשרח</span></li>
<li><span lang="he">לה אלצ'ט' עדל</span></li>
<li><span lang="he">וברקלו ואבינהא</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">באבה באבה</span></li>
<li><span lang="he">ואערפה ביעהא</span></li>
<li><span lang="he">פי אלמהדיה</span></li>
<li><span lang="he">פי אלמוסם</span></li>
<li><span lang="he">כמא רסם</span></li>
<li><span lang="he">מולאי אלשיך</span></li>
<li><span lang="he">אן שא אללה</span></li>
<li><span lang="he">ועקב שלום</span></li>
<li><span lang="he">והארון פי</span></li>
<li><span lang="he">עאפיה</span></li>
<li><span lang="he">והו יקרא</span></li>
<li><span lang="he">עלי מולאי</span></li>
<li><span lang="he">אלשיך אלסלם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00029/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">וכנת ערפת מולאי אלשיך פי כתבי אלמ[תקדמ]א בוצול פיג מן אלגרב</span></li>
<li><span lang="he">וכנת לם אקבץ' מנה כתאב אלא יום כתאבי למולאי קבצ'ת מנה כתאב כאלי</span></li>
<li><span lang="he">אדאם אללה תאידה אלי ידכר פי&lt;ה&gt; אלאסעאר והדא שרחהא אלכתאן אלבוצירי</span></li>
<li><span lang="he">מן ח' אלי ו' ונצף אלקמאט מן ח' אלי ו' והו אכת[ר] משי מן אלבוצירי</span></li>
<li><span lang="he">אלמלאל כאסד יסוא מן ו' אלי ה' גיר נצ'ף' ליס ישתרא פלפל ק'ה'</span></li>
<li><span lang="he">בקם ל'ה' דינ אלקנ'ט' לך נ' דינ' אלקנט' ניל כרמאני מעדום יסוא ע'ה'</span></li>
<li><span lang="he">ד'י'נ' אלקנ'ט' הליל אצפר ט' דנ'א' אלקנ'ט' נשאדר מנויין נ'צ' בד'י'נ' סכר י' דנא</span></li>
<li><span lang="he">אלקנ'ט' זית י'ב' קפיז בד'י'נ' ול[כנ]ה ראכי תמן וכדלך וצל כתאב עמר אבן</span></li>
<li><span lang="he">געפר אלי סעאדה גלאם בן פרח מן אלמהדיה ידכר לה נפאק אלכתאן</span></li>
<li><span lang="he">אלקמאט באלמהדיה ואנה ליס יעמל באלמהדיה אלא אלקמאט וכסאד</span></li>
<li><span lang="he">אלמלאל אסל מן אללה חסן אלתופיק ואלמעונה במנה וכרמה אמין</span></li>
</ol>
                    
                        <h3>Bottom Margin</h3>
                    
                        <ol>
<li><span lang="he">חצ'רה מולאי אלשיך אלגליל אבי אלפרג &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן עבדה אפרים בן &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; אסמעיל נ'נ'</span></li>
<li><span lang="he">יוסף בן יעקוב בן עוכל נ'נ' אדאם אללה נעמאה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אלגרהרי &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; מגלסה אן שא אללה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ותאירה&nbsp;</span></li>
</ol>
                    
                </div>
            
        </section>
    </body>
</html>
