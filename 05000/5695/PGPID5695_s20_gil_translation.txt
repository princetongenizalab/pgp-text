recto

.... מדמעתי, אשר אילו היית מעלה אותה בזכרך וב ....
דברי יש לו עדיפות על כל אלה, מרוב אסוני ומ ....
הקשה והגעגועים אליך, הרחוק בעיר, אין לו .... ולא קרוב ולא ….
ואתה בה יחיד בודד, ועל כן איני יכולה לסבול בשקט,
כי אחיך נשאו נשים, קבילה וימאנה, ברגוס, ואני אתם ....
ברגוס; מיום שהשאתי אותם לא פסקו דמעותי מן
הגעגועים אליך. את אחיך אבו יוסף השאתי בסירקוזה, והוא בוכה
עליך. אילו ראית אותו, לא היית מכירו מחוזק הגעגועים אליך .... (לפני)
ג' שנים קיבלנו ידיעות עליך, כי היית נפקד ועשינו לך הלוויה
עצומה וביכינו אותך, בכי על מת שמת בעיר
זרה ואין לו ידיד ולא מי שיכירהו ויבכה עליו; וקראו לי
את מכתבך באותה שנה ומשעה שקראו לי אותו אני נרגשת ....
מצער על ריחוקך וגעגועים לקרבתך, יקרב לנו אלוהים את פגישתנו במיטב
הנסיבות ובלב שמח. ועכשיו, בני, אני משביעה אותך באלוהים, אל
תישאר עוד זמן נוסף בנכר; ואני משביעה אותך באלוהים, בני,
אנא, מן הרגע שתקרא את מכתבי, תצא לדרך ותבוא
ויהי מה, בטרם אמות ולא אראה אותך וארד 'בחצרה
אלי אלאתרא'; כי אביך עליו השלום מת בנוכחותך.
על כן שים אל לבך ותן דעתך ותעיר את נפשך ואמור: 'מת אבי 

recto, right margin
(4-1) בנוכחותי ותמות אמי (גם כן) בנוכחותי, הלוא (אם לא כן) תהיה עלי אשמה נוראה'; כך הוא הדבר בני, אם לא 
(8-5) אראה פניך לפני צאתי מן העולם, אמות באסון נורא בגללך ותהיה עליך אשמה נוראה, כתבתי לך, בני, מכתב לפני 
(13-9) המכתב הזה, ובו כתבתי לך יותר מזה; ובהגיעו תמהר לבוא ויהי מה, ויעזור האל .... ; .... 
 
verso

(2-1) יהיה לך בזה שכר עצום מאלוהים ומהבריות כי אם אדם מאבד משהו .... המוצא ישמור זאת בשבילו ויהיה לו בזה שכר
 
עצום .... לא כל שכן אם שב הבן אל הוריו אחרי שנים
.... שלום אלוהים עליך .... . 

verso, address
יגיע אל בני יהודה בר אליה נ"ע דמנשי לעיר פסטאט מן האי סיציליה, מאחד הכפרים שלו ששמו רגוס, מאמו אם אלכיר המתגעגעת אליו ובוכה ומקוננת עליו, מסור ותקבל שכר, ייתן לך אלוהים שלום. 
 