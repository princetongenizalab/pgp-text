
<html>
    <head>
        <title>Transcription of Letter: Moss. II,190</title>
    </head>
    <body style="max-width: 860px; margin: auto">
        <h1>Transcription of Letter: Moss. II,190</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-MOSSERI-II-00190/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך אלגליל ואדאם תאידה וסלאמתה</p>
</li>
<li>
<p>וסעאדתה ונעמתה [ען] שוק אליה קרב אללה אלאגתמאע [בה] עלי אפצל</p>
</li>
<li>
<p>חאל בעד וצול כתאבך ביד הלאל תדכר חאלך ומא אנת עליה</p>
</li>
<li>
<p>ותשתיתך ען ביתך אללה תעאלי ינצר אלינא ולו וצפת לך [ ]</p>
</li>
<li>
<p>חאלי ומא אנא פיה וגבר עישי מע הולאי אלקום ואמא חאל</p>
</li>
<li>
<p>אלמעישה מא אחתאג אדכרהא לך ומן אללה אסל אלפרג</p>
</li>
<li>
<p>דכרת חאל אלזבדה וקד מצית אלי אלשיך אבי אלפרג בניאם</p>
</li>
<li>
<p>בן הרון וולדה הלאל וקראת עליה כתאבך וקאל האדה אלזבדה</p>
</li>
<li>
<p>אדא כאן עליהא אסם יהודי מא תנבאע ומע האדא אנא</p>
</li>
<li>
<p>וחק מא אבקי פיהא והי יאמולאי ענדה מבטנה ובאללה אל</p>
</li>
<li>
<p>עצים לקד אשתהי אדכל מחבת[ה] עלי קלבך לאן נעלם אן לי פי</p>
</li>
<li>
<p>דלך זכות אעלם קדר האדי אלימין מני ונחן נגתהד פי דלך</p>
</li>
<li>
<p>דכר מולאי אן נדפע מן מכזנה לביתה גראב קמח קדים ואן</p>
</li>
<li>
<p>וקף עליהם דינאר ואתנין קיר ען שבט ואדר ואנא אפעל</p>
</li>
<li>
<p>דלך סרעה לאן אהל ביתך גאו לביתנא וטל[בו] אלגמיע [ ]</p>
</li>
<li>
<p>חודש שבט תם דכרת אן נדפע לאכיך זיר קמח מן אלקדים</p>
</li>
<li>
<p>איצא ופי אדר זיר ופי ניסן זיר אללה תעאלי יפתח לך ויוסע פי</p>
</li>
<li>
<p>רזקך ואנא אפעל דלך דכרת אן תערפני אש אלדי צח פי אלקטעה</p>
</li>
<li>
<p>אלניל אלדי לך ולם ידכר בן גנ[ &nbsp; ] פי כתאבה אי[ש &nbsp; &nbsp; &nbsp; &nbsp; ]לתה לך</p>
</li>
<li>
<p>אן אנפדת צרה פיהא אניף וע דינ [ &nbsp; &nbsp; ] ולאבן</p>
</li>
<li>
<p>אל[ &nbsp; &nbsp; ]י ס דינ ואלי אלשיך אבי עמראן כה דינ וכאן [ ]</p>
</li>
<li>
<p>קטעה ענד אלוכיל ולי אנא שי כתיר ואנא אן שא אללה נאכד תמנה</p>
</li>
<li>
<p>אעלמת מולאי דלך דכר אן ברכאת וצל ללקאהרה ואלחאגה תם</p>
</li>
<li>
<p>ארגו מן אללה תחצל פי מסתקרה ויצל אלי כתאבך בדלך אן שא</p>
</li>
<li>
<p>אללה לאן מא נרא מן יפרג ש[גל] קלבי סוא כתאבך ואנא אסלך</p>
</li>
<li>
<p>יאמולאי אן תחתפץ לי באלמ[ &nbsp; &nbsp; &nbsp; ] אלדי תרכתה ענדך פי אלקפל אל</p>
</li>
<li>
<p>לטיף ואנא נקול אני אטלע אן [ &nbsp; &nbsp; &nbsp; ] אן שא אללה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-II-00190/canvas/2">
                    
                    
                    
                        <h3>verso</h3>
                    
                        <ol>
<li>
<p>לעל נביע דלך אלמרגאן אלדי תם או נעארץ פיה אן שא אללה</p>
</li>
<li>
<p>ואן תלוח לכם וצול שי תערפני דלך ואנא אסלך יאמולאי אן תתפצל</p>
</li>
<li>
<p>עלי אן ערץ עליך או [ ] אליך קטעה האל [ ]</p>
</li>
<li>
<p>אכתר אן כאן כמא קלת לך מן ג [</p>
</li>
<li>
<p>עליהא אלשיך אבו עלי בן סלמאן ואלשיך אבו [ ]</p>
</li>
<li>
<p>תמנהא אעלמת מולאי דלך ותעלמני חאל אלת[&nbsp; &nbsp; &nbsp; &nbsp; ] וסערה פי האדי אל</p>
</li>
<li>
<p>וקת פעלת דלך מתפצלא קראת עליך אפצל אלסלאם ואחב מן</p>
</li>
<li>
<p>תפצלך אדא אגתמעת מע סידנא שר השרים ירום הודו</p>
</li>
<li>
<p>תהניה מני בהאדא אלפרח אלמבארך אללה תעאלי יגעלה פרח</p>
</li>
<li>
<p>מתצל בבנים זכרים עוסקים בתורה [ &nbsp; &nbsp; &nbsp; ] נכתב אליה</p>
</li>
<li>
<p>אלי מן תם [ &nbsp; &nbsp; &nbsp; &nbsp; &nbsp; ] יבלגו אל[ &nbsp; &nbsp; &nbsp; ] אעלמת מולאי דלך ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>[מולאי] אלשיך אבי עמראן מוסי בן [שא]כרה נתן בן נהראי</p>
</li>
<li>
<p>אבי אלחי נע</p>
</li>
</ol>
                    
                </div>
            
        </section>
    </body>
</html>
