
<html>
    <head>
        <title>Hebrew Translation of Letter: Moss. II,190</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,190</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-II-00190/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי הנכבד, ייתן לך אלוהים אריכות ימים ויחמיד את עזרתו לך ואת שלומך</li>
<li>ואת אושרך ואת חסדו לך, מתוך געגועים אליך ; יקרב אלוהים את פגישתי עמך במיטב</li>
<li>הנסיבות ; אחרי בוא מכתבך בידי הלאל, שבו אתה כותב על שלומך ועל הנעשה אצלך</li>
<li>ועל גלותך מביתך(?); אלוהים יתעלה יביט אלינו; אילו תיארתי לך ….</li>
<li>שבמצבי והנעשה אצלי והמיאוס שבחיי עם האנשים האלה, והלוא את ענייני</li>
<li>הפרנסה אין צורך שאזכירם לך; מאלוהים אבקש ישועה.</li>
<li>אתה כותב על עניין החמאה; הלכתי אל האדון אבו לפרג' בניאם</li>
<li>בן הרון ובנו הלאל וקראתי לפניו את מכתבך, ואמר: חמאה זו,</li>
<li>אם יש עליה שם של יהודי אינה נמכרת; ואף על פי כן, אני</li>
<li>נשבע, לא אשאיר ממנה; היא אצלו אדוני, מוטמנת; חי אלוהים</li>
<li>הגדול, אכן רוצה אני להביא את אהבתו אל לבך, כי יודע אני שיש לי</li>
<li>בזה זכות; ואני יודע את חשיבותה של שבועה זו אצלי, ואנחנו נשתדל בעניין זה.</li>
<li>כתבת אדוני שנמסור מן המחסן שלך לביתך ג'ראב חיטים ישנות, וכי הם</li>
<li>נשארו חייבים דינר ושני קיראטים, בעד שבט ואדר. אני אעשה</li>
<li>זאת במהרה, כי בני ביתך באו אל ביתנו ותבעו את הכול ....</li>
<li>חודש שבט. עוד אתה כותב שנמסור לאחיך כד חיטים מן הישנות</li>
<li>גם כן, ובאדר כד ובניסן כד; אלוהים יתעלה ירחיב לך וירבה את</li>
<li>פרנסתך, זאת אעשה. אתה כותב שתודיע לי בכמה הסתכמה חבילת</li>
<li>הניל אשר לך, אבל בן.... אינו מזכיר במכתבו מה .... לך,</li>
<li>ששלחתי כיס ובו ע' וכמה דינר .... ולבן</li>
<li>.... ס' דינר ולאדון אבו עמראן כ"ה דינר, והיה ....</li>
<li>חבילה אצל הפקיד, ולי עצמי יש הרבה סחורה ; ברצון האל אגבה את תמורתה,</li>
<li>זאת לידיעתך, אדוני. אתה כותב שברכאת הגיע לאלקאהרה ומה שדרוש שם;</li>
<li>אקווה מאלוהים שהגיע אל ביתו, ואני מצפה לקבל ממך מכתב על זאת, ברצון</li>
<li>האל. סבורני שרק מכתב ממך יקל מעל לבי. עוד אבקש ממך,</li>
<li>אדוני, שתיזהר .... שהשארתי אצלך במנעול</li>
<li>הקטן, אומר אני לעלות..... ברצון האל, </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-II-00190/canvas/2">
                    
                    
                    
                        <h3>verso</h3>
                    
                        <ol>
<li>אולי אמכור את הפנינים ההן אשר שם, או נציע אותן(?), ברצון האל.</li>
<li>אם ייוודע לכם שהגיע משהו הודע לי זאת. אבקש ממך, אדוני, כי תעשה לי טובה,</li>
<li>אם יציעו לך, או .... לך משלוח קרדמון .... </li>
<li>(4–5) או יותר, כפי שאמרתי לך, מג' .... עליהם האדון אבו עלי בן סלמאן והאדון אבו .... </li>
<li> </li>
<li>תמורתם. זאת לידיעתך אדוני. הודע לי את מצב .... ומה מחירו</li>
<li>בזמן הזה, עשה זאת בטובך. אני שולח לך את מיטב דרישות השלום. אבקש ממך</li>
<li>כי תואיל, אם תיפגש עם אונו שר השרים ירום הודו</li>
<li>ברך אותו בשמי על שמחה זו המבורכת, אלוהים יתעלה יעשה זאת שמחה</li>
<li>רצופה בבנים, וכו' .... אכתוב אליו</li>
<li>אל מי ששם .... יעבירו .... זאת לידיעתך אדוני; ושלום.</li>
</ol>
                    
                        <h3>verso, address</h3>
                    
                        <p>אדוני ורבי אבו עמראן מוסא בן אבי אלחי נ"ע (יתן לו אלוהים, וכו'); המודה לו, נתן בן נהוראי. </p>
<p> </p>
                    
                </div>
            
        </section>
    </body>
</html>
