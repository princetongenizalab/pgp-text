recto

אני כותב לך, אדוני ורבי הנכבד, ייתן לך אלוהים אריכות ימים ויחמיד את עזרתו לך ואת שלומך
ואת אושרך ואת חסדו לך, מתוך געגועים אליך ; יקרב אלוהים את פגישתי עמך במיטב
הנסיבות ; אחרי בוא מכתבך בידי הלאל, שבו אתה כותב על שלומך ועל הנעשה אצלך
ועל גלותך מביתך(?); אלוהים יתעלה יביט אלינו; אילו תיארתי לך ….
שבמצבי והנעשה אצלי והמיאוס שבחיי עם האנשים האלה, והלוא את ענייני
הפרנסה אין צורך שאזכירם לך; מאלוהים אבקש ישועה.
אתה כותב על עניין החמאה; הלכתי אל האדון אבו לפרג' בניאם
בן הרון ובנו הלאל וקראתי לפניו את מכתבך, ואמר: חמאה זו,
אם יש עליה שם של יהודי אינה נמכרת; ואף על פי כן, אני
נשבע, לא אשאיר ממנה; היא אצלו אדוני, מוטמנת; חי אלוהים
הגדול, אכן רוצה אני להביא את אהבתו אל לבך, כי יודע אני שיש לי
בזה זכות; ואני יודע את חשיבותה של שבועה זו אצלי, ואנחנו נשתדל בעניין זה.
כתבת אדוני שנמסור מן המחסן שלך לביתך ג'ראב חיטים ישנות, וכי הם
נשארו חייבים דינר ושני קיראטים, בעד שבט ואדר. אני אעשה
זאת במהרה, כי בני ביתך באו אל ביתנו ותבעו את הכול ....
חודש שבט. עוד אתה כותב שנמסור לאחיך כד חיטים מן הישנות
גם כן, ובאדר כד ובניסן כד; אלוהים יתעלה ירחיב לך וירבה את
פרנסתך, זאת אעשה. אתה כותב שתודיע לי בכמה הסתכמה חבילת
הניל אשר לך, אבל בן.... אינו מזכיר במכתבו מה .... לך,
ששלחתי כיס ובו ע' וכמה דינר .... ולבן
.... ס' דינר ולאדון אבו עמראן כ"ה דינר, והיה ....
חבילה אצל הפקיד, ולי עצמי יש הרבה סחורה ; ברצון האל אגבה את תמורתה,
זאת לידיעתך, אדוני. אתה כותב שברכאת הגיע לאלקאהרה ומה שדרוש שם;
אקווה מאלוהים שהגיע אל ביתו, ואני מצפה לקבל ממך מכתב על זאת, ברצון
האל. סבורני שרק מכתב ממך יקל מעל לבי. עוד אבקש ממך,
אדוני, שתיזהר .... שהשארתי אצלך במנעול
הקטן, אומר אני לעלות..... ברצון האל, 

verso

אולי אמכור את הפנינים ההן אשר שם, או נציע אותן(?), ברצון האל.
אם ייוודע לכם שהגיע משהו הודע לי זאת. אבקש ממך, אדוני, כי תעשה לי טובה,
אם יציעו לך, או .... לך משלוח קרדמון .... 
(4–5) או יותר, כפי שאמרתי לך, מג' .... עליהם האדון אבו עלי בן סלמאן והאדון אבו .... 
 
תמורתם. זאת לידיעתך אדוני. הודע לי את מצב .... ומה מחירו
בזמן הזה, עשה זאת בטובך. אני שולח לך את מיטב דרישות השלום. אבקש ממך
כי תואיל, אם תיפגש עם אונו שר השרים ירום הודו
ברך אותו בשמי על שמחה זו המבורכת, אלוהים יתעלה יעשה זאת שמחה
רצופה בבנים, וכו' .... אכתוב אליו
אל מי ששם .... יעבירו .... זאת לידיעתך אדוני; ושלום.
