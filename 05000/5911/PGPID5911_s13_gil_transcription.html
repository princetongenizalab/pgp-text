
<html>
    <head>
        <title>Transcription of Legal document: T-S 13J34.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J34.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00034-00005/canvas/2">
                    
                    
                    
                        <h3>verso</h3>
                    
                        <ol>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מן [</p>
</li>
<li>
<p>[גא]ב אלינא נסכה וציתה והדה הי אות באות יקול מן אתבת כטה</p>
</li>
<li>
<p>פי הדא אלכתאב חצרנא ענד ר ישועה בר שמואל נע והו מריץ לכנה</p>
</li>
<li>
<p>צחיח אלדהן תאבת אלעקל עארף במא יקולה ובמא יקאל לה</p>
</li>
<li>
<p>פקאל לנא לי ענד אלשיך אבו יעקוב אלחכים במצר פי דאר אלוכאלה</p>
</li>
<li>
<p>תחת ידה תלאתין קנטאר כברית וארבע מאיה מן אושנה ולי ענדה</p>
</li>
<li>
<p>סבע קנאטיר ונצף כרז ומרגונה פיהא מאיה כורגה כרז יתולא ביע</p>
</li>
<li>
<p>גמיע דלך אלשיך אבו עמראן מוסא אלסגולת ואיש מא תצל פי אלגמיע</p>
</li>
<li>
<p>ידפע מנה לרבנא הרב נט רח עשרה דנאניר ויודפע איצא מנה לכניסה</p>
</li>
<li>
<p>דמו עשרה דנאניר ואלבקיה יתסלמה ר שמואל בר יהודה נע ינצאף</p>
</li>
<li>
<p>לתמן אלמקאטע יבנא בה אלמגארה ויכון הו אלמת[ו]לי לדלך אעני ר</p>
</li>
<li>
<p>שמואל בר יהודה נע וליס לאחד מן סאיר אלנאס עליה אעתראץ פי</p>
</li>
<li>
<p>מא יפעלה ומן הדא אלמרץ נפטר לבית עולמו וכאן דלך פי חודש</p>
</li>
<li>
<p>תשרי שנת דתתנא במדינת אלכסנדריה דעל כיף ימא מותבה</p>
</li>
</ol>
                    
                </div>
            
        </section>
    </body>
</html>
