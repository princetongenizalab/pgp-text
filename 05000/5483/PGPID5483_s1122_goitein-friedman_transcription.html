
<html>
    <head>
        <title>Transcription of Letter: CUL Or.1080 J263 + T-S NS J285</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J263 + T-S NS J285</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00263/canvas/2">
                    
                    
                    
                        <h3>IB II,28 (CUL Or.1080 J263) verso</h3>
                    
                        <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;עבדה</p>
<ol>
<li>בשמ' רחמ' &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מצמון בן אלחסן בן בנדאר נ''ע&nbsp;</li>
<li>וצל כתאב חצרה אלשיך אלאגל מולאי אטאל אללה בקאהא</li>
<li>ואדאם עזהא ונעמתהא וחרס מן אלגיר הובאהא&nbsp;</li>
<li>וכבת באלדל אלמהין חסדתהא ואעדאהא ומן חסן&nbsp;</li>
<li>תופיקה לא אכלאהא ⟦וכבת באלדל אלמהין חס⟧ וכאן</li>
<li>להא וליא חאפטא וקראתה ופחמת מצמונה&nbsp;</li>
<li>ומא דכר מולאי שי מן אלשוק אלא וענד עברה אצעאף</li>
<li>דלך אללה ימן באלאגתמאע בה &nbsp; &nbsp; ואנתהי עבדה</li>
<li>אלי מא דכרה מן אנפאדה אלפופל אלאחמד ואלאביץ</li>
<li>פקד וצל דלך וקבצה עבדה &nbsp; &nbsp; &nbsp; &nbsp; &nbsp; &nbsp; וכדלך אלפלפל קד וצל</li>
<li>גמיע מא דכרה פי כתאבה וסלם עברה אלי אלשיך</li>
<li>יוסף בן אברהים ואלי אלשיך כלף גמיע מא רסם</li>
<li>תסלימה אליהמא ותסלמאה ושרח ביע אלפלפל</li>
<li>ואלעוץ ענה עבדה יצאנה נסכה הסאבה והי&nbsp;</li>
<li>טי כתאב עבדה והצרתה תקף עלי דלך אן שא אללה</li>
<li>ואמא מא דכרה מן סבב אנה כאן מעולא עלי אל</li>
<li>מגי אלי עדן ואן מא מנעה אלא כופה אן יקאל אן קד</li>
<li>כאן כרט לה שיא פקד תחרת עברה מע אלמאלך אל</li>
<li>סעיד מן אללה ואכד מנה דמה פיעול עלי אלמגי&nbsp;</li>
<li>אן שא אללה פליס עליה כוף והו אצלח מן גלוסה</li>
<li>פי בלאד אלהנד לאן אן לחקה ואלעאיד באללה אלאגל</li>
<li>תלף גמיע מא מעה וצארת אולאדה מן גמלה</li>
</ol>
<p>&nbsp;</p>
                    
                        <h3>IB II,28 (CUL Or.1080 J263) verso, right margin</h3>
                    
                        <ol>
<li>[...]</li>
<li>אלקימה [...]</li>
<li>ותלתין דינא[ר]</li>
<li>ופי אלצדה כמסה</li>
<li>עשר דינארא מלכיה</li>
<li>צח מא עליה מאיתי</li>
<li>וסתין דינארא</li>
<li>ונצף ורבע</li>
<li>בקי עליה נצף</li>
<li>ורבע סומח</li>
<li>בדלך פיקבץ</li>
<li>דלך מנה ענד</li>
<li>וצולה אן שא אללה </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00285/canvas/1">
                    
                    
                    
                        <h3>IB II,29 (T-S NS J285) recto</h3>
                    
                        <ol>
<li>[מן] תאויה אלבלאד והדא ראיי לה פלא יעתל</li>
<li>בעלה מן אלעלל            ואמא מא דכרה מן אנפאד</li>
<li>משתרי בארבעין דינארא ⟦דינארא⟧ מלכייה מן</li>
<li>מאלה אלי דיאר מצר לאכיה מבשר פעבדה</li>
<li>כאן קד עול אנה לא יתכפל לאחד ברסאלה</li>
<li>למא קד בלגה מן כלאם מן ליס פיה כיר [לכן]</li>
<li>לעזה חצרתה עלי עבדה יתכפל באנפא[ד ...]</li>
<li>רסאלה אנפאדה אן כרג' אחד פי הדה [אלסנה אלי]</li>
<li>מצר לאן לם יצל אחד עאמא ולא פ[י הדה אלסנה]</li>
<li>מן דיאר מצר למא כאן קד טרא פיה מ[ן אלמות (?)]</li>
<li>ואלובא סנתין מתואליתין וקד וצל קריב [מן אל]</li>
<li>נאס גלבה לטיפה יהא ד' תגאר דכרו [...]</li>
<li>בלאד צלחת ותבא אלסער ואלצלטאן [...]</li>
<li>אלסלאמה אללה סבחאנה ותעאלי יצלח א[מור]</li>
<li>אלנאס אגמעין   ומן סבב אלדינא' אלדי כאן לה</li>
<li>לקטעה אלצפר קד אצאפה עבדה אלי חסאבה</li>
<li>[וא]מא אלשיך א... בן עבד אלרחמן פקד תוה</li>
<li>[...                                                 ] יטלב </li>
<li>[...                                                 ] וגוד </li>
</ol>
                    
                        <h3>IB II,29 (T-S NS J285) recto, right margin</h3>
                    
                        <ol>
<li>וסבעה [...]</li>
<li>ונצף ורבע [...]</li>
<li>רסם אנפאדה לא[כיך]</li>
<li>מבשר ארבעין</li>
<li>דינארא ואנפדת</li>
<li>לה פי מרכב //אלמקדם\\ עלי יד</li>
<li>אלנאכדה [ג]והר אל</li>
<li>מקדמי כתב אללה</li>
<li>[ס]לאמתה צרה פיהא</li>
<li>כ[...]תן אלא </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00285/canvas/2">
                    
                    
                    
                        <h3>IB II,29 (T-S NS J285) verso</h3>
                    
                        <ol>
<li>[ת]סעין אלפ[...] פאכדוה ג.....ה [ט]עה</li>
<li>[.]אן לם תכן פסחה להל ועבא צח וזנהא</li>
<li>בהארותסעין רטלא אלתמן מאיה וסת </li>
<li>ועשרין דינארא ודינאר כרג' ⟦אלמל⟧ אל </li>
<li>פרצה וחמל דלך פי מרכב בן אלמקדם </li>
<li>צחנה גוהר נעה איצא צרה [פיהא] </li>
<li>תמאניה עשר דינארא מלכיה [ואכרי פיהא?] </li>
<li>מאיה וכמסה וארבעין דינארא [מלכיה ולם] </li>
<li>יבק לה שיא ולם יזן ⟦לל⟧ לנאכדה [אלמרכב] </li>
<li>נול אלקטעה אלצפר אעלמה דלך [ושלום] </li>
</ol>
                    
                </div>
            
        </section>
    </body>
</html>
