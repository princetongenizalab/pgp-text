
<html>
    <head>
        <title>Transcription of Letter: CUL Or.1080 J263 + T-S NS J285</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J263 + T-S NS J285</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00263/canvas/2">
                    
                    
                    
                        <h3>IB II,28 (CUL Or.1080 J263) verso</h3>
                    
                        <p>                                                 עבדה</p>
<ol>
<li>בשמ' רחמ'                                 מצמון בן אלחסן בן בנדאר נ''ע </li>
<li>וצל כתאב חצרה אלשיך אלאגל מולאי אטאל אללה בקאהא</li>
<li>ואדאם עזהא ונעמתהא וחרס מן אלגיר הובאהא </li>
<li>וכבת באלדל אלמהין חסדתהא ואעדאהא ומן חסן </li>
<li>תופיקה לא אכלאהא ⟦וכבת באלדל אלמהין חס⟧ וכאן</li>
<li>להא וליא חאפטא וקראתה ופחמת מצמונה </li>
<li>ומא דכר מולאי שי מן אלשוק אלא וענד עברה אצעאף</li>
<li>דלך אללה ימן באלאגתמאע בה     ואנתהי עבדה</li>
<li>אלי מא דכרה מן אנפאדה אלפופל אלאחמד ואלאביץ</li>
<li>פקד וצל דלך וקבצה עבדה             וכדלך אלפלפל קד וצל</li>
<li>גמיע מא דכרה פי כתאבה וסלם עברה אלי אלשיך</li>
<li>יוסף בן אברהים ואלי אלשיך כלף גמיע מא רסם</li>
<li>תסלימה אליהמא ותסלמאה ושרח ביע אלפלפל</li>
<li>ואלעוץ ענה עבדה יצאנה נסכה הסאבה והי </li>
<li>טי כתאב עבדה והצרתה תקף עלי דלך אן שא אללה</li>
<li>ואמא מא דכרה מן סבב אנה כאן מעולא עלי אל</li>
<li>מגי אלי עדן ואן מא מנעה אלא כופה אן יקאל אן קד</li>
<li>כאן כרט לה שיא פקד תחרת עברה מע אלמאלך אל</li>
<li>סעיד מן אללה ואכד מנה דמה פיעול עלי אלמגי </li>
<li>אן שא אללה פליס עליה כוף והו אצלח מן גלוסה</li>
<li>פי בלאד אלהנד לאן אן לחקה ואלעאיד באללה אלאגל</li>
<li>תלף גמיע מא מעה וצארת אולאדה מן גמלה </li>
</ol>
<p> </p>
                    
                </div>
            
        </section>
    </body>
</html>
