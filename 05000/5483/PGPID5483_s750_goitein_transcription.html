
<html>
    <head>
        <title>Transcription of Letter: CUL Or.1080 J263 + T-S NS J285</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J263 + T-S NS J285</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00263/canvas/1">
                    
                    
                    
                        <h3>Margins:</h3>
                    
                        <p>(ב29) וסבעה [...] / ונצף ורבע [...] / רסם אנפאדה לא[כיך] / מבשר ארבעין / דינארא ואנפדת / לה פי מרכב //אלמקדם// עלי יד / אלנאכדה [ג]והר אל / מקדמי כתב אללה / [ס]לאמתה צרה פיהא / כ[...]תן אלא (ב28) [...] / אלקימה [...] / ותלתין דינא[ר] / ופי אלצרה כמסה / עשר דינארא מלכיה / צח מא עליה מאיתי / וסתין דינארא / ונצף ורבע / בקי עליה נצף / ורבע סומח / בדלך פיקבץ / דלך מנה ענד / וצולה אן שא אללה</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00263/canvas/2">
                    
                    
                    
                        <h3>Recto</h3>
                    
                        <p>עבדה</p>
<ol>
<li>בשמ רחמ מצמון בן אלחסן בן בנדאר נע</li>
<li>וצל כתאב חצרה אלשיך אלאגל מולאי אטאל אללה בקאהא</li>
<li>ואדאם עזהא ונעמתהא וחרס מן אלגיר חובאהא</li>
<li>וכבת באלדל אלמהין חסדתהא ואעדאהא ומן חסן</li>
<li>תופיקה לא אכלאהא [[וכבת באלדל אלמהין חס]] וכאן</li>
<li>להא וליא חאפטא וקראתה ופהמת מצמונה</li>
<li>ומא דכר מולאי שי מן אלשוק אלא וענד עבדה אצעאף</li>
<li>דלך אללה ימן באלאגתמאע בה ואנתהי עבדה</li>
<li>אלי מא דכרה מן אנפאדה אלפופל אלאחמר ואלאביץ</li>
<li>פקד וצל דלך וקבצה עבדה וכדלך אלפלפל קד וצל</li>
<li>גמיע מא דכרה פי כתאבה וסלם עבדה אלי אלשיך</li>
<li>יוסף בן אברהים ואלי אלשיך כלף גמיע מא רסם</li>
<li>תסלימה אליהמא ותסלמאה ושרח ביע אלפלפל</li>
<li>ואלעוץ ענה עבדה יצמנה נסכה חסאבה והי</li>
<li>טי כתאב עבדה וחצרתה תקף עלי דלך אן שא אללה</li>
<li>ואמא מא דכרה מן סבב אנה כאן מעולא עלי אל</li>
<li>מגי אלי עדן ואן מא מנעה אלא כופה אן יקאל אן קד</li>
<li>כאן כרט לה שיא פקד תחדת עבדה מע אלמאלך אל</li>
<li>סעיד מן אגלה ואכד מנה דמה פיעול עלי אלמגי</li>
<li>אן שא אללה פליס עליה כוף והו אצלח מן גלוסה</li>
<li>פי בלאד אלהנד לאן אן לחקה ואלעאיד באללה אלאגל</li>
<li>תלף גמיע מא מעה וצארת אולאדה מן גמלה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00285/canvas/2">
                    
                    
                    
                        <h3>Verso</h3>
                    
                        <ol>
<li>[ת]סעין אלפ[...] פאכדוה ג.....ה [מ]עה</li>
<li>[.]אן לם תכן פסחה לחל ועבא צח וזנהא</li>
<li>בהאר ותסעין רטלא אלתמן מאיה וסת</li>
<li>ועשרין דינארא ודינאר כרג [[אלמל]] אל</li>
<li>פרצה וחמל דלך פי מרכב בן אלמקדם</li>
<li>צחבה גוהר מעה איצא צרה [פיהא]</li>
<li>תמאניה עשר דינארא מלכיה [ואכרי פיהא?]</li>
<li>מאיה וכמסה וארבעין דינארא [מלכיה ולם]</li>
<li>יבק לה שיא ולם יזן [[לל]] לנאכדה [שיא]</li>
<li>אלקטעה אלצפר אעלמה דלך [ושלום]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00285/canvas/1">
                    
                    
                    
                        <h3>Recto</h3>
                    
                        <ol>
<li>[מן] תאויה אלבלאד והדא ראיי לה פלא יעתל</li>
<li>בעלّה מן אלעלל ואמא מא דכרה מן אנפאד</li>
<li>משתרי בארבעין דינארא [[דינארא]] מלכייה מן</li>
<li>מאלה אלי דיאר מצר לאכיה מבשר פעבדה</li>
<li>כאן קד עול אנה לא יתכפל לאחד ברסאלה</li>
<li>למא קד בלגה מן כלאם מן ליס פיה כיר [לכן]</li>
<li>לעזה חצרתה עלי עבדה יתכפל באנפא[דה]</li>
<li>.... אנפאדה אן כרג אחד פי הדה [אלסנה אלי]</li>
<li>מצר לאן לם יצל אחד עאמא ולא פ[י הדה אלסנה]</li>
<li>מן דיאר מצר למא כאן קד טרא פיה מ[ן אלמות?]</li>
<li>ואלובא סנתין מתואליתין וקד וצל קריב [מן אל]</li>
<li>נאס גלבה לטיפה פיהא ד תגאר דכרו [...]</li>
<li>בלאד צלחת ותבא אלסער ואלצלטאן [...]</li>
<li>אלסלאמה אללה סבחאנה ותעאלי יצלח א[מור]</li>
<li>אלנאס אגמעין ומן סבב אלדינא (!) אלדי כאן [...]</li>
<li>ל[יס מ]עה אלצפה קד אצאפה עבדה אלי חסאבה</li>
<li>[וא]מא אלשיך א... בן עבד אלרחמן פקד תוה</li>
<li>[... ] יטלב</li>
<li>[... ] וגוד</li>
</ol>
                    
                </div>
            
        </section>
    </body>
</html>
