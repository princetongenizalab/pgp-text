
<html>
    <head>
        <title>Hebrew Translation of Letter: AIU VIII.E.63</title>
    </head>
    <body style="max-width: 860px; margin: auto">
        <h1>Hebrew Translation of Letter: AIU VIII.E.63</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5565/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ו'ראשי', ייתן לך אלוהים אריכות ימים ויתמיד את שלומך ואת אושרך ואת שמירתו עליך,</li>
<li>וישפיע עליך רוב טובה וייטיב מעשיך לך ועמך ברחמיו. סיבת האיחור של מכתבי</li>
<li>אליך אדוני, במשך כל הזמן הזה, היא המחלה שחליתי בה, כפי שידוע לך, על כן לא</li>
<li>היתה לי יכולת להשיב לך. הגיע מכתבך באחרון של תשרי ; אחר כך הגיע הצניף עם אדוני </li>
<li>אבו סעיד כלוף גיסי, והזדמן .... אל הריף, עוגמת נפש בגלל מיעוט הפרנסה</li>
<li>.... ולא מכתב. (חשבתי) שאדוני אבו אסחק אברהם בן סגמאר ישיב</li>
<li>במקומי, אבל לא עשה כן, כי ביקשתי ממנו …. ; הוא בריא. אני הגעתי אחרי פסח.</li>
<li>היה קשה עלי, אדוני, .... בזמן שהגעת. אבקש מאלוהים שלא</li>
<li>ישלול ממני את חייך ויפגישנו במיטב הנסיבות, כי הוא גיבור לעשות זאת. ובזמן</li>
<li>הזה, כלומר ביום ה' .... באלול .... לא הגיעו לא מכתב ולא ידיעה מקירואן, חוץ</li>
<li>מנושא מכתבים, לאחר ז' חודשים וחצי. והניע מכתב מאדוני ורבי אבי, והוא כותב</li>
<li>שאדוני הכהן בריא ואמו .... דרישות שלום. נודע לי שחלית</li>
<li>וגרם לי הדבר דאגה ; אבקש מאלוהים שישימך במחוז השלום וישמורך מכל רע, אני מקווה </li>
<li>שתבלה את החורף אצלנו, ברצון האל, כדי שנחדש את קשרינו עמך: אבקש ממך,</li>
<li>אדוני, עשה לי טובה, אם אתה עומד להגיע, קנה לי בבקשה בגד כותנה אשקלוני, משני דינרים</li>
<li>פחות רבע בקירוב ומטה, כי אני הלוא זקוק לזה ; אם אתה נשאר (שם), אל תקנה לי</li>
<li>כלום. אבקש ממך כי, אם יש לך צורך בקנייה, כתוב לי והודע לי אותו, שהלוא אשמח למלאו לך,</li>
<li>ברצון. ואין לי עוד מה לכתוב לך חוץ מן הגעגועים; יקרב אלוהים את פגישתי עמך על פי מיטב</li>
<li>מנהגיו הטובים כי הוא גיבור לעשות זאת. קבל נא מכובדי את מיטב דרישות השלום.</li>
<li>כמו כן, אם תעבור דרך חניס, קנה לי .... 'דביקי', בדינר ורבע עד דינר ושליש, משובחת, מכווצת. </li>
</ol>
                    
                        <h3>recto, right margin</h3>
                    
                        <p>כל אחד מאתנו דורש בשלומך .... </p>
<p> </p>
                    
                </div>
            
                <div data-canvas="https://geniza.princeton.edu/documents/5565/iiif/canvas/2/">
                    
                    
                    
                        <h3>verso</h3>
                    
                        <p>לאדוני ורבי הנכבד אבו סעיד .... בן אלמכמורי(?), .... יתמיד אלוהים את שלומו ואת אושרו ואת הגנתו .... באלול שנת תת"ח. </p>
                    
                </div>
            
        </section>
    </body>
</html>
