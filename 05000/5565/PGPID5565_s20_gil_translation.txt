recto

אני כותב לך, אדוני ו'ראשי', ייתן לך אלוהים אריכות ימים ויתמיד את שלומך ואת אושרך ואת שמירתו עליך,
וישפיע עליך רוב טובה וייטיב מעשיך לך ועמך ברחמיו. סיבת האיחור של מכתבי
אליך אדוני, במשך כל הזמן הזה, היא המחלה שחליתי בה, כפי שידוע לך, על כן לא
היתה לי יכולת להשיב לך. הגיע מכתבך באחרון של תשרי ; אחר כך הגיע הצניף עם אדוני 
אבו סעיד כלוף גיסי, והזדמן .... אל הריף, עוגמת נפש בגלל מיעוט הפרנסה
.... ולא מכתב. (חשבתי) שאדוני אבו אסחק אברהם בן סגמאר ישיב
במקומי, אבל לא עשה כן, כי ביקשתי ממנו …. ; הוא בריא. אני הגעתי אחרי פסח.
היה קשה עלי, אדוני, .... בזמן שהגעת. אבקש מאלוהים שלא
ישלול ממני את חייך ויפגישנו במיטב הנסיבות, כי הוא גיבור לעשות זאת. ובזמן
הזה, כלומר ביום ה' .... באלול .... לא הגיעו לא מכתב ולא ידיעה מקירואן, חוץ
מנושא מכתבים, לאחר ז' חודשים וחצי. והניע מכתב מאדוני ורבי אבי, והוא כותב
שאדוני הכהן בריא ואמו .... דרישות שלום. נודע לי שחלית
וגרם לי הדבר דאגה ; אבקש מאלוהים שישימך במחוז השלום וישמורך מכל רע, אני מקווה 
שתבלה את החורף אצלנו, ברצון האל, כדי שנחדש את קשרינו עמך: אבקש ממך,
אדוני, עשה לי טובה, אם אתה עומד להגיע, קנה לי בבקשה בגד כותנה אשקלוני, משני דינרים
פחות רבע בקירוב ומטה, כי אני הלוא זקוק לזה ; אם אתה נשאר (שם), אל תקנה לי
כלום. אבקש ממך כי, אם יש לך צורך בקנייה, כתוב לי והודע לי אותו, שהלוא אשמח למלאו לך,
ברצון. ואין לי עוד מה לכתוב לך חוץ מן הגעגועים; יקרב אלוהים את פגישתי עמך על פי מיטב
מנהגיו הטובים כי הוא גיבור לעשות זאת. קבל נא מכובדי את מיטב דרישות השלום.
כמו כן, אם תעבור דרך חניס, קנה לי .... 'דביקי', בדינר ורבע עד דינר ושליש, משובחת, מכווצת. 

recto, right margin
כל אחד מאתנו דורש בשלומך .... 
 
verso
לאדוני ורבי הנכבד אבו סעיד .... בן אלמכמורי(?), .... יתמיד אלוהים את שלומו ואת אושרו ואת הגנתו .... באלול שנת תת"ח. 