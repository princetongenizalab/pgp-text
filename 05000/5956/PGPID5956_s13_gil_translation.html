
<html>
    <head>
        <title>Hebrew Translation of Letter: T-S 8J21.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J21.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00021-00002/canvas/1">
                    
                    
                    
                        <h3>recto</h3>
                    
                        <ol>
<li>ביקשתי את חסדי אלוהים, יפואר שבחו, ושלחתי אליך אדוני, ייתן לך אלוהים אריכות ימים ויתמיד את עזרתו לך ואת אושרך,</li>
<li>בידי מביא פתק זה שלי, כיס דינרים פגומים, משקלם צ' דינרים, קבל תמורתם דינרים נזאריים מטביעת</li>
<li>פסטאט, חדשים, טובים. הואילה למהר לשולחם לי עם מי שתמצא לנכון, מוסלם או יהודי. </li>
<li>כמו כן שלחתי כיס ע' דינרים טובים וכמו כן כיס ל"ה דינרים, ברבעי דינר שאמיים טובים </li>
<li>ומחודשים (?) שתהיה התמורה של שניהם בדינרים שאמיים 'מסטר' טובים. ובער שני הכיסים, חי אלוהים אדוני,</li>
<li>אינך חייב (לשלם) אלא דינר וי' קיראטים, כי הם טובים ביותר. הואילה אפוא להשתדל לשלוח אותם עם מישהו</li>
<li>שייסע, כי זה זמן נסיעתם של הבריות. תקבל ממני מכתב מפורט. כתבתי לפני כן</li>
<li>המחאה, נ' דינר, בשביל אבו אלעלא ; אקווה שמסרת לו אותה, וכי קנית לי חצי משאוי פלפל, ולא</li>
<li>משהו אחר. ארוז אותו עם המשאוי ותמהר לשולחו בהקדם, ברצון האל. כבר הרבה זמן</li>
<li>לא קיבלתי מכתב ממך, יעסיקך אלוהים בדברים טובים וישימך במחוז השלום, וכל ישר'. </li>
</ol>
                    
                        <h3>recto, right margin</h3>
                    
                        <p>אבקש ממך שלא תפסיק לשלוח לי מכתבים על הנעשה אצלך; וכל צורך שיהיה לך בקניות כבדני בו. קבל נא את מיטב דרישות השלום, ולאדוני אבו אסחק, דרישות שלום ; והודע לי את המחירים בבוציר</p>
                    
                        <h3>recto, top margin</h3>
                    
                        <p>ואת המחירים בקאלוץ, והתבלינים. ביקשתי את חסדי אלוהים יתעלה והעמסתי ב(אוניית) בן אלאסכנדר ו' .... המשלוח, י"ג משואים. הגיעה פקודת השלטון</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00021-00002/canvas/2">
                    
                    
                    
                        <h3>verso</h3>
                    
                        <ol>
<li>בעניין נסיעת אנשים לסיציליה, אחר כך הגיע היפוכה ; אלוהים ייתן אחרית טובה, אבל הבריות נבוכים. (שלחתי)</li>
<li>עם בן חדיד שני כיסים, ובהם פ"ה דינר; קבל אותם ממנו, ברצון האל. </li>
</ol>
                    
                        <h3>verso, address</h3>
                    
                        <p>יגיע לנהוראי בן נסים .... ; אדוני ורבי אבו יחיא נהוראי בן נסים נ״ע, ייתן לו אלוהים אריכות ימים ויתמיד את עזרתו לו ואת אושרו; המודה חסדו, פרח בן אסמעיל בן פרח נ"ע. בכ"ז בניסן. </p>
                    
                </div>
            
        </section>
    </body>
</html>
