recto

ביקשתי את חסדי אלוהים, יפואר שבחו, ושלחתי אליך אדוני, ייתן לך אלוהים אריכות ימים ויתמיד את עזרתו לך ואת אושרך,
בידי מביא פתק זה שלי, כיס דינרים פגומים, משקלם צ' דינרים, קבל תמורתם דינרים נזאריים מטביעת
פסטאט, חדשים, טובים. הואילה למהר לשולחם לי עם מי שתמצא לנכון, מוסלם או יהודי. 
כמו כן שלחתי כיס ע' דינרים טובים וכמו כן כיס ל"ה דינרים, ברבעי דינר שאמיים טובים 
ומחודשים (?) שתהיה התמורה של שניהם בדינרים שאמיים 'מסטר' טובים. ובער שני הכיסים, חי אלוהים אדוני,
אינך חייב (לשלם) אלא דינר וי' קיראטים, כי הם טובים ביותר. הואילה אפוא להשתדל לשלוח אותם עם מישהו
שייסע, כי זה זמן נסיעתם של הבריות. תקבל ממני מכתב מפורט. כתבתי לפני כן
המחאה, נ' דינר, בשביל אבו אלעלא ; אקווה שמסרת לו אותה, וכי קנית לי חצי משאוי פלפל, ולא
משהו אחר. ארוז אותו עם המשאוי ותמהר לשולחו בהקדם, ברצון האל. כבר הרבה זמן
לא קיבלתי מכתב ממך, יעסיקך אלוהים בדברים טובים וישימך במחוז השלום, וכל ישר'. 

recto, right margin
אבקש ממך שלא תפסיק לשלוח לי מכתבים על הנעשה אצלך; וכל צורך שיהיה לך בקניות כבדני בו. קבל נא את מיטב דרישות השלום, ולאדוני אבו אסחק, דרישות שלום ; והודע לי את המחירים בבוציר
recto, top margin
ואת המחירים בקאלוץ, והתבלינים. ביקשתי את חסדי אלוהים יתעלה והעמסתי ב(אוניית) בן אלאסכנדר ו' .... המשלוח, י"ג משואים. הגיעה פקודת השלטון
verso

בעניין נסיעת אנשים לסיציליה, אחר כך הגיע היפוכה ; אלוהים ייתן אחרית טובה, אבל הבריות נבוכים. (שלחתי)
עם בן חדיד שני כיסים, ובהם פ"ה דינר; קבל אותם ממנו, ברצון האל. 

verso, address
יגיע לנהוראי בן נסים .... ; אדוני ורבי אבו יחיא נהוראי בן נסים נ״ע, ייתן לו אלוהים אריכות ימים ויתמיד את עזרתו לו ואת אושרו; המודה חסדו, פרח בן אסמעיל בן פרח נ"ע. בכ"ז בניסן. 