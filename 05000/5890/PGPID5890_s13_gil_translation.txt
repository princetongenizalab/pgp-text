recto

אני כותב לך אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדו לך,
מן הבית, ערב סוכות, יגיעך אלוהים כמוהו חגים רבים, שמח וטוב לב;
שלומי טוב ואני מאושר, תודה לאל ריבון העולמים. הגיע מכתבך, אדוני, וקראתי בו את דבר שלומך,
יתמידנו לך אלוהים, ולי בזכותך: כתבת אדוני על פרשת הכיס, וכי יש לשלחו אליך במהירות ....
ביקשתי את חסדי אלוהים יתעלה וקניתי לך דינרים תקינים, וסג'למאסיים, וארותי אותם יחד עם שני כיסים של
אדוני אבו אברהם, בסמטת אלרשידיה, שותף בן שבל, ב'דאר אללוז'; ובתוך הכיס
דבר שקניתי בשבילך. שילמתי לאדון אבו יצחק אברהם ח' דינריס דמי הובלה על
הסעת הסחורות, ב'קארב' של בן חכם. הוא כבר הפליג, יכתוב אותו אלוהים לשלום וישים אותו
במחוז השלום. היתה הפלגתו ערב הצום, ועם (הרוח) המזרחית במשך שני ימים
ושני לילות, אלוהים יכתוב את השלום. נמצאים בו אבו אלפצל בן הדיין ואלנפוסי ובנו.
היו לך אצלי ג' צרורות, שלחתי אותם עם חבילת האריגים של בן אלדאדוש; הלכו
עם המתנה שני צרורות, וצרור עם בן הדיין; ואני מחכה לשיירה. נשלח
בה את (הסחורות) הקלות. ואני יושב בטל, אין לי כאן עבודה עוד, ואסדר
לעלות לפסטאט, ברצון האל, אעלה אל האדון אבו עבדאללה ואראה אם
שמר לי את סחורתי. מסור לו בשמי דרישת שלום. אין כוונתי אלא להכחיש אותו
שמא יאמר: אין לו אצלי דבר. רצוני כי תקרא לו את המכתב ותודיע לאביו,
ותאמר לו: אלה דבריו לי: הייתי נותן ארמון ומסלק לך את אשר לך. כך. והרי לא
נסעתי למגרב ולא לעיר רחוקה. חי אלוהים, לולא הוא לא הייתי עולה לפסטאט,
כי כל הדברים דומים זה לזה. אשר למה שכתבת בפרשת פרג' בן ג'נג', איש לא
מסר לי ידיעות עליו, אולי אלוהים (יעזור ?) ויבוא מרדוך ונדע אצל מי הוא. יש לי
בשותפות עם בן אלרשירה משאוי שקרים ובו שתי ויבות שנקנו בדינר ושמינית; כאשר
תקבל אותן חלק אותן לשניים, ומסור בשמי דרישות שלום לאדון אבו יצחק אברהם
ואמור לו: שלח לך האדון אבו יעקב ויבה שקדים, האם אתה רוצה אותה ?
ואם ירצה אותה, ייקח אותה, ואם לא ירצה השאר אותה בשבילי עד שאגיע, ברצון האל, 
וכבר שילמתי את ההיטל שעל כל ויבה, חבה, אל תיתן אפוא לאיש
אף פרוטה. לא בא איש מן המגרב, ולא מאטראבלס ולא מסיציליה,
ולא מארץ ביזנטיון, ולא משום מקום. ולבנו יוצא בכל יום (לידיעות מ)מרדוך,
יכתוב אותו אלוהים לשלום. השמלה ששלחת עמי בשביל מרדוך היא אצלי, לא מצאתי
למי למסור אותה. אבו אלסרור, ייתן לו אלוהים שלום, כאשר סידר במחסן את סחורתו
סידר אותה מעל ל'פריון', ולא הגעתי אליו כדי לשלחו. לולא חיכיתי לשיירה
בוודאי הייתי כבר בפסטאט. ברך את אדוני ורבי אבו עלי לכבוד אירוסין,
אלוהים יתגדל וישתבח ימציא לו ברכה בהם ויעשם לברכה אהדדי.
ואשר לבקשת האדון יצחק בן יוסף, אכן טרחתי על הרשימה 

recto, right margin
(1–7) יום ויומיים עד שלקחתי את הרשימה של הכריכה וחתמתי עליה (וזאת) אחרי טרדה. קיבלתי בשבילו מן התמורה בעד השטיחים ג' דינרים וחצי 
(8–22) ומכרתי בשבילו את הצימוקים וקיבלתי דינרים ירוקים, אבל טובים ועוברים לסוחר, ונותרו מן התמורה של הצימוקים י' דינרים בשוק; אני אקבלם ואארוז לו אותם בכיס ואביא לו אותם עמי, ברצון האל. אל הרשימה והחתימה עליה, הגעתי
 
recto, top margin
רק אחרי עמל רב, אולי יביא לנו אלוהים ידיעות טובות. וביום שבאו אותן ידיעות רעות, עם בן אלקמילה, נפלו לי י"ד דינרים והלך הרכוש, והוא כספי וקנייני, אין לאיש חלק בו; אלוהים ישלח את החילופין לטובה. ואני, סלמאן, דורש בשלומך. 
verso

וכבר הפלגתי ושהיתי ט"ו יום והתייאשנו מחיינו, ושבנו למגדלור,
אלוהים יתגדל וישתבח ייתן אחרית טובה ויכתוב אותנו ואת כל ישראל לשלום ; אני מוסר לך 
את מיטב דרישות השלום ולאדוני הרב דרישת שלום ולגיסיך, כל אחד בשמו, מיטב דרישות השלום,
ולאדון אבו יצחק אברהם, דרישות שלום. הוא קיבל מהכספים שאצל האמיר
רק כ"ח דינרים וחצי, ניכו מהם ו' דינרים, יקבלו כל אחד מן הי' שני דינרים וחצי, הודע
לאצחק. בעיר חמס נורא. 

verso, bottom text

ואני, סלמאן בן הרון, דורש בשלומך ומברך אותך שתבריא עינך;
הודיע לי אדוני אבו יעקב יוסף בן פרח, שהיית בגללה במצב קשה,
אלוהים יתגדל וישתבח יסלק ממך כל רע ויעבירהו אל זולתך. רצוני אדוני כי תברך בשמי את 
אדוני ורבי אבו עלי גיסך לכבוד אירושיו, אלוהים ייתן לו שמחה שלימה ויעשינה
שמחה שיתלווה אליה בן זכר לך אדוני; דרישת שלום. גם אדוני אבו יעקב
הכהן מאחל לך בריאות לעיניך. 

verso, address
אדוני ורבי אבו יחיא נהוראי בן נסים נ''נ, יתן לו אלהים אריכות ימים ויתמיד את גדולתו ואת אושרו. מיוסף בן עלי נ"נ פאסי כהן. 