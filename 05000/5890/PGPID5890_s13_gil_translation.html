
<html>
    <head>
        <title>Hebrew Translation of Letter: T-S 13J17.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00002/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדו לך,</li>
<li>מן הבית, ערב סוכות, יגיעך אלוהים כמוהו חגים רבים, שמח וטוב לב;</li>
<li>שלומי טוב ואני מאושר, תודה לאל ריבון העולמים. הגיע מכתבך, אדוני, וקראתי בו את דבר שלומך,</li>
<li>יתמידנו לך אלוהים, ולי בזכותך: כתבת אדוני על פרשת הכיס, וכי יש לשלחו אליך במהירות ....</li>
<li>ביקשתי את חסדי אלוהים יתעלה וקניתי לך דינרים תקינים, וסג'למאסיים, וארותי אותם יחד עם שני כיסים של</li>
<li>אדוני אבו אברהם, בסמטת אלרשידיה, שותף בן שבל, ב'דאר אללוז'; ובתוך הכיס</li>
<li>דבר שקניתי בשבילך. שילמתי לאדון אבו יצחק אברהם ח' דינריס דמי הובלה על</li>
<li>הסעת הסחורות, ב'קארב' של בן חכם. הוא כבר הפליג, יכתוב אותו אלוהים לשלום וישים אותו</li>
<li>במחוז השלום. היתה הפלגתו ערב הצום, ועם (הרוח) המזרחית במשך שני ימים</li>
<li>ושני לילות, אלוהים יכתוב את השלום. נמצאים בו אבו אלפצל בן הדיין ואלנפוסי ובנו.</li>
<li>היו לך אצלי ג' צרורות, שלחתי אותם עם חבילת האריגים של בן אלדאדוש; הלכו</li>
<li>עם המתנה שני צרורות, וצרור עם בן הדיין; ואני מחכה לשיירה. נשלח</li>
<li>בה את (הסחורות) הקלות. ואני יושב בטל, אין לי כאן עבודה עוד, ואסדר</li>
<li>לעלות לפסטאט, ברצון האל, אעלה אל האדון אבו עבדאללה ואראה אם</li>
<li>שמר לי את סחורתי. מסור לו בשמי דרישת שלום. אין כוונתי אלא להכחיש אותו</li>
<li>שמא יאמר: אין לו אצלי דבר. רצוני כי תקרא לו את המכתב ותודיע לאביו,</li>
<li>ותאמר לו: אלה דבריו לי: הייתי נותן ארמון ומסלק לך את אשר לך. כך. והרי לא</li>
<li>נסעתי למגרב ולא לעיר רחוקה. חי אלוהים, לולא הוא לא הייתי עולה לפסטאט,</li>
<li>כי כל הדברים דומים זה לזה. אשר למה שכתבת בפרשת פרג' בן ג'נג', איש לא</li>
<li>מסר לי ידיעות עליו, אולי אלוהים (יעזור ?) ויבוא מרדוך ונדע אצל מי הוא. יש לי</li>
<li>בשותפות עם בן אלרשירה משאוי שקרים ובו שתי ויבות שנקנו בדינר ושמינית; כאשר</li>
<li>תקבל אותן חלק אותן לשניים, ומסור בשמי דרישות שלום לאדון אבו יצחק אברהם</li>
<li>ואמור לו: שלח לך האדון אבו יעקב ויבה שקדים, האם אתה רוצה אותה ?</li>
<li>ואם ירצה אותה, ייקח אותה, ואם לא ירצה השאר אותה בשבילי עד שאגיע, ברצון האל, </li>
<li>וכבר שילמתי את ההיטל שעל כל ויבה, חבה, אל תיתן אפוא לאיש</li>
<li>אף פרוטה. לא בא איש מן המגרב, ולא מאטראבלס ולא מסיציליה,</li>
<li>ולא מארץ ביזנטיון, ולא משום מקום. ולבנו יוצא בכל יום (לידיעות מ)מרדוך,</li>
<li>יכתוב אותו אלוהים לשלום. השמלה ששלחת עמי בשביל מרדוך היא אצלי, לא מצאתי</li>
<li>למי למסור אותה. אבו אלסרור, ייתן לו אלוהים שלום, כאשר סידר במחסן את סחורתו</li>
<li>סידר אותה מעל ל'פריון', ולא הגעתי אליו כדי לשלחו. לולא חיכיתי לשיירה</li>
<li>בוודאי הייתי כבר בפסטאט. ברך את אדוני ורבי אבו עלי לכבוד אירוסין,</li>
<li>אלוהים יתגדל וישתבח ימציא לו ברכה בהם ויעשם לברכה אהדדי.</li>
<li>ואשר לבקשת האדון יצחק בן יוסף, אכן טרחתי על הרשימה </li>
</ol>
                    
                        <h3>recto, right margin</h3>
                    
                        <p>(1–7) יום ויומיים עד שלקחתי את הרשימה של הכריכה וחתמתי עליה (וזאת) אחרי טרדה. קיבלתי בשבילו מן התמורה בעד השטיחים ג' דינרים וחצי </p>
<p>(8–22) ומכרתי בשבילו את הצימוקים וקיבלתי דינרים ירוקים, אבל טובים ועוברים לסוחר, ונותרו מן התמורה של הצימוקים י' דינרים בשוק; אני אקבלם ואארוז לו אותם בכיס ואביא לו אותם עמי, ברצון האל. אל הרשימה והחתימה עליה, הגעתי</p>
<p> </p>
                    
                        <h3>recto, top margin</h3>
                    
                        <p>רק אחרי עמל רב, אולי יביא לנו אלוהים ידיעות טובות. וביום שבאו אותן ידיעות רעות, עם בן אלקמילה, נפלו לי י"ד דינרים והלך הרכוש, והוא כספי וקנייני, אין לאיש חלק בו; אלוהים ישלח את החילופין לטובה. ואני, סלמאן, דורש בשלומך. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00002/canvas/2">
                    
                    
                    
                        <h3>verso</h3>
                    
                        <ol>
<li>וכבר הפלגתי ושהיתי ט"ו יום והתייאשנו מחיינו, ושבנו למגדלור,</li>
<li>אלוהים יתגדל וישתבח ייתן אחרית טובה ויכתוב אותנו ואת כל ישראל לשלום ; אני מוסר לך </li>
<li>את מיטב דרישות השלום ולאדוני הרב דרישת שלום ולגיסיך, כל אחד בשמו, מיטב דרישות השלום,</li>
<li>ולאדון אבו יצחק אברהם, דרישות שלום. הוא קיבל מהכספים שאצל האמיר</li>
<li>רק כ"ח דינרים וחצי, ניכו מהם ו' דינרים, יקבלו כל אחד מן הי' שני דינרים וחצי, הודע</li>
<li>לאצחק. בעיר חמס נורא. </li>
</ol>
                    
                        <h3>verso, bottom text</h3>
                    
                        <ol>
<li>ואני, סלמאן בן הרון, דורש בשלומך ומברך אותך שתבריא עינך;</li>
<li>הודיע לי אדוני אבו יעקב יוסף בן פרח, שהיית בגללה במצב קשה,</li>
<li>אלוהים יתגדל וישתבח יסלק ממך כל רע ויעבירהו אל זולתך. רצוני אדוני כי תברך בשמי את </li>
<li>אדוני ורבי אבו עלי גיסך לכבוד אירושיו, אלוהים ייתן לו שמחה שלימה ויעשינה</li>
<li>שמחה שיתלווה אליה בן זכר לך אדוני; דרישת שלום. גם אדוני אבו יעקב</li>
<li>הכהן מאחל לך בריאות לעיניך. </li>
</ol>
                    
                        <h3>verso, address</h3>
                    
                        <p>אדוני ורבי אבו יחיא נהוראי בן נסים נ''נ, יתן לו אלהים אריכות ימים ויתמיד את גדולתו ואת אושרו. מיוסף בן עלי נ"נ פאסי כהן. </p>
                    
                </div>
            
        </section>
    </body>
</html>
