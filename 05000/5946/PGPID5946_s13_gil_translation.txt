recto

(2−1) בשם אלוהים הנורא, אני כותב, ייתן לך אלוהים, אדוני ורבי, אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך, מאלכסנדריה, בי"ב
 
באלול. שלומי טוב ואני מאושר, בזכות חייך, תודה לאל, ריבון העולמים. כתבתי לך לפני כן מכתב בידי
אחמד נושא המכתבים, תשובה על מכתבך; אקווה שהגיע אליך. כתבתי לך אילו אוניות הגיעו מסיציליה ומה
שסיפרו על דבר מי שהגיע לסיציליה, ובואו של אדוני ורבי אבו אסחק, יתמיד אלוהים את גדולתו, השבח והתודה לאל.
וקיבלתי ממנו מכתב, וגם לך, אדוני ורבי, (הגיע) מכתב, ובשביל אדוני אבו אברהים עיאש (הגיע מכתב).
ומכתב עיאש צרור במכתבי זה, אתה תקרא מה שכתוב בו, ברצון האל. הוא כותב שישלח כריכה
בידי בן אלשארי, ועופרת בידי בן אבי עקיל אבו אלד'הב, אבל לא הגיע עם בן אלשארי דבר 
וסבורני שהוביל את הכול עם אבו אלד'הב והוא לא הגיע; וסבורני שהוא נסע אל השאם, 
אלוהים יתעלה ישמיענו את דבר שלומו. מה שהגיע בשבילך הקדמתי את הובלתו אליך, ברצון האל.
הגיעו עם בן אלשארי לאדוני ורבי .... בן אלסכרי, יתמיד אלוהים את גדולתו, י"א כדי שמן 
מאת זכאר בן מדיני אבל לא הגיע, אדוני .... ויצא אחד מהם ריק, אין בו
טיפה. השאר, (במשלוח) באיכות גרועה, כי הכדים טיבם ירוד, וכבר הכנסתים למחסן יחד עם שמן שהגיע
בשביל אליה בן הרון, ללא מכתב, וכמו כן אבקש ממך שתודיע לו זאת. שמא תעשה טובה ותשיג מכתב
אצל אדוני..... לאדוני האמיר לשם רצון טוב, כי העיר היא כפי 

recto, right margin
שידוע לך, ואין צורך שאזרו אותך יותר מזה ; ואם תהיינה חדשות אכתוב לך אותן; וטוב יהיה, ברצון האל. אני שולח את מיטב דרישות השלום.
verso, address
לאדוני אבו יחיא נהוראי בן נסים נ''ע, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת שלומו ואת חסדיו לו; המודה לו אברהים בן פראח נ''נ האלכסנדרוני.