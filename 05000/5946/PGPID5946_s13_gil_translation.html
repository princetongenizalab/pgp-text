
<html>
    <head>
        <title>Hebrew Translation of Letter: T-S 8J18.10</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J18.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00010/canvas/1">
                    
                    
                    
                        <h3>recto</h3>
                    
                        <ol>
<li>(2−1) בשם אלוהים הנורא, אני כותב, ייתן לך אלוהים, אדוני ורבי, אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך, מאלכסנדריה, בי"ב</li>
<li> </li>
<li>באלול. שלומי טוב ואני מאושר, בזכות חייך, תודה לאל, ריבון העולמים. כתבתי לך לפני כן מכתב בידי</li>
<li>אחמד נושא המכתבים, תשובה על מכתבך; אקווה שהגיע אליך. כתבתי לך אילו אוניות הגיעו מסיציליה ומה</li>
<li>שסיפרו על דבר מי שהגיע לסיציליה, ובואו של אדוני ורבי אבו אסחק, יתמיד אלוהים את גדולתו, השבח והתודה לאל.</li>
<li>וקיבלתי ממנו מכתב, וגם לך, אדוני ורבי, (הגיע) מכתב, ובשביל אדוני אבו אברהים עיאש (הגיע מכתב).</li>
<li>ומכתב עיאש צרור במכתבי זה, אתה תקרא מה שכתוב בו, ברצון האל. הוא כותב שישלח כריכה</li>
<li>בידי בן אלשארי, ועופרת בידי בן אבי עקיל אבו אלד'הב, אבל לא הגיע עם בן אלשארי דבר </li>
<li>וסבורני שהוביל את הכול עם אבו אלד'הב והוא לא הגיע; וסבורני שהוא נסע אל השאם, </li>
<li>אלוהים יתעלה ישמיענו את דבר שלומו. מה שהגיע בשבילך הקדמתי את הובלתו אליך, ברצון האל.</li>
<li>הגיעו עם בן אלשארי לאדוני ורבי .... בן אלסכרי, יתמיד אלוהים את גדולתו, י"א כדי שמן </li>
<li>מאת זכאר בן מדיני אבל לא הגיע, אדוני .... ויצא אחד מהם ריק, אין בו</li>
<li>טיפה. השאר, (במשלוח) באיכות גרועה, כי הכדים טיבם ירוד, וכבר הכנסתים למחסן יחד עם שמן שהגיע</li>
<li>בשביל אליה בן הרון, ללא מכתב, וכמו כן אבקש ממך שתודיע לו זאת. שמא תעשה טובה ותשיג מכתב</li>
<li>אצל אדוני..... לאדוני האמיר לשם רצון טוב, כי העיר היא כפי </li>
</ol>
                    
                        <h3>recto, right margin</h3>
                    
                        <p>שידוע לך, ואין צורך שאזרו אותך יותר מזה ; ואם תהיינה חדשות אכתוב לך אותן; וטוב יהיה, ברצון האל. אני שולח את מיטב דרישות השלום.</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00010/canvas/2">
                    
                    
                    
                        <h3>verso, address</h3>
                    
                        <p>לאדוני אבו יחיא נהוראי בן נסים נ''ע, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת שלומו ואת חסדיו לו; המודה לו אברהים בן פראח נ''נ האלכסנדרוני.</p>
                    
                </div>
            
        </section>
    </body>
</html>
