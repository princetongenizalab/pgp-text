
<html>
    <head>
        <title>Transcription of Letter: Bodl. MS heb. d 66/93</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/93</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="he">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-93/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא מולאי ואדאם עזה ותאיידה</span></li>
<li><span lang="he">וסמוה וכבת אעדאה מן אלמסתקר ען חאל סלאמה</span></li>
<li><span lang="he">ושוק אליה שדיד גמע אללה ביננא סריעא עלי אסר חאל</span></li>
<li><span lang="he">במנה וכרמה &nbsp; &nbsp; &nbsp; וצל כתאב מולאי אלי ר' נהראי ווקפת</span></li>
<li><span lang="he">עליה וסרני שהד אללה עלם סלאמתה ועאפיתה אללה</span></li>
<li><span lang="he">יגעלה אבדא פי חיז אלסלאמה וכתב חרס אללה</span></li>
<li><span lang="he">חיאתה בסבב טול אלחצר וערצהם פלא אעדמני</span></li>
<li><span lang="he">אללה המתה וטול אלמוצע י'א' דראע תכון באלכיט</span></li>
<li><span lang="he">אלמבעות פי הדא אלכתאב דפעתין ודראע ואחד וערצ'ה</span></li>
<li><span lang="he">&nbsp;ה' אדרע מתפתרה אצבעין והי כטול הדא אלכיט בעד אן</span></li>
<li><span lang="he">&nbsp;מד גיד לילא יתקרנץ פאן ראי חרסה אללה אן יגעלהא</span></li>
<li><span lang="he">&nbsp;פרדה פיפעל פלא אעדמני אללה בקאה ואלכהן יסאל</span></li>
<li><span lang="he">&nbsp;[מ]ולאי בסבב אלחצר אלדי כאן סאלה פיהם פלא אעדם</span></li>
<li><span lang="he">&nbsp;אללה אצדקאה איאה ואלסמך פלא תנסאה ואלגבן</span></li>
<li><span lang="he">&nbsp;ואללוז ואלגלוז &nbsp; &nbsp; &nbsp; ושלומך ירבה לעד</span></li>
<li><span lang="he">&nbsp;ואנא אסאלה אן יכץ נפסה עני באתם אלסלאם ועלי</span></li>
<li><span lang="he">&nbsp;ואלואצל באתם אלסלאם וקד סררת שהד אללה אגתמאעך בה</span></li>
<li><span lang="he">&nbsp;ועלי מן תכצה ענאיתך אתם אלסלם ועלי סידי אבי עמרן</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">מוסי אתם אלסלם</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-93/2.json">
                    
                    
                    
                        <h3>Verso</h3>
                    
                        <ol>
<li><span lang="he">לסידי ומולאי אלשיך אבו אלפרג ישועה &nbsp; &nbsp; &nbsp; &nbsp; &nbsp; אברהם ביר נתן</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;בן אסמעיל&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אסכנדריה אן שא אללה</span></li>
<li><span lang="he">אטאל אללה בקאה ואדאם עזה וסמוה</span></li>
</ol>
                    
                </div>
            
        </section>
    </body>
</html>
