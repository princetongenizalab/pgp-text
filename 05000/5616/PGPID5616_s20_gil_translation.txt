recto

אני כותב לך, ייתן לך אלוהים אדוני אריכות ימים ויתמיד את גדולתך ואת עזרתו לך
ואת רוממותך וישמיד את אויביך, מהבית. שלומי טוב,
אבל אני מתגעגע אליך מאוד, יפגיש אותנו אלוהים במהרה במיטב השמחות,
בחסדו ובטובו. הגיע מכתבך, אדוני, אל ר' נהוראי וקראתי
אותו ושמחתי – אלוהים עדי – על שלומך ובריאותך ; ישים
אותך אלוהים תמיד במחוז השלום. כתבת, ישמור אלוהים
את חייך, בעניין אורך המחצלות ורוחבן; אל ימנע ממני 
(8–9) אלוהים את תשומת לבך. ובכן, אורך הדירה הוא י"א אמה, והוא כפליים כחוט שאני שולח במכתב זה, ועוד אמה אחת; ורוחבו
 
ה' אמות פחות שתי אצבעות, שהן כאורך החוט הזה לאחר
שנמתח היטב לבל יתפתל. אם תמצא, שומרך אלוהים, לנכון לעשותה
יחידה עשה אפוא, אל יערירנו אלוהים את חייך. הכהן שואל 
(13–14) אותך אדוני על עניין המחצלות שכבר שאל עליהן לפני כן, אל ייקח אותך אלוהים מידידיך. אל תשכח את הדגים ואת הגבינה
 
ואת השקדים ואת אגוזי האלסר ושלומך ירבה לעד.
אני מבקש ממך כי תקבל ממני את מיטב דרישות השלום ועל היוצא (?)
והבא מיטב דרישות השלום. שמחתי – אלוהים עדי - שנפגשת עמו.
ולכל הנתון להשגחתך מיטב דרישות השלום, ולאדוני אבו עמראן 

recto, right margin
מוסא מיטב דרישות השלום. 
 
verso
לאדוני ורבי אבו אלפרג' ישועה בן אסמעיל, ייתן לו אלוהים אריכות ימים ויתמיד את גדולתו ואת רוממותו. אברהם ביר נתן. לאלכסנדריה, ברצון האל. 
 