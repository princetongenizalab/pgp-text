recto

אדוני ורבי ייתן לך אלוהים אריכות ימים ויתמיד את שלומך ואת אושרך ואת הגנתו עליך, 
בי"ט באדר, יודיעך אלוהים את ברכתו. אודיעך, אדוני, ששלחתי
לך מכתבים אחרים, אבל לא ראיתי תשובה אף לא על אחד מהם, והיתה לי עוגמת נפש שהפריעה לי לכתוב.
הגיעו בשבילך מכתבים מן המגרב ופדיתים בשבילך ושלחתים לך, מקצתם עם
יוסף בן אלגזאל ומקצתם עם נושא המכתבים; והגיע נושא מכתבים שני ולקחתי לך ממנו מכתבים,
בהם מכתבים לאבו אברהים עיאש ולאדוני אבו יצחק ברהון ולאבו זכריא
אלחנן. שילמתי בשבילכם בעד המכתבים בסך הכול נ' דרהמים. הגיע אצחק
הכהן מן הפיום והגיעו עמו בשבילך שני משלוחי פשתים. ביום א' אארוז אותם
בשבילך בשני משואים. ביקשתי ממך שתקנה עשר מלחיות(?), אקווה
שקנית אותן. פתח את צרור המכתבים ותן לכל אחד את מכתבו,
כי הם כתובים על שמו (של כל אחד). אבקש ממך שתכתוב לי ותודיע לי מה שלום אבו עלי (?),
כי נודע לי שהוא חולה, .... והדאיג אותי הדבר ....
שנפטר אבו .... 

recto, top margin
אבקש ממך אפוא שתסתיר את הדבר ולא תודיע את הדבר לאחי ולמשפחתו; ומסור לאדוני אבו אלחג'אג' את מיטב דרישות השלום והודע לו שמכתביו נמצאים אצל בית הדין(?) ואני 
verso

עומד לקחתם, ונושא המכתבים ....; מסור לאדוני ורבי אבו נצר דאוד בן
נחום דרישות שלום, והודע לו שמכרתי רטל וחצי בד פשתים במחיר ג' פחות רבע
וכי אנחנו, ברצון האל, נמכור בשבילו את השאר. אם בעת בוא נושא המכתבים לפסטאט לא יהיה אדוני
אבו אלחג'אג' בפסטאט, פדה נא את מכתביו, והשאר אותם אצלך עד שיגיע.
זאת לידיעתך. קבל נא את מיטב דרישות השלום. אבו אלפרג' והב דורש בשלומך. 

verso, address
לאדוני ורבי אבו יחיא נהוראי בן נסים נ״נ, ייתן לו אלוהים אריכות ימים ויתמיד את גדולתו ואת עזרתו לו; ממרדוך בן מוסא נ''נ. 