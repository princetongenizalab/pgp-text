
<html>
    <head>
        <title>Hebrew Translation of Letter: Moss. II,122</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,122</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5750/iiif/textblock/13073/canvas/1/">
                    
                    
                    
                        <h3>recto</h3>
                    
                        <ol>
<li>אדוני ורבי ייתן לך אלוהים אריכות ימים ויתמיד את שלומך ואת אושרך ואת הגנתו עליך, </li>
<li>בי"ט באדר, יודיעך אלוהים את ברכתו. אודיעך, אדוני, ששלחתי</li>
<li>לך מכתבים אחרים, אבל לא ראיתי תשובה אף לא על אחד מהם, והיתה לי עוגמת נפש שהפריעה לי לכתוב.</li>
<li>הגיעו בשבילך מכתבים מן המגרב ופדיתים בשבילך ושלחתים לך, מקצתם עם</li>
<li>יוסף בן אלגזאל ומקצתם עם נושא המכתבים; והגיע נושא מכתבים שני ולקחתי לך ממנו מכתבים,</li>
<li>בהם מכתבים לאבו אברהים עיאש ולאדוני אבו יצחק ברהון ולאבו זכריא</li>
<li>אלחנן. שילמתי בשבילכם בעד המכתבים בסך הכול נ' דרהמים. הגיע אצחק</li>
<li>הכהן מן הפיום והגיעו עמו בשבילך שני משלוחי פשתים. ביום א' אארוז אותם</li>
<li>בשבילך בשני משואים. ביקשתי ממך שתקנה עשר מלחיות(?), אקווה</li>
<li>שקנית אותן. פתח את צרור המכתבים ותן לכל אחד את מכתבו,</li>
<li>כי הם כתובים על שמו (של כל אחד). אבקש ממך שתכתוב לי ותודיע לי מה שלום אבו עלי (?),</li>
<li>כי נודע לי שהוא חולה, .... והדאיג אותי הדבר ....</li>
<li>שנפטר אבו .... </li>
</ol>
                    
                        <h3>recto, top margin</h3>
                    
                        <p>אבקש ממך אפוא שתסתיר את הדבר ולא תודיע את הדבר לאחי ולמשפחתו; ומסור לאדוני אבו אלחג'אג' את מיטב דרישות השלום והודע לו שמכתביו נמצאים אצל בית הדין(?) ואני </p>
                    
                </div>
            
                <div data-canvas="https://geniza.princeton.edu/documents/5750/iiif/textblock/13073/canvas/2/">
                    
                    
                    
                        <h3>verso</h3>
                    
                        <ol>
<li>עומד לקחתם, ונושא המכתבים ....; מסור לאדוני ורבי אבו נצר דאוד בן</li>
<li>נחום דרישות שלום, והודע לו שמכרתי רטל וחצי בד פשתים במחיר ג' פחות רבע</li>
<li>וכי אנחנו, ברצון האל, נמכור בשבילו את השאר. אם בעת בוא נושא המכתבים לפסטאט לא יהיה אדוני</li>
<li>אבו אלחג'אג' בפסטאט, פדה נא את מכתביו, והשאר אותם אצלך עד שיגיע.</li>
<li>זאת לידיעתך. קבל נא את מיטב דרישות השלום. אבו אלפרג' והב דורש בשלומך. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ״נ, ייתן לו אלוהים אריכות ימים ויתמיד את גדולתו ואת עזרתו לו; ממרדוך בן מוסא נ''נ. </p>
                    
                </div>
            
        </section>
    </body>
</html>
