
<html>
    <head>
        <title>Transcription of Letter: T-S 16.339</title>
    </head>
    <body style="max-width: 860px; margin: auto">
        <h1>Transcription of Letter: T-S 16.339</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00016-00339/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך וציאנתך וצרף אלאסוא ענך במנה ליג כלון מן</p>
</li>
<li>
<p>תשרי ערפך אללה ברכה הדא אלשהר והדה אלסנה אלמבארכה ואעאדהא עליך סנין כתירה ואנת שש שמח</p>
</li>
<li>
<p>תקדמת כתבי אליך מן ספאקץ משרחה וערפתך במא חמלתה אליך פי קארב בן אלעודי כתב אללה סלאמתה ואנא אשרחתה לך</p>
</li>
<li>
<p>[ ] מוסי בן אבא(!) אלחי ג צרר וזנהא י אלף תק ומעה צרה לדאוד בן סאלם(?) בן</p>
</li>
<li>
<p>[ &nbsp; &nbsp; ] קבצתהא וחמלתהא אליך וזנהא אלפין דר וצחבה בן אל [ &nbsp; &nbsp; &nbsp; &nbsp; ]</p>
</li>
<li>
<p>צרה כלטתנ[א &nbsp; ] לכלטתי מע סידי אבי אסחק אברהים בן פרג [נע] ופי רזמה ל[ &nbsp; ]</p>
</li>
<li>
<p>בן סעיד כלטה מע אקואם צרתין כלטתנא מע סידי אבי אלפרג ישועה וצרה תצל אליך ברסם ברהון בן צאלח וזנהא</p>
</li>
<li>
<p>אלף תת דר וגית אספאקץ קבל ראש השנה וסאלת אן יחמל לי ד אלאף דר ואלי וקתי הדא מא ענדי צחה למא חמל</p>
</li>
<li>
<p>ולא לאקלאע אלקארב אלי מא גאני כתב ידכרה לי אן אלדי כאן לי ענדהם דנא קדם עטיתהם למא כתם אלסיכה</p>
</li>
<li>
<p>עליהא וגאאת ורגע אלעיאר בספאקץ ג תמאניה מן אלרבע וקאלו מא צאר ידכל אלינא שי וכתבת אליהם ישתריו לי</p>
</li>
<li>
<p>כמא ופקה אללה ואנא מנתצר ללכתב במא תצל אן שא אללה וקד אסתכרת אללה ושדת רזמה שדת מא כאן [מן כ]לטתנא</p>
</li>
<li>
<p>מע סידי אבי אלפרג ישועה צרתין לכלטתנא מע חיים בן עמאר ממא יקבצה סידי אבי סעיד דאוד בן שעיא צרתין</p>
</li>
<li>
<p>לכאצה סידי אבי סעיד דאוד &lt;בן&gt; שעיא צרתין וממא תקבצה אנת סלמך אללה ברסמנא צרתין ו אלאף אלי ע ולברהון בן צאלח</p>
</li>
<li>
<p>צרתין אלפין לדאוד בן עזרון צרה ולבן קיומא צרה וממא תקבצה איצא ה חלל פוט כל חלה רדא ופוטה וזאיד</p>
</li>
<li>
<p>פוטה סדאסיה אלגמיע ש קטאיע מן דלך אלנצף אשתריתה לכלטתך תציפה מע אלדינ ואלנצף תצחחה מע בן אל</p>
</li>
<li>
<p>צרתין ו[ &nbsp; &nbsp; &nbsp; &nbsp; &nbsp; &nbsp; ] תציפה לכלטתנא מעך עלי אלרסם ומא מנע אן נגעל הדא אלשי בקימתה ליאנה שרא קדים ואלצרף דון</p>
</li>
<li>
<p>אלנ בדינ וצעב אן נדפעהא והי לא תסוא אלתמן וקד וצל אלי כתאב מוסי בן אבי אלחי ידכר אנה תצל אליך צרתא אבי</p>
</li>
<li>
<p>אלפרג מרדוך לכלטתי מעה ד אלאף דר אסאלך יאסידי אן תנצר מא וצל אליך ברסם כלטת מוסי בן אבי אלחי והי אלב</p>
</li>
<li>
<p>צרר תשתרי לנא בתמנהא עדל לך ועדל בקם ואלבקיה כתאן או צקט ממא תראה לעל קצט חלו ומא חסן ענדך</p>
</li>
<li>
<p>וכדלך יאסידי אש מא וצל אליך ברסמנא מן סקליה מן גהת סידי אבי סעיד מימון בן כלפה תתבתה וקד בלגני אן אכיה קד</p>
</li>
<li>
<p>סאפר פי הדה אלסנה ולא שך אנה חמל צחבתה מא כאן לנא וכדלך וצל אלי כתאב סידי אבי אלפצל בדלך מן טראבלס ידכר</p>
</li>
<li>
<p>אנה יחמל אליך מן אלעקיק ויחמל אליך גמיע מע ינץ לנא ענדה אללה תעאלי יכתכ סלאמה אלגמיע ואנא אסאלך יאסידי סלמך אללה</p>
</li>
<li>
<p>אן תנסך לי גמיע מא תרכתה ענדך וגמיע מא נץ לי ענדך ממא חמלתה אליך ואלי גירך ואש מא תבקא תביעה במא</p>
</li>
<li>
<p>קסם אללה תעאלי ואמא אלחריר פנרגו אן יכון לה ענדכם צוק גייד והו ענדנא פי עין אלעדם יסוא אלכז שש(?) דר אלרטל</p>
</li>
<li>
<p>וכדלך אלקאבסי אלקצירי וגיר דלך מן ח לחולה פנחב לא תבקי לי שי ותציף אליה מא יצל לך פי הדה אלסנה והו שי עין נאץ מא</p>
</li>
<li>
<p>הו שי יתעבך פי תקאצי ויצל אלי חסאבך ג נסך ד לאן פרגתי פי אלחסאב ולעל מא פאתנא אליום סנה ואתנין תכלפה אלסנה</p>
</li>
<li>
<p>ויכון אש מא אשתריתה תחדרה לי אלוקת לא תתואנא פיה אלי אן יפות אלספר ונחמל ללמהדיה ולאטראבלס וסקליה אללה ילהמך</p>
</li>
<li>
<p>למא פיה אלכירה ברבח וקד וצל אלקפץ אלנשאצר ואלי אלאן לם נחלה והו יסוא מנין נצף דינ ואנא נחללה באופר סער אן שא אללה</p>
</li>
<li>
<p>וקד וגהת אליך הדה אלדנ ונצף אלחלל ושדת להם ממא קדמת עליהא למן יולפהא לי קמ דינ צרפה קסז והי מע גירנא קנ</p>
</li>
<li>
<p>וגירנא //אקל// וקד כאן ענדנא שי ולפנאה צאלח טול אלשתא חמלתה לך ולאבי אלפרג ישועה ואלי סידי אבי סחק אברהם בן פראח לאן</p>
</li>
<li>
<p>שהותי מא יצל לכם אכתר מן רוחי פנחב תכון לי מתל מא אנא לך ואנת תערף ואנא פיך כטיב ואן כאן ל[ &nbsp; ]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>נחתאג</p>
</li>
<li>
<p>נחקקה עבדך</p>
</li>
<li>
<p>וקד כתבת אליך</p>
</li>
<li>
<p>פי באב אלעדל</p>
</li>
<li>
<p>ונצף אלדי יכץ</p>
</li>
<li>
<p>אבי אברהם מא פיה</p>
</li>
<li>
<p>כפאיה תעמל</p>
</li>
<li>
<p>פי דלך מא יכוצך</p>
</li>
<li>
<p>ויכוצנא לאנה</p>
</li>
<li>
<p>שי תעלם אנה</p>
</li>
<li>
<p>ינצרף ללעניים</p>
</li>
<li>
<p>וקד אכרגת ענה</p>
</li>
<li>
<p>גמלה ואנא כל</p>
</li>
<li>
<p>יום נכרג ענה</p>
</li>
<li>
<p>ונציף אליה</p>
</li>
<li>
<p>&hellip;נחקק(?)</p>
</li>
<li>
<p>מא יצח ענה</p>
</li>
<li>
<p>נוגהה לאן פי</p>
</li>
<li>
<p>הדא אלוקת יכרג</p>
</li>
<li>
<p>וערפתך חאל</p>
</li>
<li>
<p>כאל[ת]ך ואני [ &nbsp; &nbsp; &nbsp; &nbsp; ]</p>
</li>
<li>
<p>[&nbsp; &nbsp; &nbsp; ]ך [ &nbsp; &nbsp; &nbsp; &nbsp; ]</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ] וקד</p>
</li>
<li>
<p>תופי יצחק</p>
</li>
<li>
<p>ולדהא ינסי</p>
</li>
<li>
<p>אללה פי אגלך</p>
</li>
</ol>
                    
                </div>
            
        </section>
    </body>
</html>
