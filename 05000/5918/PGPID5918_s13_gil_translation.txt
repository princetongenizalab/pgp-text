recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ויסלק ממך כל רע ברחמיו, בי"ג
בתשרי, יודיעך אלוהים את ברכת החודש הזה ושל שנה זו, תהיה לברכה, ויחדשם עליך שנים רבות ואתה שש שמח.
שלחתי לך לפני־כן מכתבים מספקאץ, מפורטים, והודעתיך מה שהובלתי אליך ב'קארב' של בן אלעוּדי, יכתבנו אלוהים לשלום.
.... מוסא בן אבו אלחי ג' כיסים, שמשקלם י' אלף ת"ק, ויחד עמו כיס בשביל דאוד בן .... בן 
.... קיבלתי אותם ושלחתי אותם אליך. משקלם אלפיים דרהם. ובידי בן אל....
כיס בשביל השותפות שלנו .... בשביל השותפות שלי עם אדוני אבו אסחק אברהים בן פרג' נ"ע. ובכריכתו של ....
בן סעיד, בשותפות עם עוד אנשים, שני כיסים של השותפות שלנו עם אדוני אבו אלפרג' ישועה, וכיס שיגיע אליך, בשביל ברהון בן צאלח, משקלו
אלף ת"ת דרהם. באתי לאספאקץ לפני ראש השנה וביקשתי שישלחו לי ד' אלפים דרהמים, אבל עד לרגע זה אין לי ודאות על מה ששלחו
ולא על הפלגת ה'קארב', חוץ מכתבים שקיבלתי והאומרים שהדינרים הישנים שהיו חייבים לי נחתים כאשר הטביעו את הסמל
עליהם ... ונעשתה הטביעה בספאקץ ג' בעד שמונה רבעי דינר; ו(עוד) אמרו: לא היו לנו שום הכנסות. וכתבתי להם שיקנו לי 
כפי שיזמן אלוהים, ואני מחכה למה שיביאו המכתבים, ברצון האל, וביקשתי את חסדי אלוהים וארזתי כריכה, ארותי מה שהיה לנו בשותפות
עם אדוני אבו אלפרג' ישועה, שני כיסים. לשותפותנו עם חיים בן עמאר, שיקבל אדוני אבו סעיד דאוד בן שעיא, שני כיסים;
לחשבון הפרטי של אדוני, אבו סעיד דאוד בן שעיא, שני כיסים; ומה שתקבל אתה, ייתן לך אלוהים שלום, בשבילנו, שני כיסים, ו׳ אלפים פחות ע'; ולברהון בן צאלח
שני כיסים, אלפיים; לדאוד בן עזרון כיס, ולכן קיומא כיס. ועוד יהיה עליך לקבל ה' גלילי שמלות, כל גליל מעיל ושמלה ועוד
שמלה בת שש אמות; בסך הכול ש' חבילות, חצי מזה קניתי בשביל השותפות שלך, תוסיף זאת לדינרים, והחצי (האחר) תבדוק אותו עם בן (?)
שני הכיסים .... תוסיף זאת לשותפותנו עמך כמקובל ; לא היתה מניעה שאעשה זאת בכספו, כי זו קנייה ישנה, ושער החליפין הוא פחות
מנ' בדינר, והיה חבל למסור אותם, כי לא היו שווים את התמורה. הגיע אלי מכתבו של מוסא בן אבי אלחי, והוא כותב שיגיעו אליך שני כיסים של אבו
אלפרג' מרדוך לשותפות שלי עמו, ד' אלפי דרהם ; אבקש ממך, אדוני, שתשים לב למה שהגיע אליך בשביל השותפות של מוסא בן אבי אלחי, כלומר ב'
הכיסים; קנה לנו בתמורתם משאוי לכה ומשאוי עץ אודם ובעד היתרה פשתים או תבלינים, כפי שתמצא לנכון, אולי שרף מתוק, כטוב בעיניך.
ועוד, אדוני, תרשום כל מה שיגיע אליך בשבילנו מסיציליה מצד אדוני אבו סעיד מימון בן כלפה. נודע לי שאחיו
נסע השנה, ובלי ספק הוביל עמו מה שהיה לנו. ועוד, קיבלתי מכתב מאדוני אבו אלפצל על זאת, מטראבלס ; הוא כותב
שישלח אליך אבן אודם וישלח כל מה שישיג אצלו בשבילנו; אלוהים יתעלה יכתוב את הכול לשלום. אבקש ממך אדוני, ייתן לך אלוהים שלום,
שתעתיק לי את כל מה שהשארתי אצלך וכל מה שהצטבר בשבילי אצלך. דברים שהובלתי אליך ואל האחרים, וכל מה שנותר, תמכור ככל
שיעניק אלוהים יתעלה; אשר למשי, אקווה שיהיה לו שוק טוב אצלכם; אצלנו הוא מתחיל להיות בצמצום. ה'כז' שווה ש''ש(?) דרהם הרטל,
וכיוצא בזה הקאבסי הקצר והאחרים, ח' דינרים בקירוב. רצוני שלא תשאיר דבר משלי ותוסיף אליו גם מה שתקבל השנה, והוא סכום של זהב ומזומנים, אין
זה דבר שתטרח כדי להוציאו אל הפועל; ותשלח את חשבונך בג' או בד' העתקות, כי ישועתי היא בחשבון, כי אולי מה שהפסדנו בשנה שנתיים האחרונות תחזיר לנו השנה הזאת;
וכל מה שקנית, שלח לי אותו מהר, מיד, אל תתרשל בזאת, פן תסתיים (עונת) הנסיעות; נוביל למדייה ולאטראבלס ולפלרמו; אלוהים ייתן בלבך
את הטוב ואת הרווחי. הגיע ארגז הנשדור, אבל עד עכשיו לא התחלתי לשווקו, ומחירו שני מנים בחצי דינר; אשווק אותו במיטב המחיר, ברצון האל.
שלחתי לך את הדינרים האלה וחצי מן הגלילים וארזתי להם כפי שכתבתי לעיל, מי שיקנה אותם יחדיו ק"מ דינרים, בשער החליפין (הם שוים) קס"ז, ואצל האחרים המחיר ק"נ, 
ואצל האחרים יש פחות. היתה לנו כמות לפני כן ושיווקנו אותה היטב במשך החורף, שלחתי מהם לך ולאבו אלפרג' ישועה, ולאדוני אבו אסחק אברהם בן פראח, כי
עז רצוני שיגיעו דברים אליכם יותר מאשר לעצמי, ורצוני שתהיה עמרי כפי שאני עמך, ואתה יודע, ואני מסביר לך .... 

recto, right margin

יהיה צורך
שנבדוק זאת אצלך.
כתבתי לך כבר
על עניין המשאוי
וחצי אשר בחשבונו הפרטי
של אבו אברהם; אין
די בו. עשה
בזאת מה שאתה
ואנחנו חייבים בו, כי זה
דבר שידוע לך שהוא
הוצאה לעניים, 
וכבר הוצאתי ממנו
סכום, ואני בכל
יום מוציא ממנו
ומוסיף עליו ....
ובודק.
את המסתכם
אשלח, כי
בזמן הזה הוא יוצא ;
הודעתיך את מצב
דודתך מצד האם, וכי אני ....
 
 
נפטר יצחק
בנה; תיבדל אתה לחיים ארוכים. 

recto, top margin

ואני אז
בספאקץ, ולא
נותרו לה אלא
הסחורות שבחנות
ק"ק דרהם בקירוב, ועל
צווארה בת, 
(7–10) לא היית שוכח (?) .... אילו ראית .... ומשפחתה ועל מי שהם סומכים, היית משתומם.
 
 
 
אלוהים יתעלה יזכה אותך
ויזכה אותנו באחרית
טובה, אחי, 
(14–15) דיברתי עם אבו אלפרג' עטא
 
בקשר למצב
ביניכם, והוא כבר
כתב לך
חשבון בשתי העתקות
על מה 

verso

שבינך ובינם, והוא משתוקק לחדש את השותפות עמך, אלא שהוא רוצה ייפוי כוח(?) לזאת מצד היתומים. וכבר כתבתי לסיציליה שישלחו לך
מה שיש שם; הכדים, אחי, הם שעליהם עליך לעבוד ; הציע לי מה שהיה גורם להפחית את הדינרים שלך, בתנאי שאני אהיה לו ערב שתשלח לו מה שאתה חייב;
חששתי שלא תהיה לזאת הסכמה מצדך, ואחר כך דרשתי ממנו שייתן לך דינרים של אותו זמן, מפני שהם מטביעת פסטאט, אבל לא השנתי זאת ממנו.
חי נפשי, הוא בסוסה, ומזה זמן (רב) לא נפגשתי עמו. כתוב אפוא כפי שתמצא לנכון, ותסכם את כל אותם הי"א; אני משמש לך כאן יותר מאשר מיופה כוח. אחי,
הגיע בשבילך בשותפות עם אדוני אבו סעיד מימון ב(אוניית) בן אלאסכנדר משאוי פלפל, וקיבל אותו אבו סעיד, ייתן לו אלוהים שלום, והוא במחסן עד שיבוא מכתב מאבו סעיד מימון 
על הוראותיו ביחס אליו. אני הייתי אז בספאקץ, אילו היה לי אז פסק זמן וזמן מתאים הייתי מוכר את חלקך ושולח אותו אליך; המחיר שלו אז היה ל"ו דינרים הקנטאר, והוא
היום ל"ח, קונים אותו הביזנטים, והם מסיימים את קניותיהם בזאת, אבל איני מעז למכור ממנו כלום עד בוא מכתבו של אבו סעיד מימון, כי נודע לי שבסיציליה הוא מבוקש הרבה
יותר מאשר כאן. ומבקש אני ממך, אחי, אל תשלח דבר אלינו, בשביל שום איש, כי הלוא לא נוכל לקבלו ולא לקבל את סחורתנו אנו, אלא בגניבה, כי הדבר המזיק ביותר
לאדם הוא ההתעסקות הרבה; ודי (לך) גם בפחות מזה. אלוהים יתעלה יסתירנו ויסתירך בסתר כנפיו. עניין ר' ישראל : קשה לתאר לך את מצבנו לגביו,
יחד עם אבו יחיא, במכתבים. הגיל אינו משפיע עליו כלל. והקושי עמו הולך ורב. כתבנו כבר לאנשים שינזפו בו ויגרמו לו להפסיק. אילו מצאתי
אפשרות לנסוע אליו, הייתי נרגע קצת ביחס אליו, אף על פי שיש בעיה במה שמטריד אותו בדיבור ודברים אחרים, והכי חמור מה שהוא כותב על מכירת הקומה העליונה: הקומה העליונה נפלה,
מחירה ירד ; אינה שווה כלום; הוא כותב על מכירת המקרא, שהיה אצלו מחירו כ"ה דינרים. כתבתי לו ואני מחכה לתשובתו, וביקש ממני שישלם מכספו דמי קדימה על
תמורתו (של המקרא) ק' רבעי דינרים ישנים מטביעה מזרחית שישיג אותם בקרוב על ידי שימיר אותם אצל מי שיש לו עמן עסקים, כי הוא בסוסה בעסקים עצומים וברווחים. אלוהים 
ימלא חסרונו. אני מחכה, אולי ישלח משהו, או יכתוב שמכר את המקרא, אבל אם לא ייכנס ממנו דבר, אולי תיתן לו משל אברהם אלקאבסי י' דינרים, 
עד אשר יתברר חשבונו עמו, כי הוא נוטה לתת לו שני חלקים מ(תמורת) המקרא, לא יותר; אשר לחלק של שמואל, אמר: אקח אותו אני, כי הוא חייב לי הוצאות. ונטייתי אני היא לנסוע 
לסוסה בעניינו, אחרי החג, ברצון האל; נודע לי שד' משואי הפשתים ששלחתי הגיעו לסיציליה ו....
וכתבתי עמו תזכיר על קבלתם ושאר דברים; אלוהים יתעלה יכתבם לשלום. נודע לי שהשתפר מצב הפשתים בסיציליה. בקשתי הדחופה שיש לי אליך היא
(משלוח) המכתבים בידי אנשים.... ובהם פירוט מה נמכר ומה נרכש, ואשר למחירים בעירנו, אין להם יציבות, אפילו שער החליפין עולה .... גם־כן 
י"ז, והוא גם פוחת, על פי הביקוש. כיוצא בזה הסחורות, כי העיר התרוששה מאוד. אולי תצליח לעלות לדנדיל או לטנסא, תקנה משלוח
פשתים, הלוא שם עוברים מיני הפשתים שלהם; אך אל תקנה לי מן הפשתים המצויות ביותר שתמצא, ואל תקנה את הנחותות והדהויות .... השבעתין באלוהים. אחי, ביקש ממני אדוני 
אבו אברהם יצחק בן יעקב שאשאל אותך בעניין מה שציווה לו אלחנן, עליו השלום; ואתה מיטיב לדעת את אמונתו ואת יראת השמים שלו; לדבריו אבדו לו בגדיו בדרך בעת שהיה בשירותנו 
והאמין לו, עליו השלום, אבל לא קיבל ממנו (את התמורה). והוא כתב לך ייפוי כוח ; היפגש אפוא עם מי שתמצא לנכון בעניין זה ותמלא את בקשתו כראוי ; וכבר אין לי יכולת לומר להם: אינו יכול,
אין לו יכולת (עוד) להיענות לבקשות הכריות, ואינם מקבלים זאת ממני, כי שמך הולך לפניך, יוסיף לך אלוהים; רצוני שלא נתעכב בגלל רוב הסומכים עליך, שיאלצונו לנסוע.
כתבתי לך העתקה של החשבון מספאקץ ושתי העתקות ממהדייה ; רצוני כי תכתוב לי בטובך כל מה שמתחייב מן החשבון, בטובך. המחירים במצב יציב,
הפשתים אלף ק"ק עד אלף; הצדפים ק''ע; הלכה מי"ח לט"ו; עץ האודם כ', האמרי; הפלפל ל"ו הקנטאר; לסוכר יש ביקוש, כי הוא בצמצום; הקמפור, אין לו שוק, ג' פחות
רבע. הניל כטביי (?) בצמצום; שרף מתוק, חתוך דק, והוא הולך יותר מן המר, נוצר לו ביקוש גדול ; שלח מה שייתן אלוהים בלבך,
ויהיו מכתביך מפורטים בכל עת ומכתבי יגיעו אליך בהקדם. הריני שולח לך את מיטב דרישות השלום, ולרבותי גיסיך ולאדוני הרב, יתמיד אלוהים
את גדולתו, מיטב דרישות השלום, ולאדוני אבו זכרי הרופא, ולאחיו – מיטב דרישות השלום ולנתונים להשגחתך, דרישות שלום. ביקשו ממני, אדוני, האדון אבו
יוסף ישראל בן אלרקי ואחיו, אבו אלפרג' נסים; הוא נעשה מחותני בימים אלה הם כתבו בשבילך ייפוי כוח בנוגע לירושת אביהם, אבו זכרי יהודה, 
עליו השלום; רצוני שיבררו להם בזו.... 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו, מברהון ויוסף בני מוסא נ"ע; לפסטאט, ברצון האל. 