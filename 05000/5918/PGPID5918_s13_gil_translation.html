
<html>
    <head>
        <title>Hebrew Translation of Letter: T-S 16.339</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.339</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00016-00339/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ויסלק ממך כל רע ברחמיו, בי"ג</li>
<li>בתשרי, יודיעך אלוהים את ברכת החודש הזה ושל שנה זו, תהיה לברכה, ויחדשם עליך שנים רבות ואתה שש שמח.</li>
<li>שלחתי לך לפני־כן מכתבים מספקאץ, מפורטים, והודעתיך מה שהובלתי אליך ב'קארב' של בן אלעוּדי, יכתבנו אלוהים לשלום.</li>
<li>.... מוסא בן אבו אלחי ג' כיסים, שמשקלם י' אלף ת"ק, ויחד עמו כיס בשביל דאוד בן .... בן </li>
<li>.... קיבלתי אותם ושלחתי אותם אליך. משקלם אלפיים דרהם. ובידי בן אל....</li>
<li>כיס בשביל השותפות שלנו .... בשביל השותפות שלי עם אדוני אבו אסחק אברהים בן פרג' נ"ע. ובכריכתו של ....</li>
<li>בן סעיד, בשותפות עם עוד אנשים, שני כיסים של השותפות שלנו עם אדוני אבו אלפרג' ישועה, וכיס שיגיע אליך, בשביל ברהון בן צאלח, משקלו</li>
<li>אלף ת"ת דרהם. באתי לאספאקץ לפני ראש השנה וביקשתי שישלחו לי ד' אלפים דרהמים, אבל עד לרגע זה אין לי ודאות על מה ששלחו</li>
<li>ולא על הפלגת ה'קארב', חוץ מכתבים שקיבלתי והאומרים שהדינרים הישנים שהיו חייבים לי נחתים כאשר הטביעו את הסמל</li>
<li>עליהם ... ונעשתה הטביעה בספאקץ ג' בעד שמונה רבעי דינר; ו(עוד) אמרו: לא היו לנו שום הכנסות. וכתבתי להם שיקנו לי </li>
<li>כפי שיזמן אלוהים, ואני מחכה למה שיביאו המכתבים, ברצון האל, וביקשתי את חסדי אלוהים וארזתי כריכה, ארותי מה שהיה לנו בשותפות</li>
<li>עם אדוני אבו אלפרג' ישועה, שני כיסים. לשותפותנו עם חיים בן עמאר, שיקבל אדוני אבו סעיד דאוד בן שעיא, שני כיסים;</li>
<li>לחשבון הפרטי של אדוני, אבו סעיד דאוד בן שעיא, שני כיסים; ומה שתקבל אתה, ייתן לך אלוהים שלום, בשבילנו, שני כיסים, ו׳ אלפים פחות ע'; ולברהון בן צאלח</li>
<li>שני כיסים, אלפיים; לדאוד בן עזרון כיס, ולכן קיומא כיס. ועוד יהיה עליך לקבל ה' גלילי שמלות, כל גליל מעיל ושמלה ועוד</li>
<li>שמלה בת שש אמות; בסך הכול ש' חבילות, חצי מזה קניתי בשביל השותפות שלך, תוסיף זאת לדינרים, והחצי (האחר) תבדוק אותו עם בן (?)</li>
<li>שני הכיסים .... תוסיף זאת לשותפותנו עמך כמקובל ; לא היתה מניעה שאעשה זאת בכספו, כי זו קנייה ישנה, ושער החליפין הוא פחות</li>
<li>מנ' בדינר, והיה חבל למסור אותם, כי לא היו שווים את התמורה. הגיע אלי מכתבו של מוסא בן אבי אלחי, והוא כותב שיגיעו אליך שני כיסים של אבו</li>
<li>אלפרג' מרדוך לשותפות שלי עמו, ד' אלפי דרהם ; אבקש ממך, אדוני, שתשים לב למה שהגיע אליך בשביל השותפות של מוסא בן אבי אלחי, כלומר ב'</li>
<li>הכיסים; קנה לנו בתמורתם משאוי לכה ומשאוי עץ אודם ובעד היתרה פשתים או תבלינים, כפי שתמצא לנכון, אולי שרף מתוק, כטוב בעיניך.</li>
<li>ועוד, אדוני, תרשום כל מה שיגיע אליך בשבילנו מסיציליה מצד אדוני אבו סעיד מימון בן כלפה. נודע לי שאחיו</li>
<li>נסע השנה, ובלי ספק הוביל עמו מה שהיה לנו. ועוד, קיבלתי מכתב מאדוני אבו אלפצל על זאת, מטראבלס ; הוא כותב</li>
<li>שישלח אליך אבן אודם וישלח כל מה שישיג אצלו בשבילנו; אלוהים יתעלה יכתוב את הכול לשלום. אבקש ממך אדוני, ייתן לך אלוהים שלום,</li>
<li>שתעתיק לי את כל מה שהשארתי אצלך וכל מה שהצטבר בשבילי אצלך. דברים שהובלתי אליך ואל האחרים, וכל מה שנותר, תמכור ככל</li>
<li>שיעניק אלוהים יתעלה; אשר למשי, אקווה שיהיה לו שוק טוב אצלכם; אצלנו הוא מתחיל להיות בצמצום. ה'כז' שווה ש''ש(?) דרהם הרטל,</li>
<li>וכיוצא בזה הקאבסי הקצר והאחרים, ח' דינרים בקירוב. רצוני שלא תשאיר דבר משלי ותוסיף אליו גם מה שתקבל השנה, והוא סכום של זהב ומזומנים, אין</li>
<li>זה דבר שתטרח כדי להוציאו אל הפועל; ותשלח את חשבונך בג' או בד' העתקות, כי ישועתי היא בחשבון, כי אולי מה שהפסדנו בשנה שנתיים האחרונות תחזיר לנו השנה הזאת;</li>
<li>וכל מה שקנית, שלח לי אותו מהר, מיד, אל תתרשל בזאת, פן תסתיים (עונת) הנסיעות; נוביל למדייה ולאטראבלס ולפלרמו; אלוהים ייתן בלבך</li>
<li>את הטוב ואת הרווחי. הגיע ארגז הנשדור, אבל עד עכשיו לא התחלתי לשווקו, ומחירו שני מנים בחצי דינר; אשווק אותו במיטב המחיר, ברצון האל.</li>
<li>שלחתי לך את הדינרים האלה וחצי מן הגלילים וארזתי להם כפי שכתבתי לעיל, מי שיקנה אותם יחדיו ק"מ דינרים, בשער החליפין (הם שוים) קס"ז, ואצל האחרים המחיר ק"נ, </li>
<li>ואצל האחרים יש פחות. היתה לנו כמות לפני כן ושיווקנו אותה היטב במשך החורף, שלחתי מהם לך ולאבו אלפרג' ישועה, ולאדוני אבו אסחק אברהם בן פראח, כי</li>
<li>עז רצוני שיגיעו דברים אליכם יותר מאשר לעצמי, ורצוני שתהיה עמרי כפי שאני עמך, ואתה יודע, ואני מסביר לך .... </li>
</ol>
                    
                        <h3>recto, right margin</h3>
                    
                        <ol>
<li>יהיה צורך</li>
<li>שנבדוק זאת אצלך.</li>
<li>כתבתי לך כבר</li>
<li>על עניין המשאוי</li>
<li>וחצי אשר בחשבונו הפרטי</li>
<li>של אבו אברהם; אין</li>
<li>די בו. עשה</li>
<li>בזאת מה שאתה</li>
<li>ואנחנו חייבים בו, כי זה</li>
<li>דבר שידוע לך שהוא</li>
<li>הוצאה לעניים, </li>
<li>וכבר הוצאתי ממנו</li>
<li>סכום, ואני בכל</li>
<li>יום מוציא ממנו</li>
<li>ומוסיף עליו ....</li>
<li>ובודק.</li>
<li>את המסתכם</li>
<li>אשלח, כי</li>
<li>בזמן הזה הוא יוצא ;</li>
<li>הודעתיך את מצב</li>
<li>דודתך מצד האם, וכי אני ....</li>
<li> </li>
<li> </li>
<li>נפטר יצחק</li>
<li>בנה; תיבדל אתה לחיים ארוכים. </li>
</ol>
                    
                        <h3>recto, top margin</h3>
                    
                        <ol>
<li>ואני אז</li>
<li>בספאקץ, ולא</li>
<li>נותרו לה אלא</li>
<li>הסחורות שבחנות</li>
<li>ק"ק דרהם בקירוב, ועל</li>
<li>צווארה בת, </li>
<li>(7–10) לא היית שוכח (?) .... אילו ראית .... ומשפחתה ועל מי שהם סומכים, היית משתומם.</li>
<li> </li>
<li> </li>
<li> </li>
<li>אלוהים יתעלה יזכה אותך</li>
<li>ויזכה אותנו באחרית</li>
<li>טובה, אחי, </li>
<li>(14–15) דיברתי עם אבו אלפרג' עטא</li>
<li> </li>
<li>בקשר למצב</li>
<li>ביניכם, והוא כבר</li>
<li>כתב לך</li>
<li>חשבון בשתי העתקות</li>
<li>על מה </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00339/canvas/2">
                    
                    
                    
                        <h3>verso</h3>
                    
                        <ol>
<li>שבינך ובינם, והוא משתוקק לחדש את השותפות עמך, אלא שהוא רוצה ייפוי כוח(?) לזאת מצד היתומים. וכבר כתבתי לסיציליה שישלחו לך</li>
<li>מה שיש שם; הכדים, אחי, הם שעליהם עליך לעבוד ; הציע לי מה שהיה גורם להפחית את הדינרים שלך, בתנאי שאני אהיה לו ערב שתשלח לו מה שאתה חייב;</li>
<li>חששתי שלא תהיה לזאת הסכמה מצדך, ואחר כך דרשתי ממנו שייתן לך דינרים של אותו זמן, מפני שהם מטביעת פסטאט, אבל לא השנתי זאת ממנו.</li>
<li>חי נפשי, הוא בסוסה, ומזה זמן (רב) לא נפגשתי עמו. כתוב אפוא כפי שתמצא לנכון, ותסכם את כל אותם הי"א; אני משמש לך כאן יותר מאשר מיופה כוח. אחי,</li>
<li>הגיע בשבילך בשותפות עם אדוני אבו סעיד מימון ב(אוניית) בן אלאסכנדר משאוי פלפל, וקיבל אותו אבו סעיד, ייתן לו אלוהים שלום, והוא במחסן עד שיבוא מכתב מאבו סעיד מימון </li>
<li>על הוראותיו ביחס אליו. אני הייתי אז בספאקץ, אילו היה לי אז פסק זמן וזמן מתאים הייתי מוכר את חלקך ושולח אותו אליך; המחיר שלו אז היה ל"ו דינרים הקנטאר, והוא</li>
<li>היום ל"ח, קונים אותו הביזנטים, והם מסיימים את קניותיהם בזאת, אבל איני מעז למכור ממנו כלום עד בוא מכתבו של אבו סעיד מימון, כי נודע לי שבסיציליה הוא מבוקש הרבה</li>
<li>יותר מאשר כאן. ומבקש אני ממך, אחי, אל תשלח דבר אלינו, בשביל שום איש, כי הלוא לא נוכל לקבלו ולא לקבל את סחורתנו אנו, אלא בגניבה, כי הדבר המזיק ביותר</li>
<li>לאדם הוא ההתעסקות הרבה; ודי (לך) גם בפחות מזה. אלוהים יתעלה יסתירנו ויסתירך בסתר כנפיו. עניין ר' ישראל : קשה לתאר לך את מצבנו לגביו,</li>
<li>יחד עם אבו יחיא, במכתבים. הגיל אינו משפיע עליו כלל. והקושי עמו הולך ורב. כתבנו כבר לאנשים שינזפו בו ויגרמו לו להפסיק. אילו מצאתי</li>
<li>אפשרות לנסוע אליו, הייתי נרגע קצת ביחס אליו, אף על פי שיש בעיה במה שמטריד אותו בדיבור ודברים אחרים, והכי חמור מה שהוא כותב על מכירת הקומה העליונה: הקומה העליונה נפלה,</li>
<li>מחירה ירד ; אינה שווה כלום; הוא כותב על מכירת המקרא, שהיה אצלו מחירו כ"ה דינרים. כתבתי לו ואני מחכה לתשובתו, וביקש ממני שישלם מכספו דמי קדימה על</li>
<li>תמורתו (של המקרא) ק' רבעי דינרים ישנים מטביעה מזרחית שישיג אותם בקרוב על ידי שימיר אותם אצל מי שיש לו עמן עסקים, כי הוא בסוסה בעסקים עצומים וברווחים. אלוהים </li>
<li>ימלא חסרונו. אני מחכה, אולי ישלח משהו, או יכתוב שמכר את המקרא, אבל אם לא ייכנס ממנו דבר, אולי תיתן לו משל אברהם אלקאבסי י' דינרים, </li>
<li>עד אשר יתברר חשבונו עמו, כי הוא נוטה לתת לו שני חלקים מ(תמורת) המקרא, לא יותר; אשר לחלק של שמואל, אמר: אקח אותו אני, כי הוא חייב לי הוצאות. ונטייתי אני היא לנסוע </li>
<li>לסוסה בעניינו, אחרי החג, ברצון האל; נודע לי שד' משואי הפשתים ששלחתי הגיעו לסיציליה ו....</li>
<li>וכתבתי עמו תזכיר על קבלתם ושאר דברים; אלוהים יתעלה יכתבם לשלום. נודע לי שהשתפר מצב הפשתים בסיציליה. בקשתי הדחופה שיש לי אליך היא</li>
<li>(משלוח) המכתבים בידי אנשים.... ובהם פירוט מה נמכר ומה נרכש, ואשר למחירים בעירנו, אין להם יציבות, אפילו שער החליפין עולה .... גם־כן </li>
<li>י"ז, והוא גם פוחת, על פי הביקוש. כיוצא בזה הסחורות, כי העיר התרוששה מאוד. אולי תצליח לעלות לדנדיל או לטנסא, תקנה משלוח</li>
<li>פשתים, הלוא שם עוברים מיני הפשתים שלהם; אך אל תקנה לי מן הפשתים המצויות ביותר שתמצא, ואל תקנה את הנחותות והדהויות .... השבעתין באלוהים. אחי, ביקש ממני אדוני </li>
<li>אבו אברהם יצחק בן יעקב שאשאל אותך בעניין מה שציווה לו אלחנן, עליו השלום; ואתה מיטיב לדעת את אמונתו ואת יראת השמים שלו; לדבריו אבדו לו בגדיו בדרך בעת שהיה בשירותנו </li>
<li>והאמין לו, עליו השלום, אבל לא קיבל ממנו (את התמורה). והוא כתב לך ייפוי כוח ; היפגש אפוא עם מי שתמצא לנכון בעניין זה ותמלא את בקשתו כראוי ; וכבר אין לי יכולת לומר להם: אינו יכול,</li>
<li>אין לו יכולת (עוד) להיענות לבקשות הכריות, ואינם מקבלים זאת ממני, כי שמך הולך לפניך, יוסיף לך אלוהים; רצוני שלא נתעכב בגלל רוב הסומכים עליך, שיאלצונו לנסוע.</li>
<li>כתבתי לך העתקה של החשבון מספאקץ ושתי העתקות ממהדייה ; רצוני כי תכתוב לי בטובך כל מה שמתחייב מן החשבון, בטובך. המחירים במצב יציב,</li>
<li>הפשתים אלף ק"ק עד אלף; הצדפים ק''ע; הלכה מי"ח לט"ו; עץ האודם כ', האמרי; הפלפל ל"ו הקנטאר; לסוכר יש ביקוש, כי הוא בצמצום; הקמפור, אין לו שוק, ג' פחות</li>
<li>רבע. הניל כטביי (?) בצמצום; שרף מתוק, חתוך דק, והוא הולך יותר מן המר, נוצר לו ביקוש גדול ; שלח מה שייתן אלוהים בלבך,</li>
<li>ויהיו מכתביך מפורטים בכל עת ומכתבי יגיעו אליך בהקדם. הריני שולח לך את מיטב דרישות השלום, ולרבותי גיסיך ולאדוני הרב, יתמיד אלוהים</li>
<li>את גדולתו, מיטב דרישות השלום, ולאדוני אבו זכרי הרופא, ולאחיו – מיטב דרישות השלום ולנתונים להשגחתך, דרישות שלום. ביקשו ממני, אדוני, האדון אבו</li>
<li>יוסף ישראל בן אלרקי ואחיו, אבו אלפרג' נסים; הוא נעשה מחותני בימים אלה הם כתבו בשבילך ייפוי כוח בנוגע לירושת אביהם, אבו זכרי יהודה, </li>
<li>עליו השלום; רצוני שיבררו להם בזו.... </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו, מברהון ויוסף בני מוסא נ"ע; לפסטאט, ברצון האל. </p>
                    
                </div>
            
        </section>
    </body>
</html>
