
<html>
    <head>
        <title>Transcription of Letter: Moss. Va,9</title>
    </head>
    <body style="max-width: 860px; margin: auto">
        <h1>Transcription of Letter: Moss. Va,9</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/5774/iiif/textblock/13594/canvas/1/">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי ואלעזיז עלי אטאל אללה בקאך ואדאם סלאמתך וסעאדתך</p>
</li>
<li>
<p>ונעמתך מן בוציר לי איאם כלון מן שהר מרחשואן בדאה אללה כיר אלבדאיה</p>
</li>
<li>
<p>וכתמה אחסן כאתמא ואסעדנא ואיאך ביה ובלגנא אלמחאב פיה</p>
</li>
<li>
<p>ואמא אלשוק פשדיד ממא יטול שרחה ויתסע דכרה אסל אללה תעאלי</p>
</li>
<li>
<p>קרב אלאגתמאע במנה וכרמה פאנה עלי מא ישא קדיר וקד [תקדם]</p>
</li>
<li>
<p>מני למא קבלך כתאב ותאני ותאלת וארגו וקופך עלי אלגמיע אן שא אללה</p>
</li>
<li>
<p>וערפתך פיהם חאל אלבלד ומא הו עליה ודלך אן אלכתאן קליל רדי [ ]</p>
</li>
<li>
<p>אלטלב ומע דלך פלא ימשיו חאל נקד ויעסרוה אלי גאיה ואכתר אלמגרביין</p>
</li>
<li>
<p>פלא יאכדוהא ויחתגו פיהא בכל חגה ולא יאכדו אלא נקד אלשהואת ית[ ]</p>
</li>
<li>
<p>פי אלשד צרר שין לם יכון להם ברצם וקד ואללה [ ] אלי</p>
</li>
<li>
<p>גאיה לאני שאהדת שין לם נתעודה ואשד מא עלי אן [ ]</p>
</li>
<li>
<p>צמעאר קו לא אכלאק להם עביד ומן לא ירתגא [ ]</p>
</li>
<li>
<p>יגאמלו בעצהם אלבעץ ולא ינאסיו אצחאבהם ואי[ ]</p>
</li>
<li>
<p>מעהם אלי מא לא חאגה אליה פראית אני אדא הרש(?) [ ]</p>
</li>
<li>
<p>פעסי בדלך נבלג מא נריד אן שא אללה ובאללה [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; ] פיום נשתרי וג [ ]</p>
</li>
<li>
<p>[&nbsp; &nbsp; &nbsp; ] אחאב אלכתאן אלג[ ]</p>
</li>
<li>
<p>סבכתהא סבך ומחצתהא מחץ [ ]</p>
</li>
<li>
<p>מליח יזין עלי גירה וק[ ]</p>
</li>
<li>
<p>אלנקד פאנהם יתחכמו במא לא[ ]</p>
</li>
<li>
<p>אלמר כתבת להא אל[ ] אלצרורה [ ] קד וציתמוני ב[ ]</p>
</li>
<li>
<p>לא נקדר [ ] ענהא [ &nbsp; &nbsp; &nbsp; ] נצל אליהא אלא באל[ &nbsp; &nbsp; &nbsp; ] אלגיאד [ ]</p>
</li>
<li>
<p>וגהת לי פי אלמרכב אלכביר דנ תצלח ממא נקו[ ]</p>
</li>
<li>
<p>אולא פאמר[הא] יבקא ואקף ויפות אלוקת אלוקת [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; ] בק דינ גיאד נמזגהא לי במא מעי [ ]</p>
</li>
<li>
<p>ונבלג מ[ ] שהותי מעא אן יגי צאחבה וישכרנא עליה [ ]</p>
</li>
<li>
<p>[ &nbsp; &nbsp; ] חצרה אן [&nbsp; &nbsp; &nbsp; ]תני כתאן אן גיד ולם יסתוי אל[</p>
</li>
<li>
<p>אלא מן וקת אן וצלת אנא אלי האדה אליום ואדא כאן [ ] האדה</p>
</li>
<li>
<p>אלוקת כאן אלכתאן לט וקד אשתרית כתאן מא קדרה נ דינ לקאט אליך</p>
</li>
<li>
<p>אן צאלח גיד פיה וחיאתי צלאח נצף דינ פי כל קנ ואריד אתם</p>
</li>
<li>
<p>בקיה שראי מן האדה אלשרא לאן ליס ענדי שך(?) תעמל [ &nbsp; &nbsp; ]</p>
</li>
<li>
<p>נקוא בהא עלי גירי ואנא עלי אלחרץ ובאללה אלתופיק פלו</p>
</li>
<li>
<p>כאנת אלארזאק תוכד באלמצאברה למא צבקנא אליהא אחד</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ואמא קאסם פמא</p>
</li>
<li>
<p>ואללה אולאני גמיל</p>
</li>
<li>
<p>ולא ע[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]&nbsp;</p>
</li>
<li>
<p>אהתם כמא יגב</p>
</li>
<li>
<p>ובאללה לולא אן</p>
</li>
<li>
<p>אלתגאר אלדי וראי</p>
</li>
<li>
<p>יראעיוני ולא</p>
</li>
<li>
<p>יצאיקוני למא</p>
</li>
<li>
<p>קצדני ולא</p>
</li>
<li>
<p>אצחב צנה(?)</p>
</li>
<li>
<p>ברזמה ואנא</p>
</li>
<li>
<p>ואגד עליה</p>
</li>
<li>
<p>ועיית כם נלטף\</p>
</li>
<li>
<p>ביה ונסוסה</p>
</li>
<li>
<p>והו צעד ולא</p>
</li>
<li>
<p>יפעל [ &nbsp; &nbsp; &nbsp; &nbsp; ]</p>
</li>
<li>
<p>ויקול ולא</p>
</li>
<li>
<p>יתם פלא</p>
</li>
<li>
<p>אחסן אללה</p>
</li>
<li>
<p>גזאה</p>
</li>
</ol>
                    
                </div>
            
                <div data-canvas="https://geniza.princeton.edu/documents/5774/iiif/textblock/13594/canvas/2/">
                    
                    
                    
                        <h3>verso</h3>
                    
                        <ol>
<li>
<p>ואלדי אשתריתה מן אלכתאן אלמבארך אבתדאה יום אלד פמן דלך</p>
</li>
<li>
<p>מימון רזמתין ד פואת אלוזן נג רטל נקי אלתמן דינרין עדדא</p>
</li>
<li>
<p>חסין ו רזם ואחדה נאקצה אלוזן קמב נקי אלתמן ו דנ אלא תמן עדדא</p>
</li>
<li>
<p>פכר(?) [ ] אלוזן ג קנ אלא תלת נקי אלתמן יא דינ אלא תלת עדדא</p>
</li>
<li>
<p>מרקוס ד רזם אלוזן ק נקי אלתמן ד דנ עדדא</p>
</li>
<li>
<p>כולי בן חגאג ד רזם אלוזן ק נקי אלתמן ד דנ עדדא</p>
</li>
<li>
<p>בן מכאבר(?) ח רזם ופצל אלוזן קק נקי אלתמן ח דנ עדד</p>
</li>
<li>
<p>אלכאל ח רזם אלוזן קק נקי אלתמן ט דנ עדד</p>
</li>
<li>
<p>מגיד בן צדקה רזמה אלוזן כה רטל בקי אלתמן די עדד</p>
</li>
<li>
<p>מגיד בן בהא(?) רזמה ג פואת אלוזן כו רטל נקי אלתמן דינ עדד</p>
</li>
<li>
<p>עיזם(?) ד רזם ג פואת אלוזן קו נקי &nbsp; אלתמן ד דנ אלא&nbsp; תמן עדד</p>
</li>
<li>
<p>[&nbsp; &nbsp; &nbsp; ] אכר שראי ולי יום ונ לם נשתרי פיה שי והי איאם אן גידה אלנפץ מא</p>
</li>
<li>
<p>[ &nbsp; &nbsp; &nbsp; &nbsp; &nbsp; ] אסל אללה מא פיה אלכירה ואנא נסתקים מעאמלה אלכאל וברכאתה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ]אב אן גידא וקד קטעת סער כתאן [ &nbsp; &nbsp; &nbsp; ] ד דנ ונצף</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ] נצף אלכאל סער ד דנ ונצף אלקנ עדד ואנא [ &nbsp; &nbsp; &nbsp; &nbsp; ] בקיה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ] וקד וצל כתאבך ביד סידי אבי אברהים עיאש ווקפת מנה עלי מא</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]כר ען די[ &nbsp; &nbsp; &nbsp; &nbsp; ] חאגה [&nbsp; &nbsp; &nbsp; &nbsp; ] ממן לא [ &nbsp; &nbsp; &nbsp; &nbsp; &nbsp; &nbsp; ] חסב מא יגב והו ואללה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ולא תכן תגארה תשתרי בגיר מערפה [ &nbsp; &nbsp; &nbsp; &nbsp; ] בגיר</p>
</li>
<li>
<p>מערפה א[ ] אלכתאן אלגיד</p>
</li>
<li>
<p>בה דנ [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מקשר [ ] גריב מן יח אלי יז</p>
</li>
<li>
<p>[ &nbsp; &nbsp; ] דלך בעת אל[אכ]סיאת(?) כמא [ ] תמנהם ואמא אלאנטאע</p>
</li>
<li>
<p>[ליס] להם טאלב אלא י דרהם כל נטע פאן ראית ללביע וגה פכתב אלי ואנא</p>
</li>
<li>
<p>[ &nbsp; &nbsp; ]דד נצרף לך אלדרהם פי כתאן צרף לו אלי לה אעלמתך דלך וקד</p>
</li>
<li>
<p>[ט]לבו מני אלעטארין שיש דקיק ודנאנירה ואזנה פאן ראית אן תשתרי</p>
</li>
<li>
<p>[י] ארטאל תסתצל&lt;ח&gt;הא כמא יגב ותסבג מנהא אסוד ה ואלואן ה פאשתריהא</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; ] אביעהא כמא אכתאר ומא קסמה אללה כאן ביני ובינך פהי</p>
</li>
<li>
<p>אכ[תר] חאגתי עסי תתעלקו פיהא בשי ולא תסבג פיהא אחמר חבה אלא</p>
</li>
<li>
<p>ה אסוד וה אלואן אספר וחשישי ומסני ואורק ואכחל לא גיר ואלבקיה אסוד</p>
</li>
<li>
<p>ואלם תקדר עלי רלך כתבת אלי אבן סגמאו סלמה [אללה] שד [ &nbsp; &nbsp; &nbsp; ] וסדאגהא</p>
</li>
<li>
<p>يدفع التمارين دكان ابي الخير&nbsp; &nbsp; &nbsp; &nbsp; بلغ هديت</p>
</li>
<li>
<p>الصيرفي اليهودي ان شاء الله&nbsp; &nbsp; &nbsp; &nbsp; لما عطيت</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>[לסידי ומולאי אבי] יצחק ברהון בן צאלח זצל&nbsp; &nbsp; מן סלאמה בן נס[ים] בן אסחק ננ</p>
</li>
<li>
<p>אלתא[הרתי]</p>
</li>
<li>
<p>[אטאל אל]לה בקאה ואדאם סלאמתה ונעמתה</p>
</li>
</ol>
                    
                </div>
            
        </section>
    </body>
</html>
