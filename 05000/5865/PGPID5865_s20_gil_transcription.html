
<html>
    <head>
        <title>Transcription of Letter: T-S 12.412</title>
    </head>
    <body style="max-width: 860px; margin: auto">
        <h1>Transcription of Letter: T-S 12.412</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5865/iiif/textblock/15501/canvas/1/">
                    
                    
                    
                        <h3>recto</h3>
                    
                        <ol>
<li>[                                                    ] מעגר וחסאב אלתיאב אלגמיע [ </li>
<li>[                                               ] ואמא חסאב אסחק בן יעקוב פי אלנטע [ </li>
<li>[          ] לך פיה סוא סדס דינ' ואלצרה אלדי אכדת תלתהא ליס לי פיהא אלא </li>
<li>דנא[ניר הי לכאצתי ומא חמל מעי אלשיך אבו זכרי צאנה אללה לך </li>
<li>[                ] אלצפר ללאנדלס ואלשרק פמא כאלת ענד אצחאבנא מן אלרחאלאת </li>
<li>[           ] יווגוהא אליה וסאלני פי סרתך ואבית נעטיהא לה לו אמרתני </li>
<li>דפעתהא אליה וכדלך נומל פי צרה אבן עבד אלרחמן מלא אדראהם פיהא </li>
<li>לאכן אלקום .... רגעו ללחק ואנא אן שא אללה [            ] ותם לי צפר אוגההא</li>
<li>מע כיאר בן זכריא ונוגה מעהא [                    ] מסאלת אלעני וכנת סאלת </li>
<li>מוסא יעניה וסאלת מן יביעהא וישתרי בתמנה אמא מרגאן ואמא זעפראן</li>
<li>ואמא חריר ויצל אן שא אללה פאן כנת מסאפר פאן יצל לאבו סעיד סלמה אללה </li>
<li>[             ] פרחלכם יצל מעי ומא נכאפי כל אחד אלא באלכיר ליס כפאיה </li>
<li>[       ] נפסך וכדלך אבו אלסרור איצא בן אלקאבסי מא ירא אלא כיר </li>
<li>ופי הדה אלאחרף יאכי לקד עמל מעי אבו זכרי מא לם יעמלה </li>
</ol>
                    
                        <h3>recto, right margin</h3>
                    
                        <ol>
<li>              ] לילה אלאקלאע אלח בי פנחב בפצלך</li>
<li>              ] דלך ואכתר רחלי פי אלמרכב</li>
<li>              ] פנפסהם [           ] אלדנאניר</li>
<li>….</li>
<li>              ] ואנא ואללה מא נערף מא נכתב ….</li>
</ol>
                    
                </div>
            
                <div data-canvas="https://geniza.princeton.edu/documents/5865/iiif/textblock/15501/canvas/2/">
                    
                    
                    
                        <h3>verso</h3>
                    
                        <ol>
<li>ומא יחוגני נכתב לך מא גרי ביני ובינה פי אלמושאבות וגירהא וטמע פיי טמע פאסד</li>
<li>יכתב אלי לסקליה ויקול לא תגי פי אלשטא יכאף עלי מן אלבחר ופי אלציף יקול לא תגי מן אגל אל</li>
<li>עדו תרכת מכזן כתאן פיה י''ב עדל ודא עני מנה ק''ק דינ' ואעטאני ה' אלאף דרה' ת''ק דרה' מא תסוא</li>
<li>פ' דרה' בדינ' וכצרת אכתר מן נצ' תם וצל ודפעת אליה מן ידי לידה שי מעלום רדה אלי בחטוט</li>
<li>ק' דינ' //ד' דנניר\\ ואבדל לי מנה מא עלי וזנהא נ' דינ' עיון ומא קדרת לה עלי שי ובקי אלסעה ביננא אלאימאן</li>
<li>[       ] אלדאר ועקל לי נ' דינ' איצא אכרי ערפתך דלך תכתץ באתם אלסלם וגמיעכם אלסלם</li>
<li>וסידי אלרב אלפצל אלסלם ולאצהארך אלסלם וכל מן תחוטה אפצל אלסלם ואלשיך אבו אסחק</li>
<li>[                              ] וסאיר אצחאבנא אפצל אלסלם ושלום</li>
</ol>
                    
                </div>
            
        </section>
    </body>
</html>
