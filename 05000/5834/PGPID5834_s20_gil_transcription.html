
<html>
    <head>
        <title>Transcription of Letter: T-S 12.103</title>
    </head>
    <body style="max-width: 860px; margin: auto">
        <h1>Transcription of Letter: T-S 12.103</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00103/canvas/2">
                    
                    
                    
                        <h3>recto</h3>
                    
                        <ol>
<li>
<p>[אטאל אללה יסידי] בקאך ואעזך ואכרמך ואידך ואסעדך ואתם נעמתה עליך כתאבי אליך ען סלאמה ונעמה</p>
</li>
<li>
<p>[ללה] אלשכר דלך בטול בקא אלקאיד סידנא וצל כתאבך אעז כתאב ואגלה פקראתה ווקפת מנה עלא סלאמתך</p>
</li>
<li>
<p>וסרני דלך ואנא יאכי מא נעגב אליי מן נפסי ואבן כלילה יערמך כיף יכון אבן מסיס ישתרי במאלי וימר אלי</p>
</li>
<li>
<p>אלנדלס וירגע אלי מצ[ר ויר]גע יצאלחך עלא תמנך ואן גחד [ ] יצל [ ]</p>
</li>
<li>
<p>ענדה וקד חאסבנא ביך ואן ארת ימינה חלף אן [ &nbsp; &nbsp; &nbsp; ] פרחת באכתר מן פרחי באתפאקך מע</p>
</li>
<li>
<p>אכינא אבלפרג ושק עלי מא דכר מן אמר אבל[פרג סי]די כיף כאן דלך ומן האהנא לא נגוז נסאל</p>
</li>
<li>
<p>אוסע יפאסד צאתבה ולו [ ]ל עליה ואכיך [ ]ל נזל עליה [ ]</p>
</li>
<li>
<p>אלי אכיך סמע עליה כלאם מן לא כיר פיה [ &nbsp; &nbsp; &nbsp; ] אבלפרג וגרה מא גרא ואכיך ינכר דלך [ &nbsp; ] עלי</p>
</li>
<li>
<p>דלך וכאן [&nbsp; &nbsp; &nbsp; ] הנא לא יכון בינהם דלך ואנת תזיל דלך ותלטף ותערפה מא יעמל ויצלח בינה ובין</p>
</li>
<li>
<p>רבה ואעתקאדה ותכתב אלי[ה] מא ינפעה ויזיל ענה מא תעלם יכון ביה עתאבה ויוצלח חאלה ענד אל</p>
</li>
<li>
<p>נאס ואן עלי קלבי מן דלך אמר יטול שרחה אללה יסאהל ויכלע ענדכם מא יקע פי אלמואפקה</p>
</li>
<li>
<p>וכנת [&nbsp; &nbsp; &nbsp; &nbsp; ] וציף אלדי [ ] אלי אסחק אכי אלי אלמהדיה כאן אלקאיד סידנא וגהני פי אלאמר</p>
</li>
<li>
<p>פסאלת אבו סעיד אכינא יודיה אלי אבלפרג הדיה פאן כאן תקדם בה כתאבי פי בר אן כאן אלי אבל</p>
</li>
<li>
<p>פרג קצה בסב ענד מתלה פקאלו אנא נערפה [ &nbsp; &nbsp; ] אנת פי אלכתאב יתפסד פעמלת מא אשאר</p>
</li>
<li>
<p>בה ואתרכתו פנחב תערפו ואנת עיר מקצר וצפנא וחוג אן כתירה ובלענא ען בלדכם מתל דלך</p>
</li>
<li>
<p>ואשתעלת אלקלוב אלי אן וצלו מסלמין יערפוכם פהדא [ &nbsp; &nbsp; ] בן חסדא ומא אצבת מא נוגה [ ]</p>
</li>
<li>
<p>[אלפאסי [ &nbsp; ] פיה [ ] כתאבי גראב פסתוק מן ענד אבו חביב וגה[ ]</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00103/canvas/1">
                    
                    
                    
                        <h3>verso</h3>
                    
                        <ol>
<li>
<p>יוסף אלאטראבלסי פנחב אגתמאעך מע אלרגל וכתאבך אלי ואנת ע[ ] ותשתרי לי במא לי ענדך</p>
</li>
<li>
<p>פלפל וכתאן ותכתב [ ] ומא [ ] אבן מסיס ישתרא [</p>
</li>
<li>
<p>כתאן יעידה מהדא מפרוע מנה וקד בינת לך ומא כאן לי פאדא [</p>
</li>
<li>
<p>אלמוסם ואנת תעמל פיה מא תראה ולך אלאמר פי גמיע אלאמור ותשתרי לי במיה דינ</p>
</li>
<li>
<p>שראב אן טיב ותבעת בה יכון אלי אלצביאן ובדינאר סכר ומנין [ ] לאלעיד [ ]</p>
</li>
<li>
<p>מוצי וסלאם עליך בגמיעך וצביאן וכאלך סידי פי עאפיה ללה אלשכר ואכיך ואבו בראהים אלסלאם</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>אסלפת מנה ואלי אלמוסם</p>
</li>
<li>
<p>יצל אליך דלך פיכון</p>
</li>
<li>
<p>תשתרי אלי אן תסתו[פי]</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>אלי אכי וסידי אבי בראהים אטאל אללה בקאה מן יוסף בן יעקוב ואדה</p>
</li>
<li>
<p>אסמעיל בן ברהון תאהרתי ננ עזיזא</p>
</li>
</ol>
                    
                </div>
            
        </section>
    </body>
</html>
