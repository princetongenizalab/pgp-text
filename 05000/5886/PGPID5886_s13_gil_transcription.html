
<html>
    <head>
        <title>Transcription of Letter: T-S 13J14.9</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00014-00009/canvas/1">
                    
                    
                    
                        <h3>recto</h3>
                    
                        <ol>
<li>
<p>&nbsp;&nbsp;&nbsp;&nbsp;&nbsp;תדכרה לברהון בן אסחק זל [מא] וצל לנהראי בן נסים</p>
</li>
<li>
<p>אסלך יאסידי סלמך &lt;אללה&gt; אדא תפצל אללה עליך באלסלאמה תקבץ מא כאן לך פי</p>
</li>
<li>
<p>אלמראכב למולאי אלשיך אבי נצר ולסידי אלשיך אבי אלקאסם ותביע</p>
</li>
<li>
<p>אלחריר אלדי מעך ותטלע למצר סריע ותכלף אבן ישועה יקבץ לך</p>
</li>
<li>
<p>בקיה מא לך פי סמיון וגירה ולנא ותנצר מא תולף מעך מן אלדנניר</p>
</li>
<li>
<p>תסאל מולאי אלשיך אבי נצר יזידך עליה מא תחתאג ויכתכ לך כתב</p>
</li>
<li>
<p>לבוציר ולעאמל דילאץ ותנצר לעל תגד [א]נסאן מן אצחאבנא ממן יערף</p>
</li>
<li>
<p>אלמוצע תצחבה אן תאכר סידי אבו סעיד מן אלטלוע ואן טלב סריע</p>
</li>
<li>
<p>תכון צחבתה וכדלך תנזל למצר אלי א[מ]ואלך ותחליל מא לך ויכון גרצך</p>
</li>
<li>
<p>פי כתאתין עאליה מא תצלח לסוסה וכדל[ך] סאלת מולאי אלשיך אבו נצר</p>
</li>
<li>
<p>פי שרא ח אחמאל כתאן ללכלטה לעל יכלפך שראהא בעד אן יצחחך</p>
</li>
<li>
<p>כמן יתק ביה לאלא יתקל עליך אלא[מר] ולא תקום ביה ואלעלאוה אלכרז</p>
</li>
<li>
<p>אלדי לכאצתי יתסלמהא אלשיך מע אלרצאץ מע אלמצליאת ואלזעפראן</p>
</li>
<li>
<p>ואגלאיל אלדי לי פי רזמה סידי אבו אלק[א]סם עבד אלרחמן ולי איצא פי</p>
</li>
<li>
<p>רזמה סידי אבו אלקאסם עבד אלרחמן ת[ו]ב דסתרי אזרק ותוב דסתרי</p>
</li>
<li>
<p>אכצר מכיוט ווגה לחאף כתאן מרקום לכאצתי תקבצהם לי ותביעהם</p>
</li>
<li>
<p>ותשתרי לי בהם שי נאחיה מא יתם אן שא אללה ברכתה אמא כרוז או</p>
</li>
<li>
<p>אסקאט לטאף מתל הרנוה ודארכסה מא תראה מן אלצלאח ואנא נאכד לך</p>
</li>
<li>
<p>תדכרה בהדה אלחואיג ואסעארהא וננפדה[א] אליך ותערף סידי אבי אלקאסם</p>
</li>
<li>
<p>עבד אלרחמאן במחבתי ואגתהאדי פי [ק]צא חקה ומא נקאסיה מן אלשיך</p>
</li>
<li>
<p>אבו אלקאסם אבן אלמצלה מן אלתעב ותערפה כסאר אלכרוז לאגל עקלה</p>
</li>
<li>
<p>טריק אלמגרב ותערף סידי אבי זכרי יהודה במחבתי פיה וקד אנפדת</p>
</li>
<li>
<p>אליה צחבה סידי אבו זכרי בן קיומה טו רטל אלא תלת חריר וכ דינארא</p>
</li>
<li>
<p>&nbsp; &nbsp; &nbsp; עין סאלתה ישתרי לך</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>חריר מן אלמהדיה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00009/canvas/2">
                    
                    
                    
                        <h3>verso</h3>
                    
                        <ol>
<li>
<p>ותערף סידי אבו מנצור אלכאתב אן א[נפדת] אליה מחירתין פי רזמה סידי</p>
</li>
<li>
<p>אבי אלקאסם עבד אלרחמאן ואן לם נקדר עלי ביע אלהלילג אלמרבא אלדי לה</p>
</li>
<li>
<p>ואנא נכתב אליך תדכרה אכרה אשרח מן הדה אן שא אללה ועקב שלום</p>
</li>
</ol>
                    
                </div>
            
        </section>
    </body>
</html>
