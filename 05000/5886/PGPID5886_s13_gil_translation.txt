recto

תזכיר של ברהון בן אסחק ז"ל (על) מא שהגיע בשביל נהוראי בן נסים. 
אבקש ממך, אדוני, ייתן לך אלוהים שלום, אם יעניק לך אלוהים שלום, קכל מה שהיה לך 
באוניות בשביל אדוני ורבי אבו נצר, ולאדוני ורבי אבו אלקאסם, ותמכור
את המשי שאצלך, ועלה לפסטאט מהר, ותטיל על בן ישועה שיקבל בשבילך
את שאר הדברים שבשבילך ב(אוניית) סמיון והאחרים, ושבשבילנו, ותראה כמה דינרים הצטברו אצלך,
ותבקש מאדוני ורבי אבו נצר, שיוסיף לך עליהם כמה שאתה זקוק ויכתוב לך מכתבים
לבוציר ולמושל בדילאץ, ותחפש אולי תמצא אדם מאנשינו מן המכירים
את המקום, הצטרף אליו, אם תתאחר יציאתו של אדוני אבו סעיד; אבל אם ייצא בקרוב
הצטרף אליו; כמו כן, רד לפסטאט אל נכסיך ותשווק מה שיש לך, ותהיה מגמתך (למצוא) 
פשתים משובחות, ראויות לסוסה ; כיוצא בזה ביקשתי מאדוני ורבי אבו נצר
שיקנה ח' משואי פשתים בשביל השותפות, ויואיל להטיל עליך את קנייתם, אחרי שיבדוק אותך
שאתה ראוי לאמונו, שמא יהיה לך קשה העסק ולא תעמוד בו. 'עלאות' החרוזים
אשר לחשבוני הפרטי, יקבל אותה האדון יחד עם העופרת, עם המחצלות(?) והכרכום
והשמלות שיש לי בכריכה של אדוני אבו אלקאתם עבד אלרחמן, יש לי, גם כן
בכריכה של אדוני אבו אלקאתם עבד אלרחמן, בגד תסתרי כחול ובגד תסתרי
ירוק תפור; ושלח יריעת (בד) פשתים רקומה, לחשבוני הפרטי. קבלם בשבילי ומכור אותם, 
וקנה לי בתמורתם דבר כיוצא בזה שיש בו ברכה שלמה, ברצון האל, אם חרוזים או
תבלינים עדינים, כגון אטד ובושם אגוזים, מה שתמצא שהוא טוב, ואני אקח בשבילך
תזכיר על הסחורות האלה ומחיריהם ואשלחנו אליך. הודע לאדוני אבו אלקאסם
עבד אלרחמן, את אהבתי לו ומאמצי לספק את הדרוש לו, וכמה אני סובל קשות בגלל האדון 
אבו אלקאסם אבן אלמצלה, והודע לו על המחסור בחרוזים בגלל העיקול שהטיל על
דרך המגרב; והודע לאדוני, אבו זכרי יהודה, את אהבתי לו. שלחתי
לו עם אדוני אבו זכרי בן קָיוֹמָה ט"ו רטלים פחות שליש משי וכ' דינרי
זהב וביקשתי ממנו שיקנה בשבילך משי ממהדייה. 

verso

והודע לאדוני אבו מנצור הפקיד ששלחתי לו שתי 'מחירות' בכריכה של אדוני
אבו אלקאתם עבד אלרחמן, וכי לא יכולתי למכור את תמצית האמלג אשר לו.
אכתוב לך תזכיר אחר, מפורט יותר מזה, ברצון האל, ועקב שלום. 
