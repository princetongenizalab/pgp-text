recto

אני כותב לך, אדוני ורבי, ייתן לך אלוהים אריכות ימים ויחמיר את עזרתו לך ואת שלומך ואת אושרך
ואת חסדיו לך, מרשיד, ביום א', אחרי קשיים נוראים, תודה
לאל שנתן אחרית טובה. אני יודע שאתה מודאג
בגללי. ותודה לאל, אקווה שתהיה טובתו שלימה. דרך רשיד
ביבשה מנותקת; אנחנו נבוא בנילוס, מאלוהים אבקש (שנגיע) בשלום.
ואשר אבקש ממך אדוני: עשה עמדי חסד וקנה לי אררב
חיטים משובחות; יביאו אותן לביתי ויסדרו לי אותן שתהיינה שמורות לפסח.
ביקשתי מאדוני סבאע, שמשו של אלשלישי שיטפל בהן עד
עת בואן. קבל את התמורה אצל אדוני אבו זכרי, גיסו של אדוני ורבי
מסעוד. אמור לו שתמורתן כ"ו דינרים; הריני משביעך באלוהים; אין צורך
שאזרו אותך בזאת. הבטחתי לו כספים בעד הטיפול בהן;
קנה לו שני שקים קטנים ואמר לו שישים לב אליהן (בעניין ?) המים.
נודע לי שהמחיר באלכסנדריה הוא שישה דינרים הארוב.
אני אבוא ברצון האל, ואם אמצא אותם ימכרו בשבילך את החיטים; אם לא, אמכרן
בשבילך אני, ברצון האל. ואיני צריך לזרז אותך, אדוני, בעניין זה. יודע אני שאני מטיל עליך 
קשיים; אל יעדירני אלוהים את חייך. אבקש ממך כי תמסור דרישת שלום ממני
לאדוני ומרי ורבי אבן זכרי יהודה בי''ר מנשה, ולאדוני
ורבי האדון השופט, יתמיד אלוהים את גדולתו, ולאדוני ורבי מר
אבו עלי אחיו, כי הסתיים (מחוק: עלייתי) מסעי ולא ראיתים.
אבקש ממך שתייצג אותי בעניין זה. כמו כן מסור לאדוני ורבי
אבו אלפצל אלד'הבי, דרישות שלום ממני והודע לו שאני מודה לו, אלוהים
יזכני להשיב לו כגמולו. אין צורך לזרז אותך, אדוני, ייתן לך 

verso

אלוהים שלום, חוץ מקניית ארדב החיטים, ותסדר מישהו שיטפל בהן בשבילי
לפסח, כי מחיר אלכסנדריה הוא שישה דינרים הארדב;
בשם אלוהים ! וקבל את תמורתן מאדוני אבו זכרי, גיסו של אדוני
מסעוד, ייתן לו אלוהים שלום; סבאע, השמש של אלשלישי יטפל בהן בשבילי.
אם חס ושלום, אבו זכרי לא שילם, שלם אתה אדוני
מאצלך, בטובך. אני שולח לך, מכובדי, את מיטב
דרישות השלום ; ולבנך, ישמור אותו אלוהים, ולאדוני ורבי אבו
עמראן ולאדוני אבו אלפרג' ולאדוני אבו עלי, מיטב דרישות השלום.
אדוני ורבי אבו זכרי, והאדון ערוס והאדון אבו אלחסן
שולחים לך את מיטב דרישות השלום. אדוני, שלם נא לאבו אלפרג'
גיסך שני דרהמים, ואני אוסיף אותם לתמורה בעד הפנינים, ברצון האל.
עשה זאת, בטובך. ושלום. ודרישות שלום לבנך, אלוהים שומרו;
ומסור ממני דרישות שלום לאזרני החבר בן אלכאמכי.

verso, address
לאדוני רבנו מ"ר נהוראי בי"ר נסים זצ"ל, ייתן לו אלוהים אריכות ימים ויתמיד את עזרתו לו; עבדו נתן בן נהוראי בן נתן נ"ע. 