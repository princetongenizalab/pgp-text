
<html>
    <head>
        <title>Transcription of Letter: Bodl. MS heb. d 65/10</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 65/10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-10/1.json">
                    
                    
                    
                        <h3>Recto</h3>
                    
                        <ol>
<li><span lang="he">[זאד אללה יאסידי] ומולאי פי איאמך ואדאם תאיידן ונעמאן ואנסי פי אגלך וחסן לך אלעאקבה פי דינך ודניאך ולא אכלאך מן אל</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; ] יגב עליך יאסידי אלתמסך במן תמסך בך ומחאפט'ה מן יהאפט' ודך ויכרה בעדך ואלקיאם פי אסבאב</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; ]ך ואלענאיה באמורהם חסב קצדהם אליך ובקדר מא תבלגה טאקתך ותרך אלאגפאל ואלאהמאל פי חואיגהם חתי</span></li>
<li><span lang="he">[יט']פר מן קצדך ומן ולג' אליך אסבאבה במן קצד סואך ותחדר אן יט'פר בה פהדא אלדי יליק בך ובאדבך ומייזך</span></li>
<li><span lang="he">ולא סיימא וקד תקדם בין אלאבא זכו' לב' מא יוגב אלזיאדה ואלתאכיד&nbsp; &nbsp; &nbsp; &nbsp; &nbsp; וקר אכתרת עליך באלסואל ואלרגבה פי</span></li>
<li><span lang="he">עדה' כתב אן תג'הד נפסך פי אלא יט'פר בנא מן ישנאך ואן תע[ג]ל אלענאיה פי סרעה אלאנפאד ואלחרץ פי ציאנה</span></li>
<li><span lang="he">מא יצל ואלתאכיד פי סרעה אלגואב פמא וגדת פיך נשאט אלי דלך ולעמרי אנך מעדור לכתרה' אשתגאלך באחואל</span></li>
<li><span lang="he">אלדניא לכן אנמא הי טאעה ואחדה פי חין כרוג' אלקאפלה תפרג' דהנך אלי מכאתבה' מן תכאתבה לא גיר והו אמר</span></li>
<li><span lang="he">ק[ר]יב גרא &nbsp; &nbsp; &nbsp; &nbsp; &nbsp; וקד עלם אללה יאסידי מא עלי קלבי ומא אנא פיה מן וצול כתב כתירה פי וקתנא הדא מן ענד סידנא</span></li>
<li><span lang="he">&nbsp;האיי נט' רח' מע אלפיוג תאריכהא ו' שהור מן בגדאד ווצול אגובה' מסאיל כתבהא ג'ירנא ונחן פלא דכר לנא</span></li>
<li><span lang="he">&nbsp;מעהא ולא כתאב ולא גואב מסאלה ואלכלאם עלי מא מצ'י לא פאיד פיה [ &nbsp; &nbsp; &nbsp; &nbsp; &nbsp; ] אלאן יאסידי אחב יכן לכלאמי מוצ'ע</span></li>
<li><span lang="he">&nbsp;פי נפסך ומוקעא מן קלבך ותגאובני עלי מא אסאלך פיה ותנשט פי מ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ל ידינא בך ובקרב [ &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;מנך עלי גירנא&nbsp; &nbsp; &nbsp; &nbsp; &nbsp; &nbsp; כנת אנפד'ת אליך מע סידי אבי נצר צדקה אלשאמי אידה אללה כתאב לסידנא האיי נ[ט' רח' ופיה]</span></li>
<li><span lang="he">&nbsp;מסאלה פי מהם עטים כביר סלתה סואלך פי אן תנפדהא מסרע לעל יתפק פיג' ותאכד עליה פי אלגואב</span></li>
<li><span lang="he">&nbsp;איצ'א מע פיג' יכרג מן ענדהם ארגו קד פעלת דלך ויצל אליי גואבה קריב ומן אל[מהד]יה אנפדת צרה</span></li>
<li><span lang="he">&nbsp;פי וסט צרה לאבן עלאן עלי ידי אלשיך אבי עמראן מוסי בן יחיי אלמגאני אידה אללה [&nbsp; &nbsp; &nbsp; &nbsp; &nbsp; ] ומסאיל קד[ &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;עדה כתב אליך ארגו קד וצלת וקד אכדת בהא ספתגה לבגדאד כמא סאלתך ובעד דלך כתבת כת[אב אכר]</span></li>
<li><span lang="he">&nbsp;מע פיג כרג פי אול שהר שואל מן אלקירואן [אסמה] סאלם אבן אלטנסאוי ומעה כתאב אלי סידנא האיי [נט' רח']</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] סרעה גואבה ארגו קד וצל גמיע דלך אליך&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ואנא אסתחלפך באעט'ם אלא[ימאן]</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; תגאו]בני מסרע מע פיג' אן אתפק כרוגה פי כתאב אלשיך אבי עמראן בתעריפי פי א[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; כתא]בי אלואצל מע צדקה מע אלמסאלה &nbsp; &nbsp; &nbsp; &nbsp; &nbsp; ואן כאן קד וצל אליך אלכתאב אלדי מע אלפיג ואנפד[ת&nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלדי עמלתה פי אמר צרה' אלדנאניר והל אנפדתהא ועלי אי טריק אנפדתהא או אכדת [ &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ספתג'ה ווצול גמיע אלכתב ואלמסאיל אלדי קד שרחתהא לך ומא אלדי לם יצל אליך מנהא אחב [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;דלך וביאנה פי אלבר ואלבחר ואן וצלת אליי כתב לטיפה ומסאיל בעד כרוג אלקאפלה פתנפרהא&nbsp;</span></li>
<li><span lang="he">&nbsp;מע פיג אן אתפק כרוגה ללשיך אבי עמראן בגיר תאכיר וכדלך כתבת לסידנא האיי נט' רח'&nbsp;</span></li>
<li><span lang="he">&nbsp;תוכד עליה אן ינפד גואבי מע פיג' יתפק כרוגה מן ענדהם ותעלמה במא עלי קלובנא מן חאל</span></li>
<li><span lang="he">&nbsp;ג'ירנא בסרעה ותאכיר אגובתנא&nbsp; &nbsp; &nbsp; &nbsp; &nbsp; &nbsp; ואעלם יאסידי אני קד סאלת וצ'מן לי אגובה בעץ' [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ואלמסאיל פי אסרע וקת ואן יכתב אלדי תצל אליה במצר מע פיג אלי בגדאד בדפעה לראס אלמתיבה</span></li>
<li><span lang="he">&nbsp;ונרבח גיר אלטריק ואלסרעה ורגב אליי פי דלך ולם אפעל אד ביננא מן אלודאד ותקדם בין אלאבא נ'ע'</span></li>
<li><span lang="he">&nbsp;מא אוגב אלתמסך בך ולמא וצלת אלאן אגובתהם חצל להם אלט'פר ועלת ידהם פאללה אללה יאסידי</span></li>
<li><span lang="he">&nbsp;לא תלחקך [א]לגפלה ות[קפו] עלי אלכתב אלואצלה א'ן כאן לנא פיהא כתאב או לא ותכתב לסידנא ראס אלמתיבה</span></li>
</ol>
                    
                        <h3>Right margin</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;] קד אנפד אלינא כתאב או לא וקד אקסמת עליך אן תפרג [&nbsp; &nbsp; &nbsp; &nbsp; &nbsp; &nbsp; &nbsp; ] גמיע אלאשיא ולא יזול כתאבי הדא מן בין&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;] מא סאלתך ענה ותביין לי גמיעה ביאן חסן ואן כתבת כת[אב&nbsp;</span><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אלש]יך אבי עמראן פתכתב אליי פיה סטרין&nbsp;</span></li>
<li><span lang="he">[קראת עלי כאצה נפסך] אלשריפה אפצל אלסלאם ואכותי וסאדתי אל[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסלם ואלתלמידים ואלאך וכל מן ענדנא יכצך אלסלם</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-10/2.json">
                    
                    
                    
                        <h3>Verso</h3>
                    
                        <ol>
<li><span lang="he">סידי ומולאי אלשיך אלגליל אבו אלפרג אטאל אללה בקאה &nbsp; &nbsp; &nbsp; &nbsp; &nbsp; &nbsp; &nbsp; מן נסים ביר' יעקב זקל&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ואדאם תאיידה ונעמאה&nbsp;</span></li>
<li><span lang="he">יוסף בן יעקב בן עוכל נ'ע'&nbsp; &nbsp; &nbsp; &nbsp; &nbsp; אללה נאצרה וחאפט'ה</span></li>
</ol>
                    
                </div>
            
        </section>
    </body>
</html>
