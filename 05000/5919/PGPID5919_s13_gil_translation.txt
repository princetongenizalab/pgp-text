recto

באנו אנו העדים החתומים לתתא אצל ר' מימון בן כלפה המגרבי
הידוע (בכינוי) בן היתום נ"ע, והוא אז חולה. שאלנו אותו אפוא על מה שחייבים לו אנשים 
ומה שהוא חייב לאנשים, מפני שהיה חולה בעיר זרה, כדי שלא תבוא עליו פתאום,
חס ושלום, הפטירה ויאבד המגיע לו אצל אנשים ומה שהוא חייב לאנשים.
והכתיב לנו מה שחייבים לו ומה שהוא חייב, דבר דבר, ורשמנו זאת מילה במילה. ואמר 
(6–7) מימון זה כי הוא חייב לאדון אבו אלפצל סהל בר יפת בן שלמה, הידוע (בכינוי) בן אלסכרי, מה שהוביל באונייה, דברים הנוגעים לאדון אבו אלסרור פרח
 
בן עטיה סופיה טב, דהיינו: כריכת כותנה וסל נחושת, שמעליו מזרון
קשור אתו, וסל ספרים וקדרות נחושת עראקיות מלאות נחושת,
כתוב על הכול חן וחסד, בטין אדום, וקשור לזה טלאי שעליו כתוב:
מימון בן אליתים (היתום) דנן. הוא אומר שיש בו צמיד זהב ושמונה עשרה חבילות
כסף קטנות, מכסי כדים, חותמות, וחפצי ברזל שבורים. ואמר מימון דנן
עוד שיש לאדון אבו אלביר פרג' בן נחום נ"ע חבילת שטיחים וסל עטוף בבד אריזה,
וארגז כלי זכוכית וסל קטן ובו נחושת. עוד אמר מימון דנן כי האדון אבו
יחיא נהוראי יש לו שלושה ארגזים ספרי מקרא ושק קטן ובו ספרים.
אמר מימון זה שהוא קיבל אותם בבית הארון אבו אלבשר אזהר בן אברהים
נ"ע, בפקודת ר' נהוראי הנ"ל ועל פי איגרתו. ועוד יש בשק שלושה
ספרים, תורה ונביאים, של חסן בן כליב האשקלוני. ואמר מימון דנן
עוד שהוא הוביל סל שכתוב עליו מימון, אבל אין למימון דנן בתוכו כלום.
ואמר עוד מימון דנן שהוא קיבל חרוזי זכוכית שקנה בארבעה דינרים,
בניכוי רבע דינר; מחצית תמורתם היא של מ' יאיר דנן, ומחצית תמורתם היא של מימון דנן. 
ואמר מימון שהוא שלח אותם למגרב, אל מנשה בן מוסא נ"ע, כדי שימכרר אותם כפי
שיזמן אלוהים ויהיה ביניהם חצי חצי. ואמר מימון דנן שלמ' יאיר בר אברהם
דנן מגיע ממנו דינר אחד. והודיע מימון דגן שאין אצלו אלא שלושה דינרים
וחצי מנויים. ועוד אמר שהוא מסר למוסא בן מוסא בן מג'אן סל ובו עשרה
מנים נשדור של אבו אלפרג' בן אלעזר המגרבי, והוא מסר לו אותו, ואמר
מימון דנן שיש לו אצל מוסא דנן בן מג'אן שלושה דינרים ושישית מן התמורה של
צמר(?) וכותנה ודבש, הכול שותפות ביניהם. ומה, וכו'. 
