
<html>
    <head>
        <title>Hebrew Translation of Legal document: T-S 18J1.10</title>
    </head>
    <body style="max-width: 860px; margin: auto">
        <h1>Hebrew Translation of Legal document: T-S 18J1.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00018-J-00001-00010/canvas/1">
                    
                    
                    
                        <h3>recto</h3>
                    
                        <ol>
<li>באנו אנו העדים החתומים לתתא אצל ר' מימון בן כלפה המגרבי</li>
<li>הידוע (בכינוי) בן היתום נ"ע, והוא אז חולה. שאלנו אותו אפוא על מה שחייבים לו אנשים </li>
<li>ומה שהוא חייב לאנשים, מפני שהיה חולה בעיר זרה, כדי שלא תבוא עליו פתאום,</li>
<li>חס ושלום, הפטירה ויאבד המגיע לו אצל אנשים ומה שהוא חייב לאנשים.</li>
<li>והכתיב לנו מה שחייבים לו ומה שהוא חייב, דבר דבר, ורשמנו זאת מילה במילה. ואמר </li>
<li>(6–7) מימון זה כי הוא חייב לאדון אבו אלפצל סהל בר יפת בן שלמה, הידוע (בכינוי) בן אלסכרי, מה שהוביל באונייה, דברים הנוגעים לאדון אבו אלסרור פרח</li>
<li> </li>
<li>בן עטיה סופיה טב, דהיינו: כריכת כותנה וסל נחושת, שמעליו מזרון</li>
<li>קשור אתו, וסל ספרים וקדרות נחושת עראקיות מלאות נחושת,</li>
<li>כתוב על הכול חן וחסד, בטין אדום, וקשור לזה טלאי שעליו כתוב:</li>
<li>מימון בן אליתים (היתום) דנן. הוא אומר שיש בו צמיד זהב ושמונה עשרה חבילות</li>
<li>כסף קטנות, מכסי כדים, חותמות, וחפצי ברזל שבורים. ואמר מימון דנן</li>
<li>עוד שיש לאדון אבו אלביר פרג' בן נחום נ"ע חבילת שטיחים וסל עטוף בבד אריזה,</li>
<li>וארגז כלי זכוכית וסל קטן ובו נחושת. עוד אמר מימון דנן כי האדון אבו</li>
<li>יחיא נהוראי יש לו שלושה ארגזים ספרי מקרא ושק קטן ובו ספרים.</li>
<li>אמר מימון זה שהוא קיבל אותם בבית הארון אבו אלבשר אזהר בן אברהים</li>
<li>נ"ע, בפקודת ר' נהוראי הנ"ל ועל פי איגרתו. ועוד יש בשק שלושה</li>
<li>ספרים, תורה ונביאים, של חסן בן כליב האשקלוני. ואמר מימון דנן</li>
<li>עוד שהוא הוביל סל שכתוב עליו מימון, אבל אין למימון דנן בתוכו כלום.</li>
<li>ואמר עוד מימון דנן שהוא קיבל חרוזי זכוכית שקנה בארבעה דינרים,</li>
<li>בניכוי רבע דינר; מחצית תמורתם היא של מ' יאיר דנן, ומחצית תמורתם היא של מימון דנן. </li>
<li>ואמר מימון שהוא שלח אותם למגרב, אל מנשה בן מוסא נ"ע, כדי שימכרר אותם כפי</li>
<li>שיזמן אלוהים ויהיה ביניהם חצי חצי. ואמר מימון דנן שלמ' יאיר בר אברהם</li>
<li>דנן מגיע ממנו דינר אחד. והודיע מימון דגן שאין אצלו אלא שלושה דינרים</li>
<li>וחצי מנויים. ועוד אמר שהוא מסר למוסא בן מוסא בן מג'אן סל ובו עשרה</li>
<li>מנים נשדור של אבו אלפרג' בן אלעזר המגרבי, והוא מסר לו אותו, ואמר</li>
<li>מימון דנן שיש לו אצל מוסא דנן בן מג'אן שלושה דינרים ושישית מן התמורה של</li>
<li>צמר(?) וכותנה ודבש, הכול שותפות ביניהם. ומה, וכו'. </li>
</ol>
                    
                </div>
            
        </section>
    </body>
</html>
