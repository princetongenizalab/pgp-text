recto

(2−1) אדוני אבו יחיא ; ... הוא אצל מי שיודע למכור אותו למי שדורש מכירה טובה, ואילו אתה יודע מה לקנות, ואלוהים יתעלה
 
יצליח ברחמיו. ארגז הנשדור נותר; כל הנשדור נותר, וכל הסחורות התייקרו מאשתקד(?) 
.... חוץ מהנשדור; אילו מכרתי אותו בשנה שהגיע, היה יותר מוצלח מאשר להשאירו, כי הוא אינו נמכר, אלא ב....
.... ושלחתי חלק ממנו לספאקץ, י"ד מן; הגיעו מכתבים ממי ששלחתי אותו אליו שהסתכמו בו אלף קקכ"ט ....;
מחיר הצדפים היה בעת שמכר אותם קק"נ ועוד בטרם סיכם את התמורה ומחיר הצדפים עלה לתק"ל, וחילקתי מהם לאנשי
החנות(?) ארבעים וכמה מן במחיר פ' דומים המן, ועד היום הם חייבים מרבית התמורה, והגיע מחיר הצדפים לאלפיים, ואני רואה בהחלט
את המנים האלה כאילו אבדו, ומה טוב שהחלטתי לא לשווק מהם יותר מזה. ה.... בזמן הזה 
ד' מנים בדינר בדרך כלל, אבל אין לו ביקוש. לא קנו אותו הספרדים... אל תושיט ידך אליו, ואם
כבר נכנס אצלך משהו ממנו, מכור אותו. את הלכה מכרתי בשביל ג'רבה וה... ייכנסו ממנו מ' דינרים בקירוב,
אלא שעוד ייברק. אשלח לך מה שהיה אפשר באוניות שתפלגנה מאצלנו, ברצון האל. הפלפל 
.... מימון בן כלפה. הודעתי לך במכתבי מה עשיתי בעניינו. מכרתי ממנו ת"ק רטלים
…. לפלרמו, כי קיבלתי מכתב ממימון ובו הוא מבקש ממני שאקבל את חלקך ואמכור אותו בשבילך ואמכור בשבילי
את חלקי, אם יתאפשר הדבר, או שאשלח אותו אליו. מגיע לך חלקך במשאוי, ש"ה רטלים, רשמתי לך אותם בין
הנמכר. היתה מכירתם לביזנטים בדרהמים והשארתים אצל השולחני, שיקנה לי בהם דינרים, 
והיה שער החליפין עולה מדי יום; והמיר מהם כי דינרים, והגיע שער החליפין לק"ק ולקק"ל בדינר, והמרתי
לך מן הדרהמים הישנים חלק ושמתי הכול באדמה, ובזמן הזה הוצאתים,
אמיין את המטבעות ואראה אילו מהם טובים לפסטאט ואשלחם אליך, ואת שאינם טובים למשלוח אמכור בשבילך.
ביקשתי את עזרת אלוהים יתעלה ושלחתי לך עם אדוני אבו עמראן מוסא בן אבי אלחי, נ"א דינרים פחות
רבע מנויים, המשקל נ' דינרים פחות רבע דינר, מן המגיע לך מן התמורה בעד הפלפל. לפני כן, אחי, מאז שהפליגה
האונייה מאצלנו אשתקד, אספתי את כל הדרהמים הישנים שנפלו לידי והתאספה אצלי מהם 
כמות, וכאשר קראתי את מכתביך על פסילתם החלטתי לשווק חלק מהם ולשלוח את הטובים שבהם אליכם,
ולא יניעו אליכם השנה מהם קי''ה דינרים ממה שנשלח אליכם אשתקד, כי הדרהם הישן
מבוקש אצלנו, כי השתפרה הטביעה, ויש ביקוש (למטבע) הכסף ויש בעיר סחורה לקנות 
ולשלוח אליכם. המחסור הרב ביותר אצלנו הוא במשי 'כז', שנמכר בג' דינרים; קנו אותו בעלי היכולת, והם מייקרים אותו.
ה'מצלב' והאחרים חסרים לגמרי ולא תישלח מזה אליכם השנה אפילו אוקיה אחת. אקווה שישתפר מצבו
השנה אצלכם ותסיים את כל הכמות ממנו שאצלך. קראתי את החשבון ששלחת וראיתי שחישבת
לחובתי קודם כל ה' דינרים לזכות אבו אלפרג' אלאספאקצי, והלוא מה שהייתי חייב לאבו אלפרג' אלאספאקצי
שילמתי לו, בזהב ובדרהמים, דומני שני דינרים ומשהו והשאר דרהמים, כי הביאו לי מן הריף דרהמים רבים.
עשיתי לו את חשבונו ושילמתי את המגיע על פי חשבונו ; שילמתי לאבו גאלב הפקיד ; (וכדי לשלם) למי שהיתה בחשבון השותפות שבינינו יתרה לזכותו
הוצאתי את כל הדרהמים, והשאר שנותרו אצלי, נתתי לך מהם ק''צ דרהמים, והבאתי הכול 
עמי; כיוצא בזה, אדוני אבו אלפצל מרדוך, היה ביני ובינו חשבון וסיכמתי אותו עמו בנוכחותך, ונשאר
חייב לי הוצאות הובלה בעד רבע מן הצדפים, ז' קיראטים וחצי, וביקשתי ממך שתקבלם ממנו; אחר כך אמר לי שהוא חייב לי
קיראט זהב, וביקשתי ממך שתחייב אותו בחשבון ותקבל ממנו רבע דינר וחצי קיראט וכתבתי לך זאת בתזכירי והעתקתי
לך אשתקד ג' העתקות ופירטתי לך זאת וגם פירטתי כל מה שהשארתי אצלך ומה שיש לך

verso

אצלי. הודע לי אם (תזכיר) זה הגיע אליך או שאשלח אותו אליך שוב, ותזכה אותי בעד מה שכתבתי לך. השארתי אצלך
רטל משי לאסין, וגיזי, בשותפות עם אבו אלפרג' אלאספאקצי ורטל לאסין שרשמתי בחשבון שהוא בשותפות עם
אבו אברהים ולא בשותפות עם אלאספאקצי; תן לו חצי מן הכול. כתבת לי שהמשי
השזור והלאסין והגיזי שהשארתי אצלך, כל זה מפורט אצלך, ועל כן אני רגוע בעניין זה,
ואני נענה לך בזאת; אלא ששני הפרטים האלה, אין לי ספק לגביהם; אבקש ממך לנקות את החשבון, דבר זה עדיף
בעיני על כל סחורה שתשלח לי ; אל תשאיר שום דבר משלי, אלא תסיים אותו. כתבת שמכביד עליך מה שמטילים עליך 
הבריות וכי נסיר ממך את כל הטיפול בהוצאות ההובלה. וכבר עשיתי זאת אצל כל המבקש ממני שאבקש ממך. כבר נסע
אליכם אדוני אבו עמראן מוסא בן אבי אלחי, ייתן לו אלוהים שלום, וביקשתי ממנו שיטפל בדרהמים המגיעים
אליך עם בן אלבטין, שהם בשותפות עמו, עם הדרהמים ששלח לך מיסא מפלרמו, ויוסיף כל 
זאת אל מה שהובלתי השנה עמו. כתבת על הק"ק דינרים ששילמת לאדוני אבו אלפרג' ישועה; הגיע
ממנו מכתב, ובו הוא מאשים אותך במקצת בעניינם: אבקש ממך: אל תטריד אותו בעניין זה, ואם יש עדיין יתרה לזכותו, שלם
לו וקח לי ממנו את פירוט החשבון, אם הוא יכול ; או עזוב אותו. כתבת על מה שהסתכם לזכות ת'אבת
אלכתאני, אני כבר חייב לו הרבה מאוד. נתתי לו דמי קדימה י' דינרים, ואבקש ממך שתקנה לו בדינרים שלו מה שתמצא לנכון.
קנה בשבילו אם יזדמן לך, ושלח זאת. אשר למה ששייך לעניין שבינך ובין אדוני אבו סהל עטא בן דודי,
הלוא הוא בסוסה, ולא קיבל ממך לא מכתב ולא חשבון. כבר כתבתי לו בעניינך דברים מספיקים.
ראיתי שדברי קשים לו והפסקתי, והלוא אין לך תועלת ממה שאני אומר לו. את
הסוכר והנשרור והקינמון אשר לך בפלרמו קיבל אבו זכרי יהודה בשלמות, כתוב אפוא לכל אדם מה חלקו
בזאת. את הניל קיבל אבו סעיד מימון, אבל עד עכשיו לא הגיעה התמורה בעדו ; כאשר תגיע, יקבל את חלקך אבו
אלפרג' נסים. כתבתי לפני כן אל אבו סעיד שישלח לך את חלקך, אבל איני יודע מה עשה; כתבתי
שוב ושאלתיו על זאת, וכי אם נשאר אצלו עד עכשיו ישלח אותו. כתבת על עניין דודתך מצד האם; אלוהים יתעלה יגמול לך על מה שעשית בעניינה.
היא ביקשה לעבור אליך, היא ובתה, אבל אין לה יכולת לזאת. אשר לעניין ר׳ ישראל, אל יגמול אלוהים טובה לאחיו אבו
יחיא; הוא בסוסה ואין איש נוסע לשם ; כתבתי אל כמה וכמה אנשים שידברו עמו, ולא יכלו לו
והגיע מכתב מאדוני אבו אלחסן בן סגמא והוא אומר בו: תן ייפוי כוח נגדו לבן ג'ברון. המקרא שווה י"ג
דינר .... על עצמי; את הדירה העליונה נמכור ונשלח אליו, כי ידע שהיא נפלה ואבדו
(אפילו) החומרים שלו ורהיטיו. האריגים שכתבתי לך עליהם, של אברהים בן האלכסנדרוני, עד עכשיו הוא תובע אותי, 
ואני מסרב להם, אבל אינם יכולים להמתין יותר מזה .... השותפות צ' דינרים או
יותר; כל הכספים שיצטברו לי אצלך, הוסיפם לזאת, כפי (שתמצא לנכון?) …. (אלוהים) 
יזמן הצלחה, ברחמיו. כתבת על אלף הררחמים שהגיעו מאַטראבלס, שהם נותרו ….
.... כ' דינרים, בשער חליפין של פ' (דרהמים) בדינר וכי הם מצוינים; אבל הם שווים היום אצלנו פחות מזה בהרבה ....
.... מן הכסף שבעד ג' הנשואים האלה, ואני משתומם על זה מאוד. פסקו: מותר שתחזיר אותם לעצמך. והתנהל ....
.... בעניין פלפל שהיה עם יוסף בן אלקאבסי בשביל אברהים בן לימאט, והוא לקח אותו לעצמו בעדות ....
.... על זאת הריין והחזיר אותו ....
הגיע מזאת השבוע משאוי ונשאר באטראבלס משאוי שלא נמכר. אדוני, היה לנו בכריכה 
שהגיעה באוניית בן אסכנדר סכום דרהמים, ולא סילקו בעדם דבר, והיה בשותפות בינו ובין חיים בן עמאר .... 
