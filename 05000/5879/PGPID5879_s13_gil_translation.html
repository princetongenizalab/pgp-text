
<html>
    <head>
        <title>Hebrew Translation of Letter: T-S 12.794</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.794</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00794/canvas/1">
                    
                    
                    
                        <h3>recto</h3>
                    
                        <ol>
<li>(2−1) אדוני אבו יחיא ; ... הוא אצל מי שיודע למכור אותו למי שדורש מכירה טובה, ואילו אתה יודע מה לקנות, ואלוהים יתעלה</li>
<li> </li>
<li>יצליח ברחמיו. ארגז הנשדור נותר; כל הנשדור נותר, וכל הסחורות התייקרו מאשתקד(?) </li>
<li>.... חוץ מהנשדור; אילו מכרתי אותו בשנה שהגיע, היה יותר מוצלח מאשר להשאירו, כי הוא אינו נמכר, אלא ב....</li>
<li>.... ושלחתי חלק ממנו לספאקץ, י"ד מן; הגיעו מכתבים ממי ששלחתי אותו אליו שהסתכמו בו אלף קקכ"ט ....;</li>
<li>מחיר הצדפים היה בעת שמכר אותם קק"נ ועוד בטרם סיכם את התמורה ומחיר הצדפים עלה לתק"ל, וחילקתי מהם לאנשי</li>
<li>החנות(?) ארבעים וכמה מן במחיר פ' דומים המן, ועד היום הם חייבים מרבית התמורה, והגיע מחיר הצדפים לאלפיים, ואני רואה בהחלט</li>
<li>את המנים האלה כאילו אבדו, ומה טוב שהחלטתי לא לשווק מהם יותר מזה. ה.... בזמן הזה </li>
<li>ד' מנים בדינר בדרך כלל, אבל אין לו ביקוש. לא קנו אותו הספרדים... אל תושיט ידך אליו, ואם</li>
<li>כבר נכנס אצלך משהו ממנו, מכור אותו. את הלכה מכרתי בשביל ג'רבה וה... ייכנסו ממנו מ' דינרים בקירוב,</li>
<li>אלא שעוד ייברק. אשלח לך מה שהיה אפשר באוניות שתפלגנה מאצלנו, ברצון האל. הפלפל </li>
<li>.... מימון בן כלפה. הודעתי לך במכתבי מה עשיתי בעניינו. מכרתי ממנו ת"ק רטלים</li>
<li>…. לפלרמו, כי קיבלתי מכתב ממימון ובו הוא מבקש ממני שאקבל את חלקך ואמכור אותו בשבילך ואמכור בשבילי</li>
<li>את חלקי, אם יתאפשר הדבר, או שאשלח אותו אליו. מגיע לך חלקך במשאוי, ש"ה רטלים, רשמתי לך אותם בין</li>
<li>הנמכר. היתה מכירתם לביזנטים בדרהמים והשארתים אצל השולחני, שיקנה לי בהם דינרים, </li>
<li>והיה שער החליפין עולה מדי יום; והמיר מהם כי דינרים, והגיע שער החליפין לק"ק ולקק"ל בדינר, והמרתי</li>
<li>לך מן הדרהמים הישנים חלק ושמתי הכול באדמה, ובזמן הזה הוצאתים,</li>
<li>אמיין את המטבעות ואראה אילו מהם טובים לפסטאט ואשלחם אליך, ואת שאינם טובים למשלוח אמכור בשבילך.</li>
<li>ביקשתי את עזרת אלוהים יתעלה ושלחתי לך עם אדוני אבו עמראן מוסא בן אבי אלחי, נ"א דינרים פחות</li>
<li>רבע מנויים, המשקל נ' דינרים פחות רבע דינר, מן המגיע לך מן התמורה בעד הפלפל. לפני כן, אחי, מאז שהפליגה</li>
<li>האונייה מאצלנו אשתקד, אספתי את כל הדרהמים הישנים שנפלו לידי והתאספה אצלי מהם </li>
<li>כמות, וכאשר קראתי את מכתביך על פסילתם החלטתי לשווק חלק מהם ולשלוח את הטובים שבהם אליכם,</li>
<li>ולא יניעו אליכם השנה מהם קי''ה דינרים ממה שנשלח אליכם אשתקד, כי הדרהם הישן</li>
<li>מבוקש אצלנו, כי השתפרה הטביעה, ויש ביקוש (למטבע) הכסף ויש בעיר סחורה לקנות </li>
<li>ולשלוח אליכם. המחסור הרב ביותר אצלנו הוא במשי 'כז', שנמכר בג' דינרים; קנו אותו בעלי היכולת, והם מייקרים אותו.</li>
<li>ה'מצלב' והאחרים חסרים לגמרי ולא תישלח מזה אליכם השנה אפילו אוקיה אחת. אקווה שישתפר מצבו</li>
<li>השנה אצלכם ותסיים את כל הכמות ממנו שאצלך. קראתי את החשבון ששלחת וראיתי שחישבת</li>
<li>לחובתי קודם כל ה' דינרים לזכות אבו אלפרג' אלאספאקצי, והלוא מה שהייתי חייב לאבו אלפרג' אלאספאקצי</li>
<li>שילמתי לו, בזהב ובדרהמים, דומני שני דינרים ומשהו והשאר דרהמים, כי הביאו לי מן הריף דרהמים רבים.</li>
<li>עשיתי לו את חשבונו ושילמתי את המגיע על פי חשבונו ; שילמתי לאבו גאלב הפקיד ; (וכדי לשלם) למי שהיתה בחשבון השותפות שבינינו יתרה לזכותו</li>
<li>הוצאתי את כל הדרהמים, והשאר שנותרו אצלי, נתתי לך מהם ק''צ דרהמים, והבאתי הכול </li>
<li>עמי; כיוצא בזה, אדוני אבו אלפצל מרדוך, היה ביני ובינו חשבון וסיכמתי אותו עמו בנוכחותך, ונשאר</li>
<li>חייב לי הוצאות הובלה בעד רבע מן הצדפים, ז' קיראטים וחצי, וביקשתי ממך שתקבלם ממנו; אחר כך אמר לי שהוא חייב לי</li>
<li>קיראט זהב, וביקשתי ממך שתחייב אותו בחשבון ותקבל ממנו רבע דינר וחצי קיראט וכתבתי לך זאת בתזכירי והעתקתי</li>
<li>לך אשתקד ג' העתקות ופירטתי לך זאת וגם פירטתי כל מה שהשארתי אצלך ומה שיש לך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00794/canvas/2">
                    
                    
                    
                        <h3>verso</h3>
                    
                        <ol>
<li>אצלי. הודע לי אם (תזכיר) זה הגיע אליך או שאשלח אותו אליך שוב, ותזכה אותי בעד מה שכתבתי לך. השארתי אצלך</li>
<li>רטל משי לאסין, וגיזי, בשותפות עם אבו אלפרג' אלאספאקצי ורטל לאסין שרשמתי בחשבון שהוא בשותפות עם</li>
<li>אבו אברהים ולא בשותפות עם אלאספאקצי; תן לו חצי מן הכול. כתבת לי שהמשי</li>
<li>השזור והלאסין והגיזי שהשארתי אצלך, כל זה מפורט אצלך, ועל כן אני רגוע בעניין זה,</li>
<li>ואני נענה לך בזאת; אלא ששני הפרטים האלה, אין לי ספק לגביהם; אבקש ממך לנקות את החשבון, דבר זה עדיף</li>
<li>בעיני על כל סחורה שתשלח לי ; אל תשאיר שום דבר משלי, אלא תסיים אותו. כתבת שמכביד עליך מה שמטילים עליך </li>
<li>הבריות וכי נסיר ממך את כל הטיפול בהוצאות ההובלה. וכבר עשיתי זאת אצל כל המבקש ממני שאבקש ממך. כבר נסע</li>
<li>אליכם אדוני אבו עמראן מוסא בן אבי אלחי, ייתן לו אלוהים שלום, וביקשתי ממנו שיטפל בדרהמים המגיעים</li>
<li>אליך עם בן אלבטין, שהם בשותפות עמו, עם הדרהמים ששלח לך מיסא מפלרמו, ויוסיף כל </li>
<li>זאת אל מה שהובלתי השנה עמו. כתבת על הק"ק דינרים ששילמת לאדוני אבו אלפרג' ישועה; הגיע</li>
<li>ממנו מכתב, ובו הוא מאשים אותך במקצת בעניינם: אבקש ממך: אל תטריד אותו בעניין זה, ואם יש עדיין יתרה לזכותו, שלם</li>
<li>לו וקח לי ממנו את פירוט החשבון, אם הוא יכול ; או עזוב אותו. כתבת על מה שהסתכם לזכות ת'אבת</li>
<li>אלכתאני, אני כבר חייב לו הרבה מאוד. נתתי לו דמי קדימה י' דינרים, ואבקש ממך שתקנה לו בדינרים שלו מה שתמצא לנכון.</li>
<li>קנה בשבילו אם יזדמן לך, ושלח זאת. אשר למה ששייך לעניין שבינך ובין אדוני אבו סהל עטא בן דודי,</li>
<li>הלוא הוא בסוסה, ולא קיבל ממך לא מכתב ולא חשבון. כבר כתבתי לו בעניינך דברים מספיקים.</li>
<li>ראיתי שדברי קשים לו והפסקתי, והלוא אין לך תועלת ממה שאני אומר לו. את</li>
<li>הסוכר והנשרור והקינמון אשר לך בפלרמו קיבל אבו זכרי יהודה בשלמות, כתוב אפוא לכל אדם מה חלקו</li>
<li>בזאת. את הניל קיבל אבו סעיד מימון, אבל עד עכשיו לא הגיעה התמורה בעדו ; כאשר תגיע, יקבל את חלקך אבו</li>
<li>אלפרג' נסים. כתבתי לפני כן אל אבו סעיד שישלח לך את חלקך, אבל איני יודע מה עשה; כתבתי</li>
<li>שוב ושאלתיו על זאת, וכי אם נשאר אצלו עד עכשיו ישלח אותו. כתבת על עניין דודתך מצד האם; אלוהים יתעלה יגמול לך על מה שעשית בעניינה.</li>
<li>היא ביקשה לעבור אליך, היא ובתה, אבל אין לה יכולת לזאת. אשר לעניין ר׳ ישראל, אל יגמול אלוהים טובה לאחיו אבו</li>
<li>יחיא; הוא בסוסה ואין איש נוסע לשם ; כתבתי אל כמה וכמה אנשים שידברו עמו, ולא יכלו לו</li>
<li>והגיע מכתב מאדוני אבו אלחסן בן סגמא והוא אומר בו: תן ייפוי כוח נגדו לבן ג'ברון. המקרא שווה י"ג</li>
<li>דינר .... על עצמי; את הדירה העליונה נמכור ונשלח אליו, כי ידע שהיא נפלה ואבדו</li>
<li>(אפילו) החומרים שלו ורהיטיו. האריגים שכתבתי לך עליהם, של אברהים בן האלכסנדרוני, עד עכשיו הוא תובע אותי, </li>
<li>ואני מסרב להם, אבל אינם יכולים להמתין יותר מזה .... השותפות צ' דינרים או</li>
<li>יותר; כל הכספים שיצטברו לי אצלך, הוסיפם לזאת, כפי (שתמצא לנכון?) …. (אלוהים) </li>
<li>יזמן הצלחה, ברחמיו. כתבת על אלף הררחמים שהגיעו מאַטראבלס, שהם נותרו ….</li>
<li>.... כ' דינרים, בשער חליפין של פ' (דרהמים) בדינר וכי הם מצוינים; אבל הם שווים היום אצלנו פחות מזה בהרבה ....</li>
<li>.... מן הכסף שבעד ג' הנשואים האלה, ואני משתומם על זה מאוד. פסקו: מותר שתחזיר אותם לעצמך. והתנהל ....</li>
<li>.... בעניין פלפל שהיה עם יוסף בן אלקאבסי בשביל אברהים בן לימאט, והוא לקח אותו לעצמו בעדות ....</li>
<li>.... על זאת הריין והחזיר אותו ....</li>
<li>הגיע מזאת השבוע משאוי ונשאר באטראבלס משאוי שלא נמכר. אדוני, היה לנו בכריכה </li>
<li>שהגיעה באוניית בן אסכנדר סכום דרהמים, ולא סילקו בעדם דבר, והיה בשותפות בינו ובין חיים בן עמאר .... </li>
</ol>
                    
                </div>
            
        </section>
    </body>
</html>
