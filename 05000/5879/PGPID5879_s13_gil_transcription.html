
<html>
    <head>
        <title>Transcription of Letter: T-S 12.794</title>
    </head>
    <body style="max-width: 860px; margin: auto">
        <h1>Transcription of Letter: T-S 12.794</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00794/canvas/1">
                    
                    
                    
                        <h3>verso</h3>
                    
                        <ol>
<li>
<p>ענדי תערפני אן כאן וצל אליך דלך או נעידה אליך ותסקט עני הדה אלדי דכרתה לך וכלית ענדך</p>
</li>
<li>
<p>רטל חריר לאסין וגיזי כלטה אבי אלפרג אלאספאקצי ורטל לאסין רפעת פי אלחסאב אנה כלטה</p>
</li>
<li>
<p>אבי ברהים וליס הו עלי כלטה אלאספאקצי תעטיה נצף אלגמיע וכתבת אלי אן אלחריר אל</p>
</li>
<li>
<p>מפתול ואללאסין ואלגיזי אלדי תרכת ענדך וגמיע דלך משרוח ענדך ואנא נהתדי לדלך</p>
</li>
<li>
<p>ונגאובך עליה גיר אן הדה אלפצלין מא נשך פיהא נחב תנציף אלחסאב פהו אפצל</p>
</li>
<li>
<p>ענדי מן כל תגארה תוגההא אלי ולא תבקי לי שי חתי תנגזה דכרת אן יתקל עליך מא תתולאה</p>
</li>
<li>
<p>אלנאס ואן נחמל ענך הדה אלמונה וקד פעלת דלך ענד כל מן יסאלני סואלך וקד תוגה</p>
</li>
<li>
<p>אלי מא קבלכם סידי אבו עמראן מוסי בן אבי אלחיי סלמה אללה סלתה יתכלף באלדראה אלואצלה</p>
</li>
<li>
<p>אליך מע בן אלבטין אלדי הי כלטתה מע אלדראהם אלדי חמלהא מוסי אליך מן סקליה יציף גמיע</p>
</li>
<li>
<p>דלך אלי מא חמלתה אלעאם צחבתה דכרת מא דפעתה לסידי אבי אלפרג ישועה קק דינ ווצל</p>
</li>
<li>
<p>כתאבה ופיה בעץ לאימה לך פיהא אחב לא תעתבה עלי דלך ואן כאן בקי לה מנהא שי סלמת</p>
</li>
<li>
<p>אליה ותאכד לי מנה שרח אלחסאב אן סהל עליה דלך או אתרכה דכרת מא צח לתאבת אל</p>
</li>
<li>
<p>כתאני וקד חל עלי מנה עצים ואסלפתה י דנאניר נחב תשתרי לה בדנאנירה מא ראיתה</p>
</li>
<li>
<p>ותשתרי בה אן יתפק לך ותוגהו ואמא מא יתעלק בך מע סידי אבי סהל עטא בן עמי</p>
</li>
<li>
<p>פהו פי סוסה ולם יצל אליה מנך כתאב ולא חסאב וקד כאתבתה פי באבך מא פיה כפאיה</p>
</li>
<li>
<p>וראית אן כטאבי יתעב עליה פקטעת ומא לך פי כטאבי [מ]עה פאיד ואלדי לך פי סקליה</p>
</li>
<li>
<p>מן אלסכר ואלנשאצר ואלקרפה קבצה אבי זכרי יהודה כאמל פתכתב לכל אנסאן חצתה</p>
</li>
<li>
<p>מנה ואלניל קבצה אבי סעיד מימון ואלי אלאן מא וצל תמנה ואדא וצל קבץ סהמך אבי אל</p>
</li>
<li>
<p>פרג נסים וכנת כתבת אלי אבי סעיד אן יחמל אליך מא יחצך ומא אעלם אש עמל וכתבת</p>
</li>
<li>
<p>[א]סאלה ען דלך ואן כאן ענדה לאלאן ינפדה דכרת אמר כאלתך אללה תעאלי יתיבך עלי &lt;מא&gt; פעלתה פיהא</p>
</li>
<li>
<p>[וט]לבת תנתקל אליך הי ובנתהא ולם תקדר עלי דלך וחאל ר ישראל פלא גזא אללה אכיה אבי</p>
</li>
<li>
<p>יח[יי] כיר והו פי סוסה וליס אחד יסאפר אליהא וכתבת אלי גמאעה יכאטבוה ומא יקואו עליה</p>
</li>
<li>
<p>[ווצל כתא]ב סידי אבי אלחסן בן סגמאר יקול פיה תוכל עליה בן גברון ואלמקרא סוית יג</p>
</li>
<li>
<p>דינ [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עלי רוחי ואלעל[ו](?) נביע [ו]נוגה אליה למא עלם אנה וקע וצאעת</p>
</li>
<li>
<p>נקוצה ומראפעה ואלדי כתבת לך ביה מן מתאע אברה[ים בן אלאסכ]אנדראני אלי אלאן יטאלבני</p>
</li>
<li>
<p>ואנא נדאפעהם ולם יקדרו יצברו אכתר מן הדא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ון אלכלטה צ דינ או</p>
</li>
<li>
<p>אכתר פאש מא נץ לי ענדך תציפה אליהא כיף מא [</p>
</li>
<li>
<p>[י]ופק ברחמתה דכרת מן אלאלף דרה אלדי וצלת מן אטראבלס אנהא באקיה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פיהא</p>
</li>
<li>
<p>[&nbsp; &nbsp; ]ך כ דינ צרף פ בדינ ואנהא גאיה והי תסוא ענדנא אליום דון הדא בכת[י]ר וכאן</p>
</li>
<li>
<p>[&nbsp; &nbsp; &nbsp; ]תה מן מאל אלג אעדאל פקד בקית פיהא חאיר ואפתאו אן יגוז רדהא לרוחך וגרא פי אל</p>
</li>
<li>
<p>[ &nbsp; ]פי פלפל כאן מע יוסף בן אלקאבסי לאברהים בן לימאט אכדה עלי רוחה באשהאד</p>
</li>
<li>
<p>א[&nbsp; ] בה עליה אלדיאן ורדה ללא[</p>
</li>
<li>
<p>וצל [מ]נהא פי הדא אלאסבוע עדל ובקי באטראבלס עדל לם יבאע [וי]אסידי כאן לנא פי אלרזמ[ה]</p>
</li>
<li>
<p>אל[ואצלה] פי מרכב בן אסכנדר גמלה דראהם לם יכלץ מנהא שי וכאן ביני ובין חיים בן עמאר</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00794/canvas/2">
                    
                    
                    
                        <h3>recto</h3>
                    
                        <ol>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;סידי אבו יחיי</p>
</li>
<li>
<p>ת[&nbsp; &nbsp; &nbsp; &nbsp; ]קטהא פהו ענד מן יערף ביעה עלי טאלבה ביע גיד ואנת תערף מא תשתריה ואללה תעאלי</p>
</li>
<li>
<p>אלמופק ברחמתה אלקפץ אלנשאצר באקי וגמיע אלנשאצר באקי וגמיע אלבצאיע זאדת מ[ן] אלעאם אלמאצי אלי אלסא[עה]</p>
</li>
<li>
<p>[&nbsp; &nbsp; ]יה כלא אלנשאצר ולו כאן בעתה סנה וצולה לכאן אופק מן בקיאה לאנה לא יכרג אלי פי [ ]</p>
</li>
<li>
<p>[&nbsp; &nbsp; ]רכא וחמלת מנה אלי אספאקץ יד מן וצל כתבה אלדי חמלתהא אליה אן אלדי צח פיהא אלף קקכט [ &nbsp; &nbsp; ]</p>
</li>
<li>
<p>[ן]כאן אלצדף וקת ביעה להא קקנ פלם יקתצי תמנהא אלי ואלצדף תקל ואפרקת מנה עלי אהל אל</p>
</li>
<li>
<p>דכ[א]ן(?) ניף וארבעין מן סער פ דרהמא אלמן ואכתר תמנהא לאלאן עליהם ורגע אלצדף אלפין ומא נחסב</p>
</li>
<li>
<p>הדה אלאמנא אלי צאעת וחמדת ראיי אלדי לם נפרק מנהא אכתר מן דאלך [ &nbsp; &nbsp; &nbsp; &nbsp; ]ה וקתנא הדא</p>
</li>
<li>
<p>ד אמנא בדינ אסס וליס לה טלב ולם ישתריו מנה אלאנדלסין [ &nbsp; &nbsp; ] אלא תצע בידך עליה ואן</p>
</li>
<li>
<p>[כ]אן חצל ענדך מנה שי פביעה ואללכ בעתה עלי גרבה ואל[ &nbsp; &nbsp; ] יחצל פיה נחו מ דנאניר</p>
</li>
<li>
<p>אלי יחקק ואנא נחמל לך מא סהל עליה פי אלמראכב אלדי תקלע מן ענדנא אן שא אללה אלפלפל</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מימון בן כלפה ערפתך פי כתבי מא פעלת פיה ואני בעת מנה תק רטל ואל</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] אלי סקליה לאן וצל לי כתאב מימון יסאלני אן נקבץ סהמך נביעה לך ונביע ל[י]</p>
</li>
<li>
<p>סהמי אן אתפק דאלך או נחמלה אליה פיגב לך חצתך פי אלעדל שה ארטאל געלתהא לך מן</p>
</li>
<li>
<p>אלמביוע וכאן אלביע פיה מן אלרום בדראהם ואבקיתהא ענד אלצירפי לישתרי בהא דנאניר</p>
</li>
<li>
<p>פכאן אלצרף כל יום תזיד פצרף מנהא מ דינ ואנתהא אלצרף //אלי// קק אלי קקל בדינ פאבדלת</p>
</li>
<li>
<p>לך מן אלדראהם אלקדם אלבעץ ורפעת אלגמיע תחת אלארץ ולמא כאן וקתי הדא אכרגתהא</p>
</li>
<li>
<p>ננתקדהא ננצר מא כאן מנהא יצלח אלי מצר חמלתה אליך ומא לא יצלח יחמל בעתה לך</p>
</li>
<li>
<p>וקד אסתכרת אללה תעאלי וחמלת אליך צחבה סידי אבי עמראן מוסי בן אבי אלחיי נא דינ אלי</p>
</li>
<li>
<p>רבע עדד אלוזן נ דינ תנקץ רבאעי מן תמן אלפלפל אלדי יכצך וכנת יאכי מן וקת אקלאע אל</p>
</li>
<li>
<p>מרכב מן ענדנא אלעאם אלמאצי נאלף אש מא וקע לי מן אלדראהם אלקדם פחצל ענדי מנהא</p>
</li>
<li>
<p>גמלה פלמא וקפת עלי כתבך בכסארהא עולת עלי תחליל בעצהא ותוגיה כיארהא אליכם</p>
</li>
<li>
<p>וליס יצל אליכם מנהא אלסנה קיה מן אלדינ מן מא מצא אליכם עאם אול לאן אלדרהם אלקדים</p>
</li>
<li>
<p>ענדנא מטלוב לאן אלסכה אנצלחת ואלפצה מטלובה ופי פי(!) אלבלד בצאעה תשתרא</p>
</li>
<li>
<p>ותחמל אליכם ואעדם מא ענדנא אלחריר אלכז אביע ג דנא אשתראוה אלמתרכחין ירפעוה</p>
</li>
<li>
<p>ואלמצלב וגירה מא מנה שי וליס יחמל אליכם מנה אלסנה אוקיה ארגו יחסן חאלה אל</p>
</li>
<li>
<p>סנה ענדכם ותנגז גמיע מא ענדך מנה ווקפת עלי אלחסאב אלדי וגהת וראית חסבת</p>
</li>
<li>
<p>עלי אולא לאבי אלפרג אלאספאקצי ה דנאניר ואנא אלדי כאן לאבי אלפרג אלאספאקצי ענדי</p>
</li>
<li>
<p>דפעתה אליה עין ודראהם נצן דינארין וכסר ואלבקיה דראהם לאן גאב לי מן אלריף דראהם כתירה</p>
</li>
<li>
<p>חאסבתה [ו]דפעת אליה מוגב חסאבה ודפעת אלי אבי גאלב אלוכיל ולמן בקי לה ביני ובינה</p>
</li>
<li>
<p>שי אפרקת אלדראהם כלהא ואכר מא בקי מעי אעטיתך מנהא קצ דרה וחמלת אלבעץ</p>
</li>
<li>
<p>מעי וכדלך סידי אבי אלפצל מרדוך כאן ביני ובינה חסאב קטעתה מעה בחצרתך ובקי</p>
</li>
<li>
<p>ל[י] ענדה מונה רבע אלודע ז קראריט ונצף סאלתך תקבצהא מנה תם קאל לי אנה לי ענדה</p>
</li>
<li>
<p>קיראט דהב סאלתך תחאסבה ביה ותקבץ מנה רבאעי ונצף קיר וכתבת לך דלך פי תדכרתי ונסכת</p>
</li>
<li>
<p>לך עאם אול ג נסך ואשרחת לך דלך ואשרחת לך גמיע מא כליתה ענדך ומא לך</p>
</li>
</ol>
                    
                </div>
            
        </section>
    </body>
</html>
