
<html>
    <head>
        <title>Hebrew Translation of Letter: T-S 10J4.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J4.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00004-00002/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את שלומך ואת חסדו לך ואל ימנע ממך את המזל הטוב, שלחתי לך לפני כן מכתבים,</li>
<li>אקווה שהגיעו וכי התשובה בדרך אלי. מכתבי זה אליך נכתב ביום ד' י"ג באלול.</li>
<li>שלומי טוב ואני מאושר, אבקש (מאלוהים) שיוסיף מחסדו. אודיעך, אדוני, שהגיעה הנה</li>
<li>השבוע, יום לפני כתיבת המכתב הזה, אוניית אדוני האמיר חצן אלדולה</li>
<li>שהיו בה.... ובאותה האונייה הגיעו בשבילך כיסים ומכתב מאדוני אבו אלפצל</li>
<li>ברוך .... וקיבל את הכול אדוני אבן יצחק אברהם בן פראח. עוד הגיעו בשבילך מכתבים</li>
<li>עם אדוני אבו יצחק ברהון בן מוסא התאהרחי ממהדייה, באוניית בן אלשריאני,</li>
<li>וגם אותם קיבל אדוני אבו יצחק אברהם בן פראח. אקווה שהכול הגיע אליך. ואמרו</li>
<li>שנשארו בהדייה שתי אוניות שעומדות להגיע ; ועוד גם מספאקץ ג' אוניות,</li>
<li>בהן אוניית אבן אלעואד, שהפליגה, ואמרו שכבר נכנסה לפלרמו; אקווה שתגיע בשלום, וכן </li>
<li>כל השאר, לפני שנפליג, אבל החלטתי שאסע ויהי מה, ואנחנו שוהים</li>
<li>תחת המגדלור, אקווה שאלוהים יזמן מזל טוב לנו ולכל ישראל, וכי מכתבים ממך נמצאים בדרך אלי</li>
<li>על מצבך ועל שלומך ועל כל צורכי קניותיך, כי תשמחני בהם. עם מכתבי זה,</li>
<li>אדוני, נמצא מכתב אל אדוני אבו עלי חסון בן יחיא, אבקש ממך שתעשה לי שירות ותשלחנו בשבילי </li>
</ol>
                    
                        <h3>recto, right margin</h3>
                    
                        <p>במהרה לירושלים, בשם אלוהים, השבעתיך שוב ושוב, כי הוא זקוק לו באופן דחוף, והוא העתקה של מכתב שהגיע בשבילו מהמגרב. </p>
                    
                        <h3>recto, top margin</h3>
                    
                        <p>ואבקש ממך שתשלח לי מכתב על מחיר השמן בפסטאט, וכמה שווים הדרהמים והפשתים וכל התבלינים והזהב. ושלום. ולאדוני הרב הנכבד, דרישות שלום ולרבותי גיסין, דרישות שלום. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00004-00002/canvas/2">
                    
                    
                    
                        <h3>verso</h3>
                    
                        <p>לאדוני ורבי הנכבד אבו יחיא נהוראי בר נסים נ"ע, ייתן לו אלוהים אריכות ימים ויתמיד את שלומו ואת חסדו לו; ממודה חסדו שלמה בר משה בר יצחק נ"ע, הספאקצי.</p>
                    
                </div>
            
        </section>
    </body>
</html>
