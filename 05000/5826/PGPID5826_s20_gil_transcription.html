
<html>
    <head>
        <title>Transcription of Letter: T-S 10J4.2</title>
    </head>
    <body style="max-width: 860px; margin: auto">
        <h1>Transcription of Letter: T-S 10J4.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00004-00002/canvas/1">
                    
                    
                    
                        <h3>recto</h3>
                    
                        <ol>
<li>
<p>סידי ומולאי אטאל אללה בקאך ואדאם סלאמתך ונעמתך ומן חסן אלתופיק לא אכלאך תק[ד]מת כתבי</p>
</li>
<li>
<p>אליך ארגו וצולהא ואלגואב מני באלקרב וכתאבי הדא אליך יום אלך ליג כלון מן אלול ען</p>
</li>
<li>
<p>חאל סלאמ[ה ונ]עמה נסלה אלמזיד מן פצלה נעלמך יאמולאי אן קד וצל ל[הנא]</p>
</li>
<li>
<p>פי הדא אלאס[בוע] קבל הדא אלכתאב ביום מרכב מולאי אל&lt;א&gt;מיר אמין אלדולה אלדי</p>
</li>
<li>
<p>כאנו פיה [ &nbsp; &nbsp; ] וקר וצל לך פיה בעין צרר וכתאב מן סידי אבו אלפצל</p>
</li>
<li>
<p>ברוך [ ] וקבץ אלגמיע סידי אבו יצחק אברהם בן פראח תם וצלת לך כתב</p>
</li>
<li>
<p>צ[חב]ה סידי אבו יצחק ברהון בן מוסי תאהרתי מן אלמהדיה פי מרכב בן אלשריאני</p>
</li>
<li>
<p>וקבצהא איצא סידי אבו יצחק אברהם בן פראח ארגו וצול אלגמיע אליך וקד דכרו</p>
</li>
<li>
<p>אן תרכו באלמהדיה מרכבין עלי אלוצול תם איצא מן ספאקץ ג מראכב</p>
</li>
<li>
<p>מנהא מרכב אבן אלעואד אקלע וקד דכרו אן דכל סקליה ארגו וצולה סאלם</p>
</li>
<li>
<p>ואלגמיע קבל אקלאענא וק[ד] עולת עלי אלסיר עלי כל חאל ונחן יאסרין</p>
</li>
<li>
<p>תחת אלמנאוה אוגו מן אללא חסן אלתופיק לנא וכל ישראיל וכתבך מני באלקרב</p>
</li>
<li>
<p>בחאלך וסלאמתך וגמיע חואיגך לאני לך פיהא סארך וצחבת כתאבי הדא</p>
</li>
<li>
<p>יאמולאי כתאב לסידי אבי עלי חסון בן יחיי נחב תקצי חאגתי פי תוגיהה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ללקדס מסרע</p>
</li>
<li>
<p>אללה אללה תם אללה</p>
</li>
<li>
<p>ואללה לאן לה פיה</p>
</li>
<li>
<p>חאגה אכידה</p>
</li>
<li>
<p>לא תגפל ענה</p>
</li>
<li>
<p>פי תוגיהה והו</p>
</li>
<li>
<p>נסכה כתאב</p>
</li>
<li>
<p>וצל אליה מן</p>
</li>
<li>
<p>אלגרב</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>נחב יצל אלי</p>
</li>
<li>
<p>כתאב בסער</p>
</li>
<li>
<p>אלזית במצר</p>
</li>
<li>
<p>ואלדרה כיף</p>
</li>
<li>
<p>תסוא ואלכתאן</p>
</li>
<li>
<p>וגמיע אלאסקאט</p>
</li>
<li>
<p>ואלדהב ושולם</p>
</li>
<li>
<p>ומולאי אלרב אלגליל</p>
</li>
<li>
<p>אלסלאם וסאדאתי</p>
</li>
<li>
<p>אצהארך אלסל[אם]</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00004-00002/canvas/2">
                    
                    
                    
                        <h3>verso</h3>
                    
                        <ol>
<li>
<p>לסידי ומולאי אל[גליל] אבי יחיי נהראי בר נסים נע מן שאכר תפצלה שלמה בר משה בר יצחק נע</p>
</li>
<li>
<p>אטאל אללה בקאה ואדאם סלאמתה ונעמתה [אלאס]פאקצי</p>
</li>
</ol>
                    
                </div>
            
        </section>
    </body>
</html>
