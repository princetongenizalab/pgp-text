recto

אדוני ורבי, ייתן לך אלוהים אריכות ימים ויתמיד את שלומך ואת חסדו לך ואל ימנע ממך את המזל הטוב, שלחתי לך לפני כן מכתבים,
אקווה שהגיעו וכי התשובה בדרך אלי. מכתבי זה אליך נכתב ביום ד' י"ג באלול.
שלומי טוב ואני מאושר, אבקש (מאלוהים) שיוסיף מחסדו. אודיעך, אדוני, שהגיעה הנה
השבוע, יום לפני כתיבת המכתב הזה, אוניית אדוני האמיר חצן אלדולה
שהיו בה.... ובאותה האונייה הגיעו בשבילך כיסים ומכתב מאדוני אבו אלפצל
ברוך .... וקיבל את הכול אדוני אבן יצחק אברהם בן פראח. עוד הגיעו בשבילך מכתבים
עם אדוני אבו יצחק ברהון בן מוסא התאהרחי ממהדייה, באוניית בן אלשריאני,
וגם אותם קיבל אדוני אבו יצחק אברהם בן פראח. אקווה שהכול הגיע אליך. ואמרו
שנשארו בהדייה שתי אוניות שעומדות להגיע ; ועוד גם מספאקץ ג' אוניות,
בהן אוניית אבן אלעואד, שהפליגה, ואמרו שכבר נכנסה לפלרמו; אקווה שתגיע בשלום, וכן 
כל השאר, לפני שנפליג, אבל החלטתי שאסע ויהי מה, ואנחנו שוהים
תחת המגדלור, אקווה שאלוהים יזמן מזל טוב לנו ולכל ישראל, וכי מכתבים ממך נמצאים בדרך אלי
על מצבך ועל שלומך ועל כל צורכי קניותיך, כי תשמחני בהם. עם מכתבי זה,
אדוני, נמצא מכתב אל אדוני אבו עלי חסון בן יחיא, אבקש ממך שתעשה לי שירות ותשלחנו בשבילי 

recto, right margin
במהרה לירושלים, בשם אלוהים, השבעתיך שוב ושוב, כי הוא זקוק לו באופן דחוף, והוא העתקה של מכתב שהגיע בשבילו מהמגרב. 
recto, top margin
ואבקש ממך שתשלח לי מכתב על מחיר השמן בפסטאט, וכמה שווים הדרהמים והפשתים וכל התבלינים והזהב. ושלום. ולאדוני הרב הנכבד, דרישות שלום ולרבותי גיסין, דרישות שלום. 
verso
לאדוני ורבי הנכבד אבו יחיא נהוראי בר נסים נ"ע, ייתן לו אלוהים אריכות ימים ויתמיד את שלומו ואת חסדו לו; ממודה חסדו שלמה בר משה בר יצחק נ"ע, הספאקצי.