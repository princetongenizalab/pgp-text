
<html>
    <head>
        <title>Hebrew Translation of Letter: T-S 13J23.3</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J23.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00003/canvas/1">
                    
                    
                    
                        <h3>recto</h3>
                    
                        <ol>
<li>(1 – 2) בשמך רחמ'; אני כותב לך, ייתן לך אלוהים, אדוני ורכי הנכבד גדול הישיבה אריכות ימים ויתמיד את שלומך</li>
<li> </li>
<li>ואת אושרך ואת חסדו לך, מן הבית. נודע לנו שחלית, אדוני ורבי,</li>
<li>והדאיג אותנו הדבר, והיתה לאדוני ורבי אבו אלחסן עלאן עוגמת נפש, עד שנודע</li>
<li>לנו שאתה הולך ומחלים וכי כבר היית בבית המרחץ, הודינו אפוא לבורא על זאת הרבה. אקווה</li>
<li>שתהיה בריאות לתמיד, כי לכל הבריות יש ממך תועלת, באמת, וביותר לאנשיך</li>
<li>המגרבים, שהיו בשנים שעברו מיוקרים ומכובדים אצל כל הראשים</li>
<li>והממונים, אלא שבימים אלה, אשר חשבו שיהיו להם מוצלחים</li>
<li>מכל מה שחשבו אי פעם – וזאת בזכות חיי אדוני 'הראש' הנכבד שר השרים ירום</li>
<li>הודו, בזכות יראת שמים שבו וטובו, שהלוא כינס בו אלוהים את כל המידות הטובות הנעלות, יותר מכל</li>
<li>מי שנתמנה אחריו – זממו נגדו ונגדנו. וזאת הרי לא נסתר ממך, איך היו יחסינו עמם במשך כל</li>
<li>הימים האלה באלכסנדריה ואיך סבלנו מרורות, וחשבנו שאולי יוקל לנו בזכות</li>
<li>אדוננו יום הודו, והיינו אומרים זה לזה: ייתן לו הבורא חיים ויחיה את שמו</li>
<li>הנעלה ויהיה לנו גמול. עד אשר הוגדשה הסאה, ובמשך כל הזמן כולו זממו נגדנו מחלוקת </li>
<li>וצרות, בעוד אנחנו איננו יודעים זאת כלל, עד שקרה ובקיץ שעבר תבעו כספים</li>
<li>מאנשינו, וראיתי שמבקשים לעשות בנו את הרע ולהשיג את חפצם ; אז הלכנו, אני</li>
<li>ועוד ה' אנשים מגרבים, אל השופט, ונפלתי לפניו אפיים ארצה ואמרתי לו: קח מכל אחד כפי </li>
<li>שתמצא לנכון, ושילמנו כל אחד לפי מזלנו, ולא דיברנו עם איש מהם; אז היה להם קשה שהתפתחה</li>
<li>הפרשה באופן שכזה, והיה רבי אברהם אלדרעי נוכח, וכאשר התרחשה הצרה הזאת</li>
<li>האחרת הלכנו אל השופט וביקשנו ממנו ונישקתי את רגליו כדי שיהיה כמו בפעם הראשונה, </li>
<li>מפני שפחדנו מהם ומיעוט היושר ושיקרל הדעת שבלכם לגבינו, אבל לא שעה</li>
<li>השופט לדברינו, עקב מה שהסיתו את לבו ; אז הלכו מהם עשרה, והראש והאדון אבו אלעלא אזער</li>
<li>וכתבו את האנשים וקבעו להם (שומה); וכאשר ראינו שאלה פני הדברים, הלכנו אל השופט </li>
<li>ואמרנו לו: ראה איזו צרה נפלה עלינו, אחרי שבאה עלינו מהם כל רעה ; ושלחו</li>
<li>ידיהם אל האדון אבו אלחסן עלאן בבית הקברות. אז שילמנו מה שחייבונו ולקחנו קבלה</li>
<li>מהקאצי עם חותמו, שאיש לא יטען נגדנו. אז, בראותם שהתפתחו הדברים באופן שכזה, ביטלו את</li>
<li>רשימת מסי הגלגולת וקבעו אותה על החצי; ואמרו: 'אנשי אלכסנדריה אנשים עניים, חזרו ותהיו אתנו'.</li>
<li>והגיע מכתב מאדוננו 'הראש' ירום הודו והיה בינינו ויכוח לפני השופט </li>
</ol>
                    
                        <h3>recto, right margin</h3>
                    
                        <ol>
<li>ואמרתי לו: איננו רוצים עוד. והוא רשם את כל האנשים וגבו מהם כפי שגזר אלוהים עלינו, וחייב את האנשים, כל עוד יש רוח באפס, שישלמו;</li>
<li>אבל הם לא רצו בזאת כלל. אז הלכתי אל בן נחום לבית הכנסת, ולא ידע איש מאנשינו שיעשה בי</li>
</ol>
                    
                        <h3>recto, top margin</h3>
                    
                        <ol>
<li>מה שהתאים לו (שיעשה), מקודם, וגם עכשיו. כי סידר</li>
<li>שילך מישהו בשווקים ויאמר : עשינו ....</li>
<li>כך וכך. אך כאשר שמעו אנשינו 'הדרים'</li>
<li>את זאת, היה עליהם הדבר קשה ביותר, ולא הסכימו לכלום ממה</li>
<li>שעשה, והיתה פרשה, שתקצר היריעה מלפרטה.</li>
<li>אז הלכנו אל השופט, והיה עליו קשה</li>
<li>הדבר, ודיבר אתם דברים קשים ביותר,</li>
<li>וכי איש מ'הזרים' אינו מסוגל לשכון עמם. אז, כאשר</li>
<li>קמו נגדם המוסלמים</li>
<li>והיהודים, לא נותר להם </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00003/canvas/2">
                    
                    
                    
                        <h3>verso</h3>
                    
                        <ol>
<li>מה לעשות, והמציאו מזימה שאני דיברתי נגד אדוננו שר השרים. והעידו</li>
<li>נגדי וכתבו תעודות על פי המנהגים הישנים שהם מפורסמים בהם. הלוא אתה,</li>
<li>אדוני, יודע שלמען אדוננו שר השרים ירום הודו לא עשה איש מה שעשינו</li>
<li>אני ועואץ בן דודך אחי אמך, עליו השלום, בזמן הפרשה שהיתה לו עמם, כאשר לקחו את כספי ושפכו את דמי כמה</li>
<li>פעמים. אבל הושיע הבורא, ואחרי שנפטר עואץ ושמו על קברו מצבה, המשיך בזאת</li>
<li>האחר. מי שאוהב אותך אינו שונא אותך ומי ששונא אותך אינו אוהב אותך, והשנאה ישנה. כתבתי לפני כן</li>
<li>אל אדוננו ירום הודו שייקח בשבילי מכתב העברה, כי שבעתי מהם.</li>
<li>היתה עוצרת אותם רק יראת הכבוד, וכאשר לא חששו עוד מפני אדוננו ירום הודו</li>
<li>עשו את המעשה הזה. הכי כואב לי שנסים ואבן גליבא עשו מה שלא עשה איש,</li>
<li>ואמרו: אנחנו הראשים והממונים ואנחנו נכריז חרם. באלוהים, אדוני, הייתי כולי הרוס מהקנאה הנוראה</li>
<li>וממה שעבר עלי. כמעט עזבתי את העדה פעם (ולתמיד), והיה זה חטא עלי ועל ילדי</li>
<li>ועל משפחתי – שהיינו עוזבים את כל אנשי הרשע. ושהיתי ח' ימים בצום ונותרתי ער ג' לילות. וכל מה</li>
<li>שכתכתי יגלו לך, אדוני, הבריות, ותדע שאמת דיברתי. היפגש נא עם אדוננו 'הראש'</li>
<li>הנכבד ירום הודו ; ואין ודברים אלה שנעשו נוגעים רק לי, אלא לכל ה'זרים'. כלף.</li>
<li>אם ירצה להשיג משהו מהאדם, יעשה כאילו הוא משרתו, כאילו עושה לו טובה. ומכתב אדוני </li>
<li>אבו אלחסן עלאן יגיע אליך; ושלח לי (מכתב על אודות) מה שתעשה, על פי מה שיודעים עליך. אני שולח לך את מיטב דרישות השלום,</li>
<li>ולארוני אבו אלפרג' נסים בנך מיטב דרישות השלום, ולאדוני אלסנלת דרישות שלום. אכן עשה הבורא</li>
<li>עמו נס שיצא מאלכסנדריה. אם נמצא שם רבי אברהם מסור לו דרישות שלום ממני; שלום. </li>
<li>אחרי שכתבתי זאת נודע לנו דבר (הבן) הזכר אשר נולד לאדוננו, ושמחנו בזאת</li>
<li>שמחה גדולה; אלוהים, יתגדל וישתבח, ירבה את מספרו בו ויעשה זאת ראשית האושר וההצלחה. אבקש ממך </li>
</ol>
                    
                        <h3>verso, right margin</h3>
                    
                        <p>רבנו, כי תעשה עמדי חסד ותנשק את ידו ותברך אותו בשמי. כבר עבר לי כל מה שלחץ עלי מרוב שמחתי בשמחה שלמה על כל ישראל.</p>
                    
                        <h3>verso, address</h3>
                    
                        <p>אדוני ורבי הנכבד רבינו נהוראי בירבי נסים ניע גדול הישיבה, יתן לו אלהים אריכות ימים ויתמיד את שלומו; מודה חסדו בנאיה בן מוסא נ"ע.</p>
                    
                </div>
            
        </section>
    </body>
</html>
