recto

(1 – 2) בשמך רחמ'; אני כותב לך, ייתן לך אלוהים, אדוני ורכי הנכבד גדול הישיבה אריכות ימים ויתמיד את שלומך
 
ואת אושרך ואת חסדו לך, מן הבית. נודע לנו שחלית, אדוני ורבי,
והדאיג אותנו הדבר, והיתה לאדוני ורבי אבו אלחסן עלאן עוגמת נפש, עד שנודע
לנו שאתה הולך ומחלים וכי כבר היית בבית המרחץ, הודינו אפוא לבורא על זאת הרבה. אקווה
שתהיה בריאות לתמיד, כי לכל הבריות יש ממך תועלת, באמת, וביותר לאנשיך
המגרבים, שהיו בשנים שעברו מיוקרים ומכובדים אצל כל הראשים
והממונים, אלא שבימים אלה, אשר חשבו שיהיו להם מוצלחים
מכל מה שחשבו אי פעם – וזאת בזכות חיי אדוני 'הראש' הנכבד שר השרים ירום
הודו, בזכות יראת שמים שבו וטובו, שהלוא כינס בו אלוהים את כל המידות הטובות הנעלות, יותר מכל
מי שנתמנה אחריו – זממו נגדו ונגדנו. וזאת הרי לא נסתר ממך, איך היו יחסינו עמם במשך כל
הימים האלה באלכסנדריה ואיך סבלנו מרורות, וחשבנו שאולי יוקל לנו בזכות
אדוננו יום הודו, והיינו אומרים זה לזה: ייתן לו הבורא חיים ויחיה את שמו
הנעלה ויהיה לנו גמול. עד אשר הוגדשה הסאה, ובמשך כל הזמן כולו זממו נגדנו מחלוקת 
וצרות, בעוד אנחנו איננו יודעים זאת כלל, עד שקרה ובקיץ שעבר תבעו כספים
מאנשינו, וראיתי שמבקשים לעשות בנו את הרע ולהשיג את חפצם ; אז הלכנו, אני
ועוד ה' אנשים מגרבים, אל השופט, ונפלתי לפניו אפיים ארצה ואמרתי לו: קח מכל אחד כפי 
שתמצא לנכון, ושילמנו כל אחד לפי מזלנו, ולא דיברנו עם איש מהם; אז היה להם קשה שהתפתחה
הפרשה באופן שכזה, והיה רבי אברהם אלדרעי נוכח, וכאשר התרחשה הצרה הזאת
האחרת הלכנו אל השופט וביקשנו ממנו ונישקתי את רגליו כדי שיהיה כמו בפעם הראשונה, 
מפני שפחדנו מהם ומיעוט היושר ושיקרל הדעת שבלכם לגבינו, אבל לא שעה
השופט לדברינו, עקב מה שהסיתו את לבו ; אז הלכו מהם עשרה, והראש והאדון אבו אלעלא אזער
וכתבו את האנשים וקבעו להם (שומה); וכאשר ראינו שאלה פני הדברים, הלכנו אל השופט 
ואמרנו לו: ראה איזו צרה נפלה עלינו, אחרי שבאה עלינו מהם כל רעה ; ושלחו
ידיהם אל האדון אבו אלחסן עלאן בבית הקברות. אז שילמנו מה שחייבונו ולקחנו קבלה
מהקאצי עם חותמו, שאיש לא יטען נגדנו. אז, בראותם שהתפתחו הדברים באופן שכזה, ביטלו את
רשימת מסי הגלגולת וקבעו אותה על החצי; ואמרו: 'אנשי אלכסנדריה אנשים עניים, חזרו ותהיו אתנו'.
והגיע מכתב מאדוננו 'הראש' ירום הודו והיה בינינו ויכוח לפני השופט 

recto, right margin

ואמרתי לו: איננו רוצים עוד. והוא רשם את כל האנשים וגבו מהם כפי שגזר אלוהים עלינו, וחייב את האנשים, כל עוד יש רוח באפס, שישלמו;
אבל הם לא רצו בזאת כלל. אז הלכתי אל בן נחום לבית הכנסת, ולא ידע איש מאנשינו שיעשה בי

recto, top margin

מה שהתאים לו (שיעשה), מקודם, וגם עכשיו. כי סידר
שילך מישהו בשווקים ויאמר : עשינו ....
כך וכך. אך כאשר שמעו אנשינו 'הדרים'
את זאת, היה עליהם הדבר קשה ביותר, ולא הסכימו לכלום ממה
שעשה, והיתה פרשה, שתקצר היריעה מלפרטה.
אז הלכנו אל השופט, והיה עליו קשה
הדבר, ודיבר אתם דברים קשים ביותר,
וכי איש מ'הזרים' אינו מסוגל לשכון עמם. אז, כאשר
קמו נגדם המוסלמים
והיהודים, לא נותר להם 

verso

מה לעשות, והמציאו מזימה שאני דיברתי נגד אדוננו שר השרים. והעידו
נגדי וכתבו תעודות על פי המנהגים הישנים שהם מפורסמים בהם. הלוא אתה,
אדוני, יודע שלמען אדוננו שר השרים ירום הודו לא עשה איש מה שעשינו
אני ועואץ בן דודך אחי אמך, עליו השלום, בזמן הפרשה שהיתה לו עמם, כאשר לקחו את כספי ושפכו את דמי כמה
פעמים. אבל הושיע הבורא, ואחרי שנפטר עואץ ושמו על קברו מצבה, המשיך בזאת
האחר. מי שאוהב אותך אינו שונא אותך ומי ששונא אותך אינו אוהב אותך, והשנאה ישנה. כתבתי לפני כן
אל אדוננו ירום הודו שייקח בשבילי מכתב העברה, כי שבעתי מהם.
היתה עוצרת אותם רק יראת הכבוד, וכאשר לא חששו עוד מפני אדוננו ירום הודו
עשו את המעשה הזה. הכי כואב לי שנסים ואבן גליבא עשו מה שלא עשה איש,
ואמרו: אנחנו הראשים והממונים ואנחנו נכריז חרם. באלוהים, אדוני, הייתי כולי הרוס מהקנאה הנוראה
וממה שעבר עלי. כמעט עזבתי את העדה פעם (ולתמיד), והיה זה חטא עלי ועל ילדי
ועל משפחתי – שהיינו עוזבים את כל אנשי הרשע. ושהיתי ח' ימים בצום ונותרתי ער ג' לילות. וכל מה
שכתכתי יגלו לך, אדוני, הבריות, ותדע שאמת דיברתי. היפגש נא עם אדוננו 'הראש'
הנכבד ירום הודו ; ואין ודברים אלה שנעשו נוגעים רק לי, אלא לכל ה'זרים'. כלף.
אם ירצה להשיג משהו מהאדם, יעשה כאילו הוא משרתו, כאילו עושה לו טובה. ומכתב אדוני 
אבו אלחסן עלאן יגיע אליך; ושלח לי (מכתב על אודות) מה שתעשה, על פי מה שיודעים עליך. אני שולח לך את מיטב דרישות השלום,
ולארוני אבו אלפרג' נסים בנך מיטב דרישות השלום, ולאדוני אלסנלת דרישות שלום. אכן עשה הבורא
עמו נס שיצא מאלכסנדריה. אם נמצא שם רבי אברהם מסור לו דרישות שלום ממני; שלום. 
אחרי שכתבתי זאת נודע לנו דבר (הבן) הזכר אשר נולד לאדוננו, ושמחנו בזאת
שמחה גדולה; אלוהים, יתגדל וישתבח, ירבה את מספרו בו ויעשה זאת ראשית האושר וההצלחה. אבקש ממך 

verso, right margin
רבנו, כי תעשה עמדי חסד ותנשק את ידו ותברך אותו בשמי. כבר עבר לי כל מה שלחץ עלי מרוב שמחתי בשמחה שלמה על כל ישראל.
verso, address
אדוני ורבי הנכבד רבינו נהוראי בירבי נסים ניע גדול הישיבה, יתן לו אלהים אריכות ימים ויתמיד את שלומו; מודה חסדו בנאיה בן מוסא נ"ע.