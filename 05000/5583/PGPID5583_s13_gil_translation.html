
<html>
    <head>
        <title>Hebrew Translation of Letter: BL OR 5566D.3</title>
    </head>
    <body style="max-width: 860px; margin: auto">
        <h1>Hebrew Translation of Letter: BL OR 5566D.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5583/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורכי הנכבד, ייתן לך אלוהים אריכות ימים ויחמיד את עזרתו לך ואת שלומך ….</li>
<li>מהבית, בה' באדר, יחתום אותו אלוהים עלינו</li>
<li>ועליך במיטב חותמו ויראה לך כמו הפורים הזה, יהיה לברכה, שנים</li>
<li>רבות, וכו'. אחרי בוא מכתבך</li>
<li>ממליג' .... שלחתי, ואתה כותב ששלום לך ואתה בריא,</li>
<li>.... מאלוהים אבקש שיקרב את פגישתנו בשמחה בחסדו ובטובו;</li>
<li>שמחתי במה שכתבת .... שתיסע, כי אכן שהית זמן רב במליג'</li>
<li>.... היום בפסטאט. כבר כתבתי לך לפני כן</li>
<li>לפסטאט. אלוהים יתעלה ישמיענר את דבר שלומכם, ברצון האל וימצא אותנו בשלום.</li>
<li>עוד כתבת על תשלום ה'ורק' לר' משה שמ'. הוא היום בפסטאט, ואתה</li>
<li>תקבע אתו, ברצון האל, מה דרוש לך. עוד כתבת על עניין הסודר.</li>
<li>הוא כבר יצא מאת האורג, אחרי נסיעת ר' אברהם, והצעתי אותו</li>
<li>לכוהן בן שמריה ולר' בניה, אבל התנצלו שאינם יכולים להוביל אותו. אם</li>
<li>יזדמן מי שיוביל אותו, אשלח אותו אליך; סך הכול המגיע בעד עשייתו</li>
<li>ח' וחצי, וב' (בעד) המשי, ומגיע לי ממך ל' ורבע, יהיה סך הכול מ"א פחות רבע,</li>
<li>קנה לי בזה מיץ פירות, מכל מלא, ואם אשאר חייב</li>
<li>משהו, קח זאת מאדוני אלסגלת. המגרבים קנו</li>
<li>את ה.... הבלתי .... במחיר…. רטלים וחצי בדינר. כתבת אדוני</li>
<li>.... לא העזנו(?) ....</li>
<li>.... אשלח אותו אליך, ברצון האל.</li>
<li>שלח לי מכתב, ובו פירוט הדברים, או למליג' או למקום אחר.</li>
<li>כתבת שנמצא לך נעליים בעד ח' דרהמים בקירוב,</li>
<li>ששילמת לו והביא אותן סחיק </li>
</ol>
                    
                </div>
            
                <div data-canvas="https://geniza.princeton.edu/documents/5583/iiif/canvas/2/">
                    
                    
                    
                        <h3>verso</h3>
                    
                        <ol>
<li>והלכתי אליו ודיברתי עמו, ואמר לי: מסרתי אותן לאיש אחד שהוא ברשיד.</li>
<li>ועכשיו ראוי שתשלח מישהו אחר שידבר עמו. התזכיר</li>
<li>ששלחתי עמו, הואילה לראות מה שיש בו, ואל תסיח דעתך</li>
<li>מלקנות לי כל דינר עובר לסוחר, על פי מה שביקשתי ממך. כתבתי בחיפזון,</li>
<li>סלח נא בטובך. קבל את מיטב דרישות השלום, ולאדוני ורבי אבו</li>
<li>סעד שמ', דרישות שלום. נהוראי בני, ייתן לו אלוהים חיים, מנשק את ידך ודורש</li>
<li>בשלום הדרתך, והאדון אבו אלחסן דורש בשלומך, </li>
<li>(9-8) ור' עמרם ור' אברהם דורשים בשלומך, ואלכבירה דורשת בשלומך. </li>
<li> </li>
</ol>
                    
                        <h3>verso, address</h3>
                    
                        <p>הדרת אדוני החבר גדול הישיבה מ''ר נהוראי בי"ר נסים נ''נ, ייתן לו אלוהים אריכות ימים וגדולה; מנתן בן נהוראי נ"נ. </p>
                    
                </div>
            
        </section>
    </body>
</html>
