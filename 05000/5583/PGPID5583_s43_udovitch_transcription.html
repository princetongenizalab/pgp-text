
<html>
    <head>
        <title>Transcription of Letter: BL OR 5566D.3</title>
    </head>
    <body style="max-width: 860px; margin: auto">
        <h1>Transcription of Letter: BL OR 5566D.3</h1>

        <p>A. L. Udovitch, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5583/iiif/canvas/1/">
                    
                    
                    
                        <ol>
<li>[כתאבי אטאל אללה בקא מ]ולאי אלשיך אלאגל ואדאם תאידה וסלאמתה</li>
<li>[מן] אלמסתקר לה' כלון מן אדר [כ]תמה עלינא</li>
<li>ועליך באחסן [כאתמה] אמתאל אלפורים אלמבארך שנים</li>
<li>רבות [ששים ושמחים] אנו וכל ישראל בעד וצול כתאבך</li>
<li>מן מל[יג] אנפדת ואנת תדכר סלאמתך ועאפיתך</li>
<li>אללה אן יקרב אלאגתמאע אלסאר במנה דכרת</li>
<li>והו גד יסאפר וקד אטלת אלאקאמה במליג</li>
<li>ותא אני אליום במצר וקד תקדם כתאבי אליך אלי</li>
<li>מצר אללה תעאלי יסמענא סלאמתכם אן שא אללה</li>
<li>תם דכרת דפע אלורק לר' משה שמ והו אליום במצר ואנת אן</li>
<li>שא אללה תקדר מעה מא תחתאג אליה תם דכרת אמר אלמלחפה</li>
<li>וקד כרגת מן אלחאיך בעד צפר ר' אברהם וערצתהא עלי אל</li>
<li>כהן בן שמריה ועלי ר' בנאיה פאעתדרו מן חמלהא ואן</li>
<li>אתפק מן יחמלהא אנפדתהא אליך וקד תמת לך חק עמלהא</li>
<li>חט ב חריר ולי ענדך ל ורבע יכון אלגמיע מ גיר רבע</li>
<li>תשתרי לי בהא שראב חמלאה בפקאעה ואן בקי עלי</li>
<li>שי תאכדה מן מולאי אלסגלת אשתראו אלמג'ארבא</li>
<li>אלסכנגבין אלגיד מנך סער פל בדינ' דכרת יא מולאי</li>
<li>אנפאד אל ומא ג עלם ננפדהא אלי אלב</li>
<li>פלעל יתגד קליל ואנא אנפדהא לך אן שא אללה</li>
<li>פיצל אלי כתאבך במא תפצל[ה] אמא אלי מליג או גירהא</li>
<li>דכרת אן נכאטב אל עלי אל ח' דרהם אלדי</li>
<li>דפעת לה ואחלת בהא סמך</li>
</ol>
                    
                </div>
            
                <div data-canvas="https://geniza.princeton.edu/documents/5583/iiif/canvas/2/">
                    
                    
                    
                        <h3>page b</h3>
                    
                        <ol>
<li>וקד מצית אליה וכאטבתה וקאל לי דפעהא לאנסאן והו ברשיד</li>
<li>ואלסעה לעל תכאטבה עלי יד גירי ואלתדכרה אלדי קד</li>
<li>אנפדת מעה יתפצל ינצר מא פיהא ולא יגפל לי ען דינ'</li>
<li>צרף ישתריה לה כמא סאלתה וכתבת ען סרעה</li>
<li>אעדר בפצלך תכתץ אפצל אלסלאם ומולאי אלשיך אבו</li>
<li>סעד שמ אלסלאם ונהראי ולדי אחיאה אללה יקבל ידה ויכץ</li>
<li>חצרתה באלסלאם ואלשיך אבו אלחסן יכצה באלסלאם</li>
<li>ור' עמרם ור' אברהם יכצה באלסלאם ואלכבירה תכצה</li>
<li>באלסלאם</li>
<li>חצרת מולאי אלחבר גדול הישיבה נתן בן נהראי נע</li>
<li>מר נהראי ביר נסים ננ</li>
<li>אטאל אללה בקאהא ועזהא</li>
</ol>
                    
                </div>
            
        </section>
    </body>
</html>
