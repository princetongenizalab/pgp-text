
<html>
    <head>
        <title>Transcription of Letter: T-S 20.130</title>
    </head>
    <body style="max-width: 860px; margin: auto">
        <h1>Transcription of Letter: T-S 20.130</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00130/canvas/1">
                    
                    
                    
                        <h3>Recto</h3>
                    
                        <ol>
<li>[וצל כתאב מולאי אלשיך אלאגל ... וחרס עליה]</li>
<li>צאלח מא או[לאה] ו[&hellip;&hellip;.וכ]בת [ח]ס[דתה ...]</li>
<li>וכאן אסר כתאב ואבהג כטאב וקראה עבדה מסרור בקראת[ה]</li>
<li>ראגב אלי מן גלת קדרתה א[ן] ימן בסרעה מואגהת[ה] ען</li>
<li>[ק]ריב ברחמתה עלי אלאחואל אלסארה ואלאמור אלחסנה אלקאַרה</li>
<li>ואנתהא עבדה אלי מא דכרה חרס אללה עזה מן סבב תעבה</li>
<li>ושקאה פי אלבחר וסואה פאסאל אללה תעאלי אן יגעל אלעאקבה</li>
<li>אלי כיר ואמא מא דכרה מן סבב אלפלפל אלמשתרא לה ודלך</li>
<li>תלאתין בהאר קבץ מן דלך בידה פי עדן חמאהא אללה</li>
<li>פי סנה סת ועשרין וכמס מאיה ען ארבעה אבהרה</li>
<li>סתה וכמסין דינר תבקא לה סתה ועשרין בהאר ינחט</li>
<li>ען אלקסט מתל גמאעה אלתגאר אלדי להם פלפל משתרא</li>
<li>בעד אלמסאמחה בהאר ואחד תבקא לה כמסה ועשרין בהאר</li>
<li>וען קימה אלדרכי בהאר ומאיתין וכמסין בלכביר צח</li>
<li>סתה ועשרין בהאר ומאיתין וכמסין רטל ינחט מן דלך</li>
<li>באבה אלשיך אבו סעיד בן מחפוץֹ תסעה אבהרה בלכביר</li>
<li>תבקא סבעה אעשר (!) בהאר ומאיתין וכמסין רטל</li>
<li>יכון אחד ועשרין בהאר וסבעין רטל באלצגיר אלעשור</li>
<li>ואלקפאע ואלחמאל מאיה תסעה וכמסין דינר ורבע</li>
<li>אבעת לה אלפלפל באופא סער אבאעוה אלנאס מן</li>
<li>סער סבעה ותלאתין אלבהאר אלתמן בעד אלדלאל</li>
<li>סבע מאיה תלאתה ותמאנין דינר תבקא לה סת</li>
<li>מאיה תלאתה ועשרין דינר ונצף ורבע עליה מן</li>
<li>תסלים אלשיך אבו סעיד פי מנגלור קימה סכר</li>
<li>כמסה דנניר (!) ואנפדת לה פי מרכב אלנאכדא ראמשת</li>
<li>אלי פנדראינה ידי אלנאכדא אחמד בן בכתיאר צרה</li>
<li>צפר אחמר אלעדד עשר קטע אלוזן בהאר ונצף</li>
<li>אלקימה מאיה דינר ודינרין וקד סאמחוני באלנול</li>
<li>יקבץ דלך מן אלנאכדא אחמד בן בכתיאר וצחבתה</li>
<li>איצא צרה צפר לאלשיך אברהם בן פיומי ואנפדת</li>
<li>לה ידי אלשיך אבו סעיד בן מחפוץ פי אלמרכב</li>
<li>אלמבארך אלי מנגלור כתב אללה סלאמתה מאיה מתקאל</li>
<li>מצריה אלקימה מאיתין כמסה ותלאתין דינר וידיה</li>
<li>איצא מאיתין וסתין דינר זבדיה מראטלה באלמלכיה</li>
<li>ואנפדת לה איצא מן אלנצאפיה אלגבליה אלגיאד [...]</li>
<li>וזן אחד ועשרין דינר ונצף ורבע צח אלגמיע [...]</li>
<li>⟦תלא⟧סת מאיה תלאתה ועשרין דינר ונצף ורב[ע &hellip;]</li>
<li>יקבץ מולאי דלך מן אלמקדם דכרהמא [&hellip; ומא]</li>
<li>דכרה מן סבב קבץ אלחגה אלתי בכטה מ[ן ידי אלשיך]</li>
<li>אבו סעיד פקד קבצת דלך ומא דכרה מן סבב</li>
<li>[&hellip;ק]בצהא מני פי עדן מן קימה אלפלפל</li>
<li>וחסאב מולאי גלט והו מתוהם ואלתבת ענדי</li>
<li>[פי אלד]פתר אצח ואמא מא דכרה מן סבב שרא</li>
<li>[ס]אי[ר אל]תפאריק פמולאי יעלם אלאשגאל אלתי עלי סוא</li>
<li>אלמראכב והדא שי יריד פרגה וכאצה פי הדה</li>
<li>אלסנה לם יצל גלאב מן זביד אלי אן סאפרת אלמראכב</li>
<li>לאנהם קעדו יעיידו פי בלדהם ויסאפרו מ[ן]</li>
<li>זביד בעד אלעיד ואלזגא[ג] איצא פי עדן ל[ם יוגד]</li>
<li>[...] אלאכבה כאיפה אנה [&hellip;]</li>
<li>[...] אלי בעץ אל[&hellip;]</li>
<li>[...] שרא [...] ומא רסם עלי מן תסל[ים]</li>
<li>[...] דלך אליה אן שאללה ואמא מא דכרה</li>
<li>[...] פצֹה מן קימהֹ אלפלפל פלם ימנעני</li>
<li>[...] אלפצֹה אלא אנהא כאנת גאלה (!) כמסה דראהם</li>
<li>[...] דינר ולם אגסר אשתרי לה דלך בהדא</li>
<li>[אלסער אמא] אלקצט אלדי חסבת עליה מן אלפלפל</li>
<li>[...]יתה פיה כתיר לאן אתא חסאב גמיע</li>
</ol>
                    
                        <h3>Margin</h3>
                    
                        <ol>
<li>[...]ללתגאר ואנמ[א]</li>
<li>ביני ובינהם כל</li>
<li>מאיה בהאר בלכביר כמסה</li>
<li>ותסעין בהאר וכסרת מן</li>
<li>ענדי פי אלמראכב פי הדא</li>
<li>אלפלפל אלדי ללתגאר ופי</li>
<li>כסארה מוון אלמרכב</li>
<li>אלדי דפענא עלי תקדיר</li>
<li>ארבעה אלאף דינאר</li>
<li>מא טרא עלי אחד</li>
<li>קט ואלכל [...] דלך&nbsp;</li>
<li>[...]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00130/canvas/2">
                    
                    
                    
                        <h3>Verso</h3>
                    
                        <ol>
<li>[&hellip; אללה] תעאלי אלדי יעוץ ויכלף ובעד הדא</li>
<li>[&hellip;..] דפע לי פי אלמרכב אלפין ומאיה דינר תמן</li>
<li>[...]רק [&hellip;.] קט פלם יאכד דלך בל אכדני פי</li>
<li>[... בעד דלך] אסתכרת אללה תעאלי וגהזת אלמרכב</li>
<li>[אלמבאר]ך ידי אלשיך אבו סעיד בן מחפוץ אלי מנגלור</li>
<li>כתב אללה סלאמתה מכאפה מן שמאתת אלאע[דא]</li>
<li>וכל מן ליס פיה כיר וקד אנפדת לה עלי ידי אלשיך</li>
<li>אבו סעיד בן מחפוץ נצף קוצרה תמר וקטעה</li>
<li>[מא] ור[ד] ורבא[ע]יתין סכר וזביב יקבץ מולאי דלך</li>
<li>ויכבא [ע]בדה פי חסבה ומא כאן לה מן חאגה</li>
<li>[ישר]פני בקצאהא ועליה אלסלאם אלתאם ורחמה</li>
<li>[אללה תעאלי וברכאתה] ושלום</li>
<li>[ו]צדר אליך ידי אלשיך אבו סעיד רבאעיה צאבון</li>
</ol>
                    
                </div>
            
        </section>
    </body>
</html>
