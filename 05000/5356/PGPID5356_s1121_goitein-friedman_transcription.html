
<html>
    <head>
        <title>Transcription of Legal document: T-S 13J6.32</title>
    </head>
    <body style="max-width: 860px; margin: auto">
        <h1>Transcription of Legal document: T-S 13J6.32</h1>

        <p>S. D. Goitein and Mordechai Akiva Friedman, <em>India Book 1: Joseph Lebdi prominent india trader: Cairo Genizah documents‎</em> (in Hebrew) (Jerusalem: Ben-Zvi Institute, 2009).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00006-00032/canvas/1">
                    
                    
                    
                        <h3>recto</h3>
                    
                        <ol>
<li>אלדי יחלף עליה ⟦פל'⟧ יוסף בר דויד נ''ע לדויד בר שלמה אכיה נ''ע</li>
<li>אנה מא כאן ואלדה שלמה פי מעאמלה ושרכה וכלטה וארת </li>
<li>ואכד ועטא מן וקת אן אנעקדת אלכלטה ואלמעאמלה בינהמא</li>
<li>ואלי אלאן וכדלך מא אדעאה אן מא בקי מן אלמאל אלדי כאן בינהמא </li>
<li>פי וקת טאלבה ר' דויד דנן ען אצל מאל הדה אלשרכה מזהוב </li>
<li>ולעילא ומא אדעאה איצא פי שרכתה אלמגדדה אלאן מע</li>
<li>ר' דויד בן אכיה דנן מן אנה לם יבקא לה לא מכפי ולא מודוע</li>
<li>ולא מדפוע ולא שי יתחייל פיה מן צרוב חייל בני אדם</li>
<li>מן הבה לזוגה או לולד או לקריב או לבעיד יהודי כאן או</li>
<li>ארמאי ואנה מא ימלך ולא בקו לה //בעולם\\ אלא אלמתבות פי אלשימוש</li>
<li>אלמשרוח לעילא ואן אלאעדאד אלכבאר אלדי ואקפה כצמה </li>
<li>דנן פי אלשימוש אנהא כאנת לקום תגאר מסלמין הנדיין</li>
<li>ומצריין ואנה סלמהא אליהם ען כמאלהא בוגה חק וואגב</li>
<li>ומא בקי לה בעולם לא דהב ולא פצה לא מצאגה ולא גיר</li>
<li>מצאגה ולא דנאניר ולא דראהם ולא נחאס ולא בצאעה</li>
<li>ולא תגארה ולא אתאת ולא קמאש ולא כתב דיון עלי אלנאס</li>
<li>מן סוי אלאלפין דינ' אלדי אקר בהא פי אלשימוש ואלמצאלחה</li>
<li>אלדי ענד בני בנדאר ואלאעדאד אלתי הי פי אלשימוש והי</li>
<li>נחאס קימתה מאיה דינ' וסבע קנאטיר זיבק ודבש בידה</li>
<li>ידכל פיה דהב ופצה ונחאס ⟦קימתה⟧ כמסין דינ' ⟦ואל...ב.⟧</li>
<li>ואלשי אלדי ענד חדיפה אלדי הי עשר חלל ואיצא כמסין דינ' ביד</li>
<li>אבי אלברכאת אלחלבי ואלזנגפר ואלזיבק אלדי ענד כליף בן</li>
<li>הרון ואלדארין אלדי פי אלמצאצה</li>
<li>אל[כמ]סה מאיה דינ' מן אבי אלטא[הר ען] תלתין תוב מדבג ואלעש[ר]</li>
<li>ביעאת מרגאן ואלחלל אלדי מבלגהא נט חלה אלדי תמנהא [.]</li>
<li>דינ' ואלק פוטה חריר ואלקק דינ' אלמכתצה באבי סהל וע[טא]</li>
<li>עליהא דאר אלמדכור רהן </li>
</ol>
                    
                </div>
            
        </section>
    </body>
</html>
