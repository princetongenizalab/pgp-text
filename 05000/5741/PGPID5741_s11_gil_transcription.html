
<html>
    <head>
        <title>Transcription of Letter: L-G Misc. 100</title>
    </head>
    <body style="max-width: 860px; margin: auto">
        <h1>Transcription of Letter: L-G Misc. 100</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-LG-MISC-00100/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אטאל אללה בקא סידי אלשיך אלפאצ'ל ואדאם סלאמתה וסעאדתה וצרף אל</span></li>
<li><span lang="he">אסוא ע[נה] ברחמתה מן מצר לי'ג' כלון מן טבת ואלחאל סלאמה ונעמה תתם בבקאיה</span></li>
<li><span lang="he">ושוק שדיד אליה קרב אללה אלאגתמאע במנה וגודה בעד וצול כתאבה מורך' לי' כלו[ן]</span></li>
<li><span lang="he">מן טבת וע[רפת מ]נה סלאמ[תה ו]חמדת אללה תע' עלי דלך ד'כר תעלק קלבה ואנה</span></li>
<li><span lang="he">לם ירא מנא כתאב ועגבת וחק אבי נ'ע' מן דלך ב[ &nbsp; &nbsp; &nbsp; &nbsp; &nbsp; ] כאנת כתבי מתק[דמה]</span></li>
<li><span lang="he">בשרח כת'יר בגמיע מא יחתאגה ואכ'רהא כתאב כביר מע אלשריף צאחב אלקארב</span></li>
<li><span lang="he">ארגו אנה וצל אליה בעד כתאבה אלי ואלדי יחב עלמה אני קבצ'ת מן אבן חכם מ'ה' שק[ה]</span></li>
<li><span lang="he">מכמד טואל וליס מעהא אלא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]לא תצ'[ &nbsp; &nbsp; &nbsp; &nbsp; &nbsp; &nbsp; ] ותצפחתהא כלהא וגדת [מנ]הא ה' עליה[א]</span></li>
<li><span lang="he">סעיד וג' עליהא דאוד ואלבאקי מגהול וכדלך קבצ'ת מן אבן שבל ז' פוט חמר</span></li>
<li><span lang="he">&nbsp;לדאוד פיערפני מא יראה פי באב הדא אלמתאע ואמא אלרזמה אלאולי אלדי פי דאר</span></li>
<li><span lang="he">&nbsp;אבן רגא אלי אלאן מא אתפק לנא חלהא ואדא חלת דפעת מא הו ברסם לדאוד לברהון</span></li>
<li><span lang="he">&nbsp;כמא אמר וקד בעת בעץ' צאבון אבן כ'לילה סער ד' ואנא אן שא אללה אביע אלבאקי</span></li>
<li><span lang="he">&nbsp;וקד קבצ'ת מן [תמ]ן אלכברית ט'ו' ד'י'נ' וסדס ואנא אקבץ' אלבאקי אן שא אללה ואמא</span></li>
<li><span lang="he">&nbsp;ת'מן אלזית קבץ' בעצ'ה ברהון והו יקבץ' אלבאקי ואד'א כתב ספתג'ה יכתבהא</span></li>
<li><span lang="he">&nbsp;באסמה וראית פי כתאבה יקול הוד'א אני אכפף ענכם ועלמת אנה צ'יק צדר[ה]</span></li>
<li><span lang="he">&nbsp;מן מא [כאן] כתב ענה פמא אעלם מן כלקה צ'יק אלצדו אלא אלאחתמאל עלי מן [כאן]</span></li>
<li><span lang="he">&nbsp;לה עליה חגה ואנא וחק אבי יאמולאי פארח בקצא חואיגה כת'יר מתלד'ד' וחק</span></li>
<li><span lang="he">&nbsp;מא אעתקדה בקצ'אהא וכאשף אלסראיר יעלם צחה קולי ומא יאכר כתבי</span></li>
<li><span lang="he">&nbsp;ענה כל יום כל יום(!) אלא מא עלי מן אלאשג'אל ומצר לא ינגז פיהא שגל אלא באל</span></li>
<li><span lang="he">&nbsp;לזום ואלמואצ'בה וקד קבצ'ת אלאעדאל אלעדלין אלאולי גא פיהא ש'ש'ע' ש'ש'[&nbsp; &nbsp; &nbsp; ]</span></li>
<li><span lang="he">&nbsp;ואמא אלו' אעדאל וזן ר' ברהון אלספתגה כמא ד'כר וואגב לדאר אלכתאן</span></li>
<li><span lang="he">&nbsp;וחסאב כל אנסי מתבות והד'א שרחה אברהים בן יוסף אלצבאג עדלין ש'ש'פ' ש'ש'פ'</span></li>
<li><span lang="he">&nbsp;אלואגב וזנה הו ד' ורב ו&gt;' חבה אברהים בן מוסי עדלין ש'ש'ע' ש'ש'ס' אלואגב</span></li>
<li><span lang="he">&nbsp;ד' וסדס ו&gt;' חבה ברהון בן מוסי עדל ש'ש'פ' דינרין ותמן ו&gt;' קיר' מימון עדל ש'ש'צ'</span></li>
<li><span lang="he">&nbsp;דינרין וסדס וקד וזנת ען אלגמיע ודפעתהם לדאר אלדקיק [[ואנ]] ומעהם עדל</span></li>
<li><span lang="he">&nbsp;מן אעדאל אלגנון ואלעדל אלאכ'ר דפעתה למכ'זנה ואנא ג'דא נרץ אלגמיע פי</span></li>
<li><span lang="he">&nbsp;מכון ר' חסון חתי אד'א צ'אק מכזנה [[כאנת]] וגאת אלאעדאל אכדת לכם (13) קיבלתי מן</span></li>
<li><span lang="he">&nbsp;מכון וקד ערצ'ת אלמרגאן אלדי כאן פי רזמה' אבן אלסכרי סוי די'נ' ותמן ואנא</span></li>
<li><span lang="he">&nbsp;אצ'יפה עלי מתאע ישועה וקד עיית כם נכלם אבו אלמעאלי פי קטעה והו</span></li>
<li><span lang="he">&nbsp;ימטלני וקד אועדני אנה יגי יבית לילתין יקטעה ו[פי] בית יוסף קד [&nbsp;</span></li>
<li><span lang="he">&nbsp;לה שי ענד מגיה יביעה ויקבץ' וארגו אנה נגז [&nbsp; &nbsp; &nbsp; &nbsp; &nbsp; &nbsp; ] עלי אכרהא</span></li>
<li><span lang="he">&nbsp;וקד וצל לי כתאב נסים בן בנאיה והו ידכר אן [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לי אלמעאגר</span></li>
<li><span lang="he">&nbsp;ואנה יסתופי [&nbsp; &nbsp; &nbsp; &nbsp; &nbsp; ] חצול אלמלאה אלדביקי ואנא אכתב לאולאד אלברדאני פיהא</span></li>
<li><span lang="he">&nbsp;וקד //כאן// וצל[ &nbsp; &nbsp; &nbsp; &nbsp; &nbsp; &nbsp; ] בן ע[&nbsp; &nbsp; &nbsp; &nbsp; &nbsp; ] אלד'הב ומרץ' מסכין בעד 'טו' יום תופי [</span></li>
<li><span lang="he">&nbsp;גאיחתה עצ'ימה ואשתג'לנא מעה פי וציאת וצדאע אלי אן דפן וקד</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">רצא באל&nbsp;</span></li>
<li><span lang="he">יהוד וגעלך אנת&nbsp;</span></li>
<li><span lang="he">יאמולאי תשרף מע</span></li>
<li><span lang="he">אבן [ &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">בן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">וקד אוצא אלגמי[ע]</span></li>
<li><span lang="he">מא לה באן יצדק ענה</span></li>
<li><span lang="he">הנא י' דנ'א' ונחב&nbsp;</span></li>
<li><span lang="he">ראיה למן יולא</span></li>
<li><span lang="he">&nbsp;תדבירהא חתי</span></li>
<li><span lang="he">&nbsp;תפרק וקד געל</span></li>
<li><span lang="he">&nbsp;מגהא אלטביב ד'י'נ'</span></li>
<li><span lang="he">&nbsp;לאבן ראס אלגאלות</span></li>
<li><span lang="he">&nbsp;וקד לזנא אבן אשתארה</span></li>
<li><span lang="he">&nbsp;פי אלה' דנ'א' וקד קאל לי</span></li>
<li><span lang="he">&nbsp;אן אלדי כאן וקע עליה</span></li>
<li><span lang="he">&nbsp;אלא[תפאק אן] יכון עליה</span></li>
<li><span lang="he">&nbsp;הו צ'מ[אן &nbsp; &nbsp; &nbsp; &nbsp; ] דנא' ועלי</span></li>
<li><span lang="he">&nbsp;אנא ור' ברהון דינרין</span></li>
<li><span lang="he">&nbsp;פיערפני איש אלדי</span></li>
<li><span lang="he">&nbsp;יריד אכתב עליה</span></li>
<li><span lang="he">&nbsp;וקד כאן קלבי משגול</span></li>
<li><span lang="he">&nbsp;מן גהת צ'עף ר' מימון</span></li>
<li><span lang="he">&nbsp;כתיר ואשג'לנא ען [ &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;אלחואיג ואלצפר מן אל</span></li>
<li><span lang="he">&nbsp;סבב בחדית מות</span></li>
<li><span lang="he">&nbsp;הד'א אלרגל</span></li>
<li><span lang="he">&nbsp;ר[חמה] אללה</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">פוצל כתאבה&nbsp;</span></li>
<li><span lang="he">בעד הד'א יד'כר&nbsp;</span></li>
<li><span lang="he">אנה וגד ראחה&nbsp;</span></li>
<li><span lang="he">פוחק אבי לקד</span></li>
<li><span lang="he">פרחת וסררת</span></li>
<li><span lang="he">בד'לך וקר אכדת</span></li>
<li><span lang="he">לה צרה והי דרג&nbsp;</span></li>
<li><span lang="he">כתאבי הד'א&nbsp;</span></li>
<li><span lang="he">אללה יג'ריה ענהא</span></li>
<li><span lang="he">&nbsp;באלצחה ד'כר</span></li>
<li><span lang="he">&nbsp;אנה תפצ'ל ובאע</span></li>
<li><span lang="he">&nbsp;בנצ' ורב' אלת'וב</span></li>
<li><span lang="he">&nbsp;ואסלה ביע אל</span></li>
<li><span lang="he">&nbsp;באקי ואנגאזה לא</span></li>
<li><span lang="he">&nbsp;עדמתה אבדא</span></li>
<li><span lang="he">&nbsp;ולעלה ילטף</span></li>
<li><span lang="he">&nbsp;בקאסם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-LG-MISC-00100/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">פי אכ'ד' אלכתאן ויתם לי עליה ברקלו וכתאבי אליה דרג כתאבי הד'א וקד</span></li>
<li><span lang="he">וחק אבי אבי נ'ע' אשג'ל קלבי מא ד'כרה פי כתאבה לעיאש מן אן תחרך עליה</span></li>
<li><span lang="he">וגע אלגנב וסבב דאך עדמה אלשראב וקד עו'ל עלי אנפאדה מע סלמאן</span></li>
<li><span lang="he">.... מע כתאבי הד'א והו שי יכסו אמלי פי הדא אלוקת [&nbsp; &nbsp; &nbsp; &nbsp; &nbsp; &nbsp; ] אחד מן אצחאב[נא]</span></li>
<li><span lang="he">קבל אליום פמא כאן יתאכ'ר ענה ואנא אסלה אן לא יקטע כתבה פי סאיר אלאוקאת</span></li>
<li><span lang="he">בסלאמתה וחאל גסמה אע'צם עלינא מן כל תגארה אללה תע' יגעלה אבדא פי חיז</span></li>
<li><span lang="he">אלסלאמה ברחמתה</span></li>
</ol>
                    
                </div>
            
        </section>
    </body>
</html>
