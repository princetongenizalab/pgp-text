
<html>
    <head>
        <title>Transcription of Letter: L-G Lit.III.85</title>
    </head>
    <body style="max-width: 860px; margin: auto">
        <h1>Transcription of Letter: L-G Lit.III.85</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5556/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>אלי אכי אלעזיז עלי אטאל אללה</li>
<li>פי אלכיר בקאך נעלמך סלמו</li>
<li>אללה ולא אסלמך באן א</li>
<li>גא חמוך אלמסלם וקל לי באן</li>
<li>כלץ לכום תולתין מאלכום</li>
<li>וברוך ייי עלא אסלאמא וחק</li>
<li>אדי אלאחרוף לילת אן [[...]]</li>
<li>סמעת האדי אלכבר מא בתרי</li>
<li>אללילא אלי מריץ באן אללה</li>
<li>יעלם שוקי אליך אללה תעלה לא</li>
<li>יוקפך עלא מכרה ויכלף עליך</li>
<li>וכוץ חצרתך עני אפצל</li>
<li>אסלם ואללה יאכי יגמע שמלי</li>
<li>בך ואקרי עמי עני אסלם</li>
<li>וקל לה אש דל עדאוה אלדי . . .</li>
<li>עאדיתני חתה אסלא[....</li>
<li>קדרת עליה אלי אליום עשר</li>
<li>שהור מא ראית מנך כ[תאב</li>
<li>אלי פרד כתאב ולא ת[שרח] לי</li>
<li>אחואלך ולא אחואל אצביאן</li>
<li>כאן סמעת אן אשיך מכלוף</li>
<li>שצ סאפר פי אלבר אללה יגמע</li>
<li>שמלה ושמלנה ונעלמך אן גא</li>
<li>ארייס מן צמיאט ואכבר</li>
<li>אכבאר אן גיר גידה אללה</li>
</ol>
                    
                </div>
            
                <div data-canvas="https://geniza.princeton.edu/documents/5556/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>יחסן אלכלאץ באן אפתא</li>
<li>אלפקהא בגבאית מאל אן כביר</li>
<li>.אב עלי יהוד מצר כמס</li>
<li>מית דינאר מצרין ודכרו אן</li>
<li>יאכדוהא מן ע אלגיד ואלדון</li>
<li>גני ו פקיר הבה יעשה למען</li>
<li>מו ויחסן כלאצנא בינהום</li>
<li>תעלמך אן קדרת עלא צפר פי</li>
<li>אלבר צאפר אנת ואהלך כאן</li>
<li>אהבה ארייס באן אלחאל</li>
<li>מפסוד כתיר וכוץ חצרתך</li>
<li>אסלם ועמי מכלוף אסלם</li>
<li>ונחום סלם ועמי הרון אסלם</li>
<li>ועמי פרגון אסלם ועמאר</li>
<li>אסלם ואבו אלפצל אסלם</li>
<li>ואשיך משה בן ר ארי אסלם</li>
<li>וצדקה ר.. .ן אסלם ואבו אל</li>
<li>כיר אסלם ונאתאן ויחיא אסלם</li>
<li>...] מנצור ואהל דארה סלם</li>
<li>.. .]ה ואהל דארה אסלם וכוץ</li>
<li>חצרתך ואשיך אברהם אסלם</li>
<li>וגמיע אצחבנה אסלם וש. .ם</li>
<li>וחסין אבו סעד אסלם</li>
<li>יצל מן אבו אלחסן בר עטייא נע אלי אביה</li>
<li>וואלדה ואפי בר חסאן נע ואברהם בר</li>
<li>צדקה שצ</li>
</ol>
                    
                </div>
            
        </section>
    </body>
</html>
