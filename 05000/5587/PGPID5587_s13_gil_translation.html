
<html>
    <head>
        <title>Hebrew Translation of Letter: Bodl. MS heb. a 2/18</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. a 2/18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-18/1.json">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויחמיר את חסדיו לך,</li>
<li>מאלכסנדריה, בג' בסיון, יודיעך אלוהים את ברכתו ואת ברכת</li>
<li>החודשים שאחריו. שלומי טוב ואני מאושר אבל מתגעגע אליך: יקרב אלוהים את פגישתי עמך בטובה,</li>
<li>כי קרוב הוא להיענות. אודיעך: הגיעו מכתביך שבהם אתה כותב על שלומך ועל בריאותך, יתמידם</li>
<li>לך אלוהים. כתבת שאקנה לך סחורות כמו מה שאני קונה לעצמי. אבל אני,</li>
<li>אחי, בבוא מכתביך כבר התר אחרי סיום מרבית עיסוקי. מה שעלה בידי:</li>
<li>קניתי מבית אדוני ורבי אבו נצר, יתמיד אלוהים את גדולתו, שני משואים</li>
<li>ניל ; מהם שליש בשביל בן אלאשקר ושליש לאדוני אבו סלימאן דאוד בן עמאר</li>
<li>בן עזרון, שקנה אותו בשביל אדוני אבו אסחק ברהון, ושליש ביני ובינך, וזה טוב</li>
<li>ממה שקנו אחרים, אלוהים יכתבנו לשלום; הניל הזה יעלה, כולל הובלתו</li>
<li>אל האונייה, שבעים דינר וחצי. בתוך זה שלך החצי, ל"ה ורבע דינר. קניתי</li>
<li>מחרוזות פנינים ומלחת, ביני ובין עבד אלרחמן, לך רבע ולי רבע ולעבד</li>
<li>אלרחמן חצי, והם עם אדוני אבו סלימאן דאוד בן עמאר בן עזרון.</li>
<li>התמורה חמישים וחצי ושמינית דינר, לך חצי ולנו חצי, חלקך מזה כ"ה דינר (מחוק: ושמונה) </li>
<li>ושישית ושמינית, וחצי קיראט. קניתי עשרה בקבוקים מוסק; התמורה</li>
<li>נ"ג דינר ושליש ורבע, לחובתך מזה עשרים ושישה דינר ושני שלישים ושמינית. קניתי</li>
<li>יחד עם הניל משאוי קטן קינמון, לך בו חצי, והוא באוניית בן אלאַסכַּנְדֶר יחד עם</li>
<li>משאוי פלפל, ולנו החצי, המחיר י"ב דינרים וחצי הקנטאר ; אבל עד עכשיו לא השלימו</li>
<li>את חשבונו. אשר לפרוות, אחי, הן נשארו בפסטאט ואני רוצה, כאשר אעלה בסוף</li>
<li>סיון, לחבר אותן אולי זו לזו ולמוכרן בדחיפות, בתמוז, ברצון האל,</li>
<li>כי הן נרטבו לפני כן בעת שנטרפה האונייה ; בעזרת האל נשפר אותן,</li>
<li>אביא בעלי מלאכה לשפרן, וכבר פג מהן הריח. אשר לשני הבגדים</li>
<li>שכתבת עליהם, לא ראיתי אלא בגד קטן; התקלקל קצה (של המטען) שבו הכריכה אשר לך, </li>
<li>כי הביאו אותה על גמל וסידרו ממנה שתי כריכות, כדי שהנמלים יובילו אותן.</li>
<li>אשר לספרדי, אמר : אינני חייב לו דבר. על כן קח תעודה מבניה ונתבע אותו</li>
<li>בשבילך, כי הוא שוהה בפסטאט; ומה שהיה לו בכריכתך הוא קיבל במקום שבו</li>
<li>פתחו את הכריכה, מבלי שהגיע אלי כלום מזה, כי הלוא אילו הגיע משהו אלי, לא הייתי מוסר לו</li>
<li>כלום בטרם אקבל את המגיע לך. אשר לר' יוסף, מכרתי בשבילו את האדרת וקניתי לו בתמורתה</li>
<li>'פריון' (מין פנינים ?) יחד עם הסחורה שלי, והוא באוניית בן אלחואניתי, עם סרור,</li>
<li>המשרת של יהודה באונייה, והוא עם אבו אלפcל בן סעאדה בן צאלח נ"נ;</li>
<li>ומגיע לר' יוסף יתרת חשבונו שמינית דינר בעד רבס, עם אדוני אבו</li>
</ol>
                    
                        <h3>recto, right margin</h3>
                    
                        <p>(1–8) סלימאן דאוד בן עמאר בן עזרון, והוא רבע אוקיה; עוד קניתי לאדוני אבו יוסף בן כלפון, שני (זוגות) נעליים טובות, כאשר כתבת ושלחתים עם אדוני אבו אלבשר סלימאן בן קרח אלקאבסי. </p>
<p>(9–16) עוד שלחתי אליך מחרוזת פנינים לחשבונך הפרטי, והיא באוניית בן אלחואניתי, ועוד שתי מחרוזות. התמורה הכוללת, עשרה דינרים פחות שמינית; אבל לא יכולתי להתקין לך את פירוט המכירה ובכמה הסתכמה, כי הייתי עסוק. </p>
<p>(17–26) כמו כן, אדוני ורבי אבו נצר שילם לי בעד ההוצאות על החרוזים, אבל לא התפנה לעשות את החשבון; כאשר אעלה לפסטאט אחשב אני את החשבון, ואולי יזדמן למכור את הפרוות. </p>
<p> </p>
                    
                        <h3>recto, top margin</h3>
                    
                        <p>(1–10) כיוצא בזה השרף, הוא באוניית בן צנדלאן, והיא כבר הפליגה. אלוהים יכתבנה לשלום. קניתי ארגז 'חַב רמאן' ובו עשרת אלפים חוטים, המחיר ה' דינרים ורבע בער אלף; לך בו ה' אלפים ולאדוני אבו אסחק ברהון וליהודה ה' אלפים; </p>
<p>(11–18) הוא ב'עלאוה' באוניית אלערוס, אלוהים יכתבנה לשלום. כתבתי בחיפזון. עמך הסליחה. אני שולח לך, מכרכרי את מיטב דרישות השלום, </p>
<p> </p>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-18/2.json">
                    
                    
                    
                        <h3>verso</h3>
                    
                        <ol>
<li>
<p>ולמי ששואל עלינו, דרישות שלום ; ולאמך ולאחותך דרישות שלום. מסור נא להארון דרישות שלום, ולאם אלכיר דרישות שלום,</p>
</li>
<li>
<p>ולשמואל דרישות שלום ; הודע לי את שלומם ואיך ענייניהם, ושלום שמואל ושלום אחי אבו אלפצל. באלוהים,</p>
</li>
<li>
<p>אל תסתיר ממני דבר. נודע לי שהביזנטים קנו מכם המון חרוזים. אקווה שהיה</p>
</li>
<li>
<p>לך בהם רווח ; ושלומך ירבה. </p>
</li>
</ol>
<p> </p>
                    
                        <h3>verso, address</h3>
                    
                        <p>אחי ואדוני אבו יחיא נהוראי בן נסים נ"נ, ייתן לו אלוהים אריכות ימים ויתמיד את עזרתו לו ואת אושרו. מישראל בן נתן נ"נ. ישע רב, בן דודו. לקירואן, ברצון האל. </p>
                    
                </div>
            
        </section>
    </body>
</html>
