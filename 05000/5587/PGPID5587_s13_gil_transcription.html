
<html>
    <head>
        <title>Transcription of Letter: Bodl. MS heb. a 2/18</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. a 2/18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-18/1.json">
                    
                    
                    
                        <h3>Recto</h3>
                    
                        <ol>
<li>
<p>כתאבי יאכי וסידי אלעזיז עלי אטאל אללה בקאך ואדאם נעמאך</p>
</li>
<li>
<p>מן אלאסכנדריה לג כלון מן סיון ערפך אללה ברכתה ומא יליה מן אל</p>
</li>
<li>
<p>אשהר ען סלאמה ונעמה ושוק אליך קרב אללה אלאגתמאע בך עלי כיר</p>
</li>
<li>
<p>אנה ולי דלך ואעלמך וצלת כתבך תדכר סלאמתך ועאפיתך אדא[מהא]</p>
</li>
<li>
<p>אללה לך ודכרת אן אשתרי לך מתל מא אשתרי לנפסי מן אלבצאיע ואנא</p>
</li>
<li>
<p>יאכי וצלת כתבך ואנא קד פרגת אכתר אשגאלי ואלדי קדרת עליה</p>
</li>
<li>
<p>אני אשתרית מן דאר מולאי אלשיך אבי נצד אדאם אללה עלאה עדלין</p>
</li>
<li>
<p>ניל מנהא אלתלת אלי בן אלאשקר ואלתלת לסידי אבי סלימאן דאוד כן עמאר</p>
</li>
<li>
<p>בן עזרון אשתראה לסידי אבי סחק כרהון ואלתלת ביני ובינך והו צאלח ען</p>
</li>
<li>
<p>מא אשתרא אלגיר אללה יכתב עליה אלסלאמה יקום ⟦תמן⟧ הדא אלניל מוצ[ל]</p>
</li>
<li>
<p>ללמרכב כסבעין דינ ונצף לך פי דלך אלנצף לה דינ ורבע ואשתרית</p>
</li>
<li>
<p>באבאת לולו ונתר ביני ובין עבד אלרחמאן לך אלרבע ולי אלרבע ולעבד</p>
</li>
<li>
<p>אלרחמאן אלנצף והו מע סידי אבי סלימאן דאוד בן עמאר כן עזרון אל</p>
</li>
<li>
<p>תמן כמסין דינ ונצף ותמן לך אלנצף ולנא אלנצף יכצך מן דלך כה דינ ⟦ותמאניה⟧</p>
</li>
<li>
<p>וסדס ותמן ונצף קיראט ואשתרית עשרה קואריר מסך אלתמן</p>
</li>
<li>
<p>נג דינ ותלת ורבע עליך מן דלך סתה ועשרין דינ ותלתיי ותמן ואשתרית</p>
</li>
<li>
<p>מע אלניל עדיל קרפה לד פיה אלנצף והו פי מרכב בן אלאסכנדר פי גמלה</p>
</li>
<li>
<p>עדל פלפל ולנא אלנצף סער יב דינ ונצ אלקנטאר ואלי אלאן לם ינתגז</p>
</li>
<li>
<p>חסאבה ואמא אלאפריא יאכי באקיה במצר ואנא אטמע פי חין טלועי אכר</p>
</li>
<li>
<p>סיון לעל ארקע בעצהא בבעץ ואביעהא מן אלופד פי תמוז אן שא אללה</p>
</li>
<li>
<p>לאנהא כאן אנהרשת פי חין עטב אלמרכב אללה יסאהל מי אצלאחהא</p>
</li>
<li>
<p>אגיב אלצבאע יצלחוהא וקד חל ראיתתהא ואמא אלכסאוין אלדי</p>
</li>
<li>
<p>דכרת פמא ראית שי אלא כסא לטיף אתהרא שדו פיה אלרזמה אלדי לך</p>
</li>
<li>
<p>לאן גאו בהא עלי גמל פעמלוהא רזמתין חתי חמלהא אלגמאל</p>
</li>
<li>
<p>ואמא אלאנדלסי פקאל ליס לה ענדי שי פתאכד כט בנאיא ונטאלבה</p>
</li>
<li>
<p>לך לאנה מקים במצר ואלדי כאן לה פי רזמתך קבצה מוצע אן</p>
</li>
<li>
<p>חלו אלרזמה ולם יצל לי שי ואלא לו וצל לי שי לם אדפע אליה</p>
</li>
<li>
<p>שי חתי אכד שיך ור יוסף בעת לה אלגובה ואשתרית לה בתמבהא</p>
</li>
<li>
<p>פריון פי גמלה רחלי והו פי מרכב בן אלחואניתי ⟦פי מר⟧ מע סר[ור]</p>
</li>
<li>
<p>גלאם יהודה פי אלמרכב והו מע אבו אלפצל בן סעאדה בן צאלח ננ</p>
</li>
<li>
<p>ולר יוסף בקיה חסאבה בתמן דינ ראונד מע סידי אבו</p>
</li>
</ol>
                    
                        <h3>Recto - right margin</h3>
                    
                        <ol>
<li>
<p>סלימאן דאוד בן</p>
</li>
<li>
<p>עמאר בן עזרון והו</p>
</li>
<li>
<p>רבע אוקיה וכדלך</p>
</li>
<li>
<p>אשתרית לסידי אבי</p>
</li>
<li>
<p>יוסף בן כלפון מדאסין</p>
</li>
<li>
<p>גיאד כמא דכר ווגהת[הא]</p>
</li>
<li>
<p>מע סידי אבו אלבשר</p>
</li>
<li>
<p>סלימאן בן פרח אלקאבס[י]</p>
</li>
<li>
<p>וכדלך וגהת אליך באבה</p>
</li>
<li>
<p>לולו לכאצתך והי פי מ[רכב]</p>
</li>
<li>
<p>כן אלחואניתי ובאבתין</p>
</li>
<li>
<p>תאניה תמן אלגמיע</p>
</li>
<li>
<p>עשרה דנאניר אלא</p>
</li>
<li>
<p>תמן ושרח אלביע</p>
</li>
<li>
<p>ומא צח לם אקדר</p>
</li>
<li>
<p>אעמלה מן אלאשגאל</p>
</li>
<li>
<p>ואיצא אן מאונה אלכרז</p>
</li>
<li>
<p>דפעהא עלי מולאי</p>
</li>
<li>
<p>אלשיך אבי נצר ולם</p>
</li>
<li>
<p>יתפרג יעמל</p>
</li>
<li>
<p>אלחסאב ואנא</p>
</li>
<li>
<p>ענד טלועי אלי</p>
</li>
<li>
<p>מצר אחסב אל</p>
</li>
<li>
<p>חסאב ולעל</p>
</li>
<li>
<p>יתפק ביע</p>
</li>
<li>
<p>אלאפריא</p>
</li>
</ol>
                    
                </div>
            
        </section>
    </body>
</html>
