
<html>
    <head>
        <title>Transcription of Letter: Bodl. MS heb. a 2/18</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. a 2/18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-18/1.json">
                    
                    
                    
                        <h3>Recto</h3>
                    
                        <ol>
<li>כתאבי יאכי וסידי אלעזיז עלי אטאל אללה בקאך ואדאם נעמאך</li>
<li>מן אלאסכנדריה לג כלון מן סיון ערפך אללה ברכתה ומא יליה מן אל</li>
<li>אשהר ען סלאמה ונעמה ושוק אליך קרב אללה אלאגתמאע בך עלי כיר</li>
<li>אנה ולי דלך ואעלמך וצלת כתבך תדכר סלאמתך ועאפיתך אדא[מהא]</li>
<li>אללה לך ודכרת אן אשתרי לך מתל מא אשתרי לנפסי מן אלבצאיע ואנא</li>
<li>יאכי וצלת כתבך ואנא קד פרגת אכתר אשגאלי ואלדי קדרת עליה</li>
<li>אני אשתרית מן דאר מולאי אלשיך אבי נצד אדאם אללה עלאה עדלין</li>
<li>ניל מנהא אלתלת אלי בן אלאשקר ואלתלת לסידי אבי סלימאן דאוד כן עמאר</li>
<li>בן עזרון אשתראה לסידי אבי סחק כרהון ואלתלת ביני ובינך והו צאלח ען</li>
<li>מא אשתרא אלגיר אללה יכתב עליה אלסלאמה יקום ⟦תמן⟧ הדא אלניל מוצ[ל]</li>
<li>ללמרכב כסבעין דינ ונצף לך פי דלך אלנצף לה דינ ורבע ואשתרית</li>
<li>באבאת לולו ונתר ביני ובין עבד אלרחמאן לך אלרבע ולי אלרבע ולעבד</li>
<li>אלרחמאן אלנצף והו מע סידי אבי סלימאן דאוד בן עמאר כן עזרון אל</li>
<li>תמן כמסין דינ ונצף ותמן לך אלנצף ולנא אלנצף יכצך מן דלך כה דינ ⟦ותמאניה⟧</li>
<li>וסדס ותמן ונצף קיראט ואשתרית עשרה קואריר מסך אלתמן</li>
<li>נג דינ ותלת ורבע עליך מן דלך סתה ועשרין דינ ותלתיי ותמן ואשתרית</li>
<li>מע אלניל עדיל קרפה לד פיה אלנצף והו פי מרכב בן אלאסכנדר פי גמלה</li>
<li>עדל פלפל ולנא אלנצף סער יב דינ ונצ אלקנטאר ואלי אלאן לם ינתגז</li>
<li>חסאבה ואמא אלאפריא יאכי באקיה במצר ואנא אטמע פי חין טלועי אכר</li>
<li>סיון לעל ארקע בעצהא בבעץ ואביעהא מן אלופד פי תמוז אן שא אללה</li>
<li>לאנהא כאן אנהרשת פי חין עטב אלמרכב אללה יסאהל מי אצלאחהא</li>
<li>אגיב אלצבאע יצלחוהא וקד חל ראיתתהא ואמא אלכסאוין אלדי</li>
<li>דכרת פמא ראית שי אלא כסא לטיף אתהרא שדו פיה אלרזמה אלדי לך</li>
<li>לאן גאו בהא עלי גמל פעמלוהא רזמתין חתי חמלהא אלגמאל</li>
<li>ואמא אלאנדלסי פקאל ליס לה ענדי שי פתאכד כט בנאיא ונטאלבה</li>
<li>לך לאנה מקים במצר ואלדי כאן לה פי רזמתך קבצה מוצע אן</li>
<li>חלו אלרזמה ולם יצל לי שי ואלא לו וצל לי שי לם אדפע אליה</li>
<li>שי חתי אכד שיך ור יוסף בעת לה אלגובה ואשתרית לה בתמבהא</li>
<li>פריון פי גמלה רחלי והו פי מרכב בן אלחואניתי ⟦פי מר⟧ מע סר[ור]</li>
<li>גלאם יהודה פי אלמרכב והו מע אבו אלפצל בן סעאדה בן צאלח ננ</li>
<li>ולר יוסף בקיה חסאבה בתמן דינ ראונד מע סידי אבו</li>
</ol>
                    
                        <h3>Recto - right margin</h3>
                    
                        <ol>
<li>סלימאן דאוד בן</li>
<li>עמאר בן עזרון והו</li>
<li>רבע אוקיה וכדלך</li>
<li>אשתרית לסידי אבי</li>
<li>יוסף בן כלפון מדאסין</li>
<li>גיאד כמא דכר ווגהת[הא]</li>
<li>מע סידי אבו אלבשר</li>
<li>סלימאן בן פרח אלקאבס[י]</li>
<li>וכדלך וגהת אליך באבה</li>
<li>לולו לכאצתך והי פי מ[רכב]</li>
<li>כן אלחואניתי ובאבתין</li>
<li>תאניה תמן אלגמיע</li>
<li>עשרה דנאניר אלא</li>
<li>תמן ושרח אלביע</li>
<li>ומא צח לם אקדר</li>
<li>אעמלה מן אלאשגאל</li>
<li>ואיצא אן מאונה אלכרז</li>
<li>דפעהא עלי מולאי</li>
<li>אלשיך אבי נצר ולם</li>
<li>יתפרג יעמל</li>
<li>אלחסאב ואנא</li>
<li>ענד טלועי אלי</li>
<li>מצר אחסב אל</li>
<li>חסאב ולעל</li>
<li>יתפק ביע</li>
<li>אלאפריא</li>
</ol>
                    
                        <h3>Recto - top margin</h3>
                    
                        <ol>
<li>וכדלך אלקצט</li>
<li>פי מרכב בן צנדלאן</li>
<li>וקד אקלע אללה</li>
<li>יכתב סלאמתה</li>
<li>ואשתרית צפט חב</li>
<li>רמאן פיה עשרה אלאף</li>
<li>כיט סער ה דנאניר</li>
<li>ורבע אלאלף לך פיה</li>
<li>ה אלאף ולסידי אבי סחק</li>
<li>ברהון ויהודה ה אלאף</li>
<li>והו פי עלאוה פי מרכב</li>
<li>אלערוץ כתב אללה</li>
<li>סלאמתה וכתבת</li>
<li>ען סרעה פאעדר</li>
<li>קראת עלי כאצה</li>
<li>נפסך אלשריפה</li>
<li>אפצל אל</li>
<li>סלם</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-18/2.json">
                    
                    
                    
                        <h3>Verso</h3>
                    
                        <ol>
<li>ומן סאל ענא אלסלם וואלדתך ואכתך אלסלם ותבלג הארון אלסלם ואם אלכיר אלסלם</li>
<li>ושמואל אלסלם ותערפני באחואלהם ואמורהם ואחואל שמואל ואכי אבי אלפצל אללה</li>
<li>לא תכפי עני שי ואתצל בי אן אלרום אשתראו מנכם כרז עטים וארגו אן כאן</li>
<li>לך מעהם רזק ושלומך ירבה</li>
</ol>
                    
                        <h3>Verso - address</h3>
                    
                        <ol>
<li>אכי וסידי אבי יחיי נהראי בן נסים ננ&nbsp; &nbsp; &nbsp; &nbsp; מן ישראל בן נתן ננ &nbsp; &nbsp; ישע רב</li>
<li>אטאל אללה בקאה ואדאם תאיידה וסעאדתה&nbsp; &nbsp; &nbsp;בן עמה באלקירואן אן שא אללה</li>
</ol>
                    
                </div>
            
        </section>
    </body>
</html>
