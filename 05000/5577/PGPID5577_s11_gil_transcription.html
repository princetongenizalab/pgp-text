
<html>
    <head>
        <title>Transcription of Letter: BL OR 5563C.19</title>
    </head>
    <body style="max-width: 860px; margin: auto">
        <h1>Transcription of Letter: BL OR 5563C.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/5577/iiif/textblock/1465/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">[כת]אבי יאס[ידי ומו]לאי וריסי וגלילי אטאל אללה בקאך ואדאם איאם סלאמתך וסעאדתך לו' בקין מן</span></li>
<li><span lang="he">תשרי אעאדה אללה עליך סנין אן כתירא בעד וצול כתב מולאי אעזה אללה ווקפת מנה עלי</span></li>
<li><span lang="he">סלאמתך ועאפיתך אדאמהא אללה לך ודכרת יאמולאי אן ננפד אליך בקית אלרחל וקד תקדם</span></li>
<li><span lang="he">כתאבי אליך וערפתך אן אנפדת אליך פי כיטי עמר אבו עוף עדל אלי כאצת מולאי אלש[יך]</span></li>
<li><span lang="he">אדאם אללה עזה וערפני בוצולה סאלם ללה אלחמד וערפתך אן וזנת ענה דינ' כרא לאן</span></li>
<li><span lang="he">צאחב אלכיטי לם יתרכנא אלי אן אכד אלכרא כאמל ואסתכרת אללה תעאלא ואנפדת אלי</span></li>
<li><span lang="he">מולאי אלשיך פי כיטי מחמד חנדו צחבת זרעה צאחבך אידה אללה ד' אעדאל</span></li>
<li><span lang="he">מנהא עדלין כלטת כלוף בן זכרי אידה אללה עליהא אסמך ואסמה ועדל עליה</span></li>
<li><span lang="he">פרח אבן סלימאן אלקאבסי אנפדה אלי כלוף וכאתבתה פי באבה וסאלני ננפדה</span></li>
<li><span lang="he">&nbsp;אלי מולאי אלשיך אידה אללה ועדל אלי כאצתי ארגו וצול אלגמיע אליך וסאלת</span></li>
<li><span lang="he">&nbsp;יא מולאי אן תבקי אלעדל אלדי אלי כאצתי ענדך אלי אן נצל ולא תדפע מנה אלי [אחד]</span></li>
<li><span lang="he">&nbsp;שי אלי וצולי אן שא אללה ואחב מן מולאי אלשיך אדאם אללה עלוה אן י[&nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;מן קבלה קאסד אן יחצר תפתישה פי דאר מאנך לאן לי פיה חואיג אן [&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;נכשא לאלא תצ'יע וארגו אן יפעל מולאי אלשיך דלך אן שאללה ואנפדת אליך</span></li>
<li><span lang="he">&nbsp;איצ'א פי כיטי מלוך סלמה אללה עדל אלי כאצתך אידך אללה והו אלעדל</span></li>
<li><span lang="he">&nbsp;אלדי אכרגת מנה אלזיבק ודָאָכְלה ט'ו' תוב כז אחב מן מולאי אלש[יך]</span></li>
<li><span lang="he">&nbsp;אן יבקיהא לי ענדה אלי וצולי אן שאללה ודאכלה איצא מ'ג' מלחפה דיבאג</span></li>
<li><span lang="he">&nbsp;אלי יוסף בן אדוניה אלכהן אחב אן תדפעהא אליה ואלי זרעה כ' שקה סוס[י]</span></li>
<li><span lang="he">&nbsp;ומלאחף דיבאג ודאכל אלעדל רקעה באסם כל ואחד ומא לה וערפתך</span></li>
<li><span lang="he">&nbsp;יא מולאי אדאם אללה תאיד[ך] אן כנת אנפדת אליך אלרזמה אלואצלה מן קבל</span></li>
<li><span lang="he">&nbsp;מימון אבן אפראים אידה אללה צחבת עמר אבן אלארכסי אלמסלם ואן כאן</span></li>
<li><span lang="he">&nbsp;אכרא עשארי אבן אלבסמלי עלי אנה ידכל פיה פלמא אק[ל]עו פזעו אל</span></li>
<li><span lang="he">&nbsp;קום מנה ופאסכוה וצאלחוה עלי נצ' אלכרא וקד וזנת ען אלרזמה ז' קרארט</span></li>
<li><span lang="he">&nbsp;אלדי לזמהא פתדפע אליה מא וזן לך מן אלכרא וערפתך אן וזנת ען אלרומ[י]</span></li>
<li><span lang="he">&nbsp;ואגב דאר מאנך ובאב [רשיד] ולם יתבקא עליך אלא כרא אלכיטי לא גיר</span></li>
<li><span lang="he">&nbsp;והו יערפך מא ילזמהא מן אלכרא ודכלהא פי כיטי מחסן אסל מן&nbsp;</span></li>
<li><span lang="he">&nbsp;אללה אן יכתב עליה אלסלאמה ולם יאכדני באלאסכנדריה אלא אלקטעה</span></li>
<li><span lang="he">&nbsp;אלזיבק ואלרזם אלואלצה צחבת סלאמה אלגזאל אנא נעמל עלי טלועי</span></li>
<li><span lang="he">&nbsp;בהא אן שאללה ומא נחתאג נאכד עלי מולאי אלשיך אדאם אללה עזה</span></li>
<li><span lang="he">&nbsp;פי אמר אלעדל אלדי לכאצתי לאן לי פיה חואיג אן [ &nbsp; &nbsp; &nbsp; &nbsp; &nbsp; &nbsp; &nbsp; ]א פ[ &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ועלי כאצת מולאי אלשיך אלשריפה אפצ'ל אלסלאם ובניך כל ואחד</span></li>
<li><span lang="he">&nbsp;באסמה אפצל אלסלאם ואטיבה ואברכה ואזכאה ועקב שלום</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ושכתור</span></li>
<li><span lang="he">אללכי ליס</span></li>
<li><span lang="he">ענדנא מנה</span></li>
<li><span lang="he">כבר אלא אנה&nbsp;</span></li>
<li><span lang="he">כאן עמל עליה</span></li>
<li><span lang="he">אלמא ורגע</span></li>
<li><span lang="he">אלי ספאקץ</span></li>
<li><span lang="he">ופרג ואצלח</span></li>
<li><span lang="he">ותרכוה עלי</span></li>
<li><span lang="he">&nbsp;אלאקלאע</span></li>
<li><span lang="he">&nbsp;אסל מן אללא</span></li>
<li><span lang="he">&nbsp;אן יכתב</span></li>
<li><span lang="he">&nbsp;עליה אל</span></li>
<li><span lang="he">&nbsp;סלאמה</span></li>
<li><span lang="he">&nbsp;ויגמע עליך</span></li>
<li><span lang="he">&nbsp;במנה ופצלה</span></li>
<li><span lang="he">&nbsp;אמין</span></li>
<li><span lang="he">&nbsp;ואלסלאם</span></li>
</ol>
                    
                </div>
            
                <div data-canvas="https://geniza.princeton.edu/documents/5577/iiif/textblock/1465/canvas/2/">
                    
                    
                    
                        <h3>Verso</h3>
                    
                        <ol>
<li><span lang="he">שיכי ומולאי וריסי וגלילי אלשיך אלגליל אבי אלפרג&nbsp; &nbsp; &nbsp; &nbsp; &nbsp; &nbsp; &nbsp; &nbsp; מן אפרים בן אסמאעיל נ'נ'</span></li>
<li><span lang="he">יוסף בן יעקוב בן עוכל נ'נ' אטאל אללה בקאה ואדאל&lt;ם&gt;&nbsp; &nbsp; &nbsp; &nbsp; שאכר תפצלה במצר מגלסה&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תאידה ונעמאה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אן שא אללה</span></li>
</ol>
                    
                </div>
            
        </section>
    </body>
</html>
