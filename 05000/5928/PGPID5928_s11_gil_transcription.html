
<html>
    <head>
        <title>Transcription of Letter: T-S 20.175</title>
    </head>
    <body style="max-width: 860px; margin: auto">
        <h1>Transcription of Letter: T-S 20.175</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00020-00175/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">מענדו' החסיד החרד</span></li>
<li><span lang="he">על דבר האל ירים</span></li>
<li><span lang="he">מעלתו אלהי ישראל&nbsp;</span></li>
<li><span lang="he">וינהי אנה סטרה פי&nbsp;</span></li>
<li><span lang="he">גאיה אלעג'לה פסיידנא</span></li>
<li><span lang="he">ידין עבדו לכף זכות&nbsp;</span></li>
<li><span lang="he">ואלדי וגב אעלאם סיידנא&nbsp;</span></li>
<li><span lang="he">בה באן אלשרוע וקע</span></li>
<li><span lang="he">פי עמל אלמכוורתין</span></li>
<li><span lang="he">&nbsp;ואלכריתין ואלמכדתין</span></li>
<li><span lang="he">&nbsp;אוקף רבנו אלעזר הדיין</span></li>
<li><span lang="he">&nbsp;הרב אמרהם עלי אבן</span></li>
<li><span lang="he">&nbsp;סיידנא ואלחצר אלי אלאן</span></li>
<li><span lang="he">&nbsp;מא וקע שרוע פיהם</span></li>
<li><span lang="he">&nbsp;ולא פי עמל אלכרקה</span></li>
<li><span lang="he">&nbsp;וכאן אלממלוך תקדם</span></li>
<li><span lang="he">&nbsp;וכתב למולאנא מטאלעא</span></li>
<li><span lang="he">&nbsp;שאפיה פי הדה אלאגראץ</span></li>
<li><span lang="he">&nbsp;ולם יצל ללממ גראב</span></li>
<li><span lang="he">&nbsp;ואלממ מא ימכנה יעמל</span></li>
<li><span lang="he">&nbsp;שי בראיה לילא יכטיה</span></li>
<li><span lang="he">&nbsp;גירה ואלא אלמה מא</span></li>
<li><span lang="he">&nbsp;מנה עאקה וראי אלממ</span></li>
<li><span lang="he">&nbsp;אן יסייר סיידנא ורקה</span></li>
<li><span lang="he">&nbsp;לטיפה לרשיד בן הרב( ?)</span></li>
<li><span lang="he">&nbsp;ויריחה סיידנא פיהא</span></li>
<li><span lang="he">&nbsp;וילזמה בעמל אלכרקה</span></li>
<li><span lang="he">&nbsp;פאן אלממ שרע מעה</span></li>
<li><span lang="he">&nbsp;פי דלך וקלת לה מא</span></li>
<li><span lang="he">&nbsp;אעתמאד סיידנא רבנו&nbsp;</span></li>
<li><span lang="he">&nbsp;שלמה יר הו פי עמל</span></li>
<li><span lang="he">&nbsp;אלכרקה אלא עליך פאדן</span></li>
<li><span lang="he">&nbsp;ואללה מערף סיידנא</span></li>
<li><span lang="he">&nbsp;באלשכר ואלתנא וקצדה</span></li>
<li><span lang="he">&nbsp;פי דלך אקתצא אלשגל</span></li>
</ol>
<p>&nbsp;</p>
                    
                        <h3>Recto, right margin</h3>
                    
                        <ol>
<li>פי אסרע&nbsp;</li>
<li>[&nbsp; &nbsp; &nbsp; &nbsp; &nbsp; ] בברכה&nbsp;</li>
<li>סיידנא ואמר</li>
<li>אלמכרתין אן כאן</li>
<li>ולא בד מן עמלהא&nbsp;</li>
<li>מע אלחצר&nbsp;</li>
<li>פיתפצל סיירנא&nbsp;</li>
<li>בסרעה' אלגראב&nbsp;</li>
<li>ובאלתאכיר עלי&nbsp;</li>
<li>&nbsp;אלדיין רבנו אלעזר</li>
<li>&nbsp;הרב פי דלך פאן</li>
<li>&nbsp;אלממ מא</li>
<li>&nbsp;ינפרד פי עמל</li>
<li>&nbsp;שי בראיה</li>
<li>&nbsp;אנהי אלממלוך</li>
<li>&nbsp;דלך ואלראי</li>
<li>&nbsp;אעלא ושלום</li>
<li>&nbsp;הדרת אדוננו</li>
<li>&nbsp;ושלום הדרת</li>
<li>&nbsp;סיידנא רבנו</li>
<li>&nbsp;שמואל רכל</li>
<li>&nbsp;הבנים הישרים</li>
<li>&nbsp;הנבחרים והם</li>
<li>&nbsp;על דרכי</li>
<li>&nbsp;אבותם הקדושים</li>
<li>&nbsp;הולכים יגדל</li>
<li>&nbsp;ואל ידל סלה</li>
<li>&nbsp;ועבדך אחי</li>
<li>&nbsp;מתאווה לחזות פני</li>
<li>&nbsp;אדוני ולהשתחוות</li>
<li>&nbsp;לפני הדרתו</li>
<li>&nbsp;תמיד וללמוד</li>
<li>&nbsp;מחכמתו השם</li>
<li>&nbsp;ישיב שביתנו</li>
<li>&nbsp;[&nbsp; &nbsp; &nbsp; &nbsp; &nbsp; ]ע בריתו</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00175/canvas/2">
                    
                    
                    
                        <h3>Verso</h3>
                    
                        <ol>
<li>&nbsp;&nbsp;&nbsp;&nbsp;&nbsp;&nbsp;&nbsp;פצל&nbsp;</li>
<li>בעד תסטיר מא סטר פי באטן הדה</li>
<li>אלכרמה פאת' אלממ אלרסול ותאכר תסיירהא</li>
<li>עאד אלממלוך ווקף ואגתהד ותבתל בכדמה</li>
<li>אלדיין רבנו אלעזר יל אלי חית וקע אגתמאעה</li>
<li>באלדי יעמל אלחצר ואתפק מעה עלי עמלהם</li>
<li>וסייר אלדיין אכד מן אלממ ללחצרי דינאר</li>
<li>עין כביר עלי //דאר// מוסי אללוי אלעטאר ידיע בן</li>
<li>אלנמילה גא אלצרף ענה מאיה' דרהם</li>
<li>&nbsp;ואחדה ורק ודרהם ונצף ורק וכדלך אוצל</li>
<li>&nbsp;אלממ ללשיך מנגא ידיע בן אלבלחה בדאר</li>
<li>&nbsp;אלדיין מן תמן אלמכוורתין ואלכריתין דינאר</li>
<li>&nbsp;אכר גא כמיה' צרפה ורק ארבעה ותמאנין</li>
<li>&nbsp;דרהם ובקי אלחאל מעווק פי חאל אלמכדתין//ותבקא מן תמנהם ארבעין דרהם ורק//</li>
<li>&nbsp;ואלכרקה עלי וצול אשארה' סיידנא ואלממ</li>
<li>&nbsp;מסתגרב לעאקה' גואב אלמטאלעה אלתי</li>
<li>&nbsp;סיירהא אלממ מנד וצל אלי אלתגר פי</li>
<li>&nbsp;הדה אלאגראץ וסואהא עלי יד שכץ יהודי</li>
<li>&nbsp;שאמי יקאל סריר והו ידכרוא //ענה// אן אכתר</li>
<li>&nbsp;מא יג'ד מקים עלי דכאן אלשמס בן&nbsp;</li>
<li>&nbsp;אלדלאלה פאן כאן מא אוצל מטאלעה //והו ידכרוא אנה יקרב ללגזאר אלדי פי מצר//</li>
<li>&nbsp;אלממ לסיידנא פלעל סיידנא יאמר</li>
<li>&nbsp;למן יתקצא ענה ויאכד מנה מטאלעה</li>
<li>&nbsp;אלממ ויחצ'רהא אלי בין ידי מולאנא</li>
<li>&nbsp;ויתצדק מולאנא עלי ממלוכה בסרעה'</li>
<li>&nbsp;אלגואב לאן תקע אלמבאדרה לאמתתאל</li>
<li>&nbsp;אלמרסום אלכרים מן ראי נגידנו לאן</li>
<li>&nbsp;יכון סער אלכרקה אקל מן דלך אלסער</li>
<li>&nbsp;כאן אנסב מן חית אלצאיקה כמא</li>
<li>&nbsp;אשאר אלממ בדלך פי אלמטאלעה'</li>
<li>&nbsp;אלמתקדמה ואן כאן ימכן אן יכון תם</li>
<li>&nbsp;סעה לגמלה' אלמטלוב יכתב בדלך</li>
<li>&nbsp;ואלממ מנתטר אלג'ואב אלכרים אנהי</li>
<li>&nbsp;אלממ דלך ואלראי אעלא ושלום הדרת</li>
<li>&nbsp;אדונינו יגדל לעד אנס &nbsp; &nbsp; &nbsp; &nbsp; &nbsp; פצל</li>
<li>&nbsp;יחיט עלם סיידנא אלכרים אן גמל[ה]</li>
<li>&nbsp;אלגמאעה ברוכים יהיו פי גאיה' אלשוק</li>
<li>&nbsp;ואלתעטש לנט'ר מולאנא ולתקביל</li>
<li>&nbsp;אלארץ' בין ידיה ולסמאע אנפאסה</li>
<li>&nbsp;אלשריפה אלמחייה ללבראה(?) באיצא</li>
<li>&nbsp;ממאליכה אלתלמידים ואלכהנים הנגשים</li>
<li>&nbsp;להדרתך לשרותיך אלדי מן גמלה'</li>
<li>&nbsp;אלתלמידים בל ואכדהם אלסגנא( ?) רבי</li>
<li>&nbsp;יוסף התלמיד הנבון המלא שכל</li>
<li>&nbsp;כרמון ידיע בן אלצקלי פאנה פי גאיה'</li>
<li>&nbsp;אלשוק לתקביל אל[ארץ בין] ידי מולאנא</li>
</ol>
                    
                        <h3>Verso, right margin</h3>
                    
                        <ol>
<li>וסיידי</li>
<li>אלי כרמה&nbsp;</li>
<li>סיידנא</li>
<li>ואלחצר</li>
<li>עלי נגאז</li>
<li>ואלכרקה</li>
<li>וקע</li>
<li>אלתחייל</li>
<li>פי אמרהא</li>
<li>&nbsp;בעזרת</li>
<li>&nbsp;שמים</li>
<li>&nbsp;ושלום</li>
<li>&nbsp;אדונינו</li>
<li>&nbsp;יגדל&nbsp;</li>
<li>&nbsp;לעד</li>
<li>&nbsp;אנס</li>
<li>צנס</li>
<li>&nbsp;&hellip;.</li>
<li>&nbsp;&hellip;.</li>
<li>&nbsp;ואלמכוורתין</li>
<li>&nbsp;ואלכריתין</li>
<li>&nbsp;מאיה דרהם</li>
<li>&nbsp;ארבעה</li>
<li>&nbsp;ועשרין</li>
<li>&nbsp;דרהם ורק</li>
<li>&nbsp;ושלום</li>
<li>&nbsp;רבינו</li>
<li>&nbsp;ידין</li>
<li>&nbsp;עבדיו</li>
<li>&nbsp;לכף</li>
<li>&nbsp;זכות</li>
<li>&nbsp;פי אלכט</li>
<li>&nbsp;ואלעבארה</li>
<li>&nbsp;פאן חאל</li>
<li>&nbsp;אלממ</li>
<li>&nbsp;כמא</li>
<li>&nbsp;יעלם</li>
<li>&nbsp;אלחק</li>
</ol>
<p>&nbsp;</p>
                    
                </div>
            
        </section>
    </body>
</html>
