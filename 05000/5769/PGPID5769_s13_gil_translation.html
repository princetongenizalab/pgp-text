
<html>
    <head>
        <title>Hebrew Translation of Letter: Moss. IV,79</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. IV,79</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-IV-00079/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך ואת אושרך ואת הגנתו עליך ויסלק ממך</li>
<li>כל רע ברחמיו, ערב ראש השנה, יודיעך אלוהים כמוהו שנים רבות ויראה לנו את שמחתך .... </li>
<li>שלחתי לך לפני כן מכתב עם בן שמעון, ושלחתי עמו שני כיסים, האחד לאדוני אבו אלכיר, שותפו של אבו</li>
<li>אסחק ברהון ואחד לאבו אברהם עיאש, ייתן לו אלוהים שלום, והוא באונייה הנוצרית שהגיעה מסיציליה. שלחתי</li>
<li>ב'כיטי' של בן אבו חמדון, הגדול, פנינים קטנות בשותפות עם אדוני אבו אלבשר סלימאן בן פרח: סדר אתו שיקבל אותן</li>
<li>לעת עתה, כי אחת מהן שבורה .... מה שנתקן בה. יש לי ב'עשארי' של בן אבו חמדון כריכה </li>
<li>שהיתה ב(אוניית) בן דיסור, ובה סחורה בשביל אבו אסחק ברהון ובשביל עטא, אלוהים יכתבנה לשלום. ובה</li>
<li>כיס דרהמים של אבו סלימאן דאוד בן עזרון וכיס ענבר ובו י"ג אוקיות פחות שמינית, לשותפות של אבו אסחק ברהון</li>
<li>ועטא; אבקש למכור אותו מיד. נותרה אצלי כריכה ובה פנינים ועורות עם פרווה (?) ואני אשלח אותה.</li>
<li>אם נמצאים שם אבו אסחק ברהון ואבו אברהם עיאש מסור להם דרישות שלום וחברכם בשמי לכבוד החג, יהיה לברכה.</li>
<li>הגיעה אוניית בן אלאסכנדר והגיע מכתב בשביל אבו אסחק ברהון מאת יצחק בן יעקב והוא כרוך עם מכתבי זה. </li>
</ol>
                    
                        <h3>recto, right margin</h3>
                    
                        <p>כתבתי בחיפזון. אל תפסיק לכתוב לי על מצבך ועל שלומך, ואם אתה זקוק לקניות, אשמח לעשותן בשבילך ; והודע לי אחי את כל המחירים. ישועה בן כלוף שלח לי שני משלוחי עפצים; אם סבור אתה שיש דרך למוכרם, הואילה לעשות לי חסד זה.</p>
                    
                        <h3>recto, top margin</h3>
                    
                        <p>אני שולח לך מכובדי דרישות שלום ולאדוני ורבי אבי .... מיטב דרישות השלום. שלחתי לו לפני כן מכתב באונייה הנוצרית, לו ולאדוני ורבי אבו אסחק אברהם, ומסרתי את המכתבים לסלמאן בן דוידא, ואינני יודע אם נתן אותם לבן שמעון או לאחד הספנים; שאל עליהם, בחסדך. </p>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00079/canvas/2">
                    
                    
                    
                        <h3>verso</h3>
                    
                        <ol>
<li>מכתבי נתאחר, אדוני, עד ח' בתשרי. נודע לנו שנפגעו ג' אוניות, והן: נעמאן, בן אלקדאר, בן אלסמסאר;</li>
<li>אלוהים יתעלה, ימהר להיטיב לנו ולך ולכל מי שיש לו בהן משהו ; וביותר רבה דאגתי לגיסי ברהון, אלוהים ימהר</li>
<li>להמציא לו חילופים; אם הוא נמצא שם, מסור לו דרישות שלום; הגיעו בשבילו מכתבים מדודו, אחי אמו, והגיעו אל דודו אחי אמו נ' נפשות מספאקץ ב(אוניית) יסר אל </li>
<li>עתאל, וכבר פרקו לו כ' כדים בקירוב, מהם ד' ריקים, והאונייה השליכה ק' נאדות בקירוב; כבר קיבלתי מקצת ואקבל את השאר. ישלח לי</li>
<li>מכתב, אם צריך למכור בשבילו כמה שהוא חייב בעד הפריקה ודמי ההובלה או לקחת המחאה עליו מן הדינרים שלו. שלחתי, אחי, ה' נאדות סבון</li>
<li>ב'עשארי' של בן אלכיאט; הם של ברהון, בן אַסמעיל דודי, הואילה להקדים את מכירתם ויקבל את התמורה בעדם, אדוני אבו אלכיר שותף ברהון; </li>
<li>וההמחאות .... לברהון, בן אסמעיל דודי ; נודע לנו שהוא ב(אוניית) בן אלקלס, אלוהים יכתבנה לשלום. אלגרבה תגור</li>
<li>אצל בן בהא. אני מודאג, איך היה בואו של אדוני ורבי, יתן לו אלוהים שלום; אבקש ממך שלא תפסיק לכתוב לי, עם פירוט המחירים.</li>
<li>והנה נושאי המכתבים עומדים לצאת. אם אתה זקוק למשהו, תמהר להודיעני ואשלח לך. כתבתי בחיפזון, (דרישת שלום) לך מכובדי. מוסא בן אבי אלחי חייב בעד</li>
<li>ט' כדים. מהם ו' עם בן וקאץ אלמחאל, ג' עם בן אלשובקי. אבקש ממך שתקדים לו את מכירתם אצל בן בהא. ושלום. ולאדוני ורבי</li>
<li>.... ולעיאש, אם הוא נמצא שם, דרישות שלום. </li>
</ol>
                    
                        <h3>verso, address</h3>
                    
                        <p>לאחי ואדוני היקר לי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו ואת הגנתו; מברהון בן מוסא בן ברהון נ"נ; לפסטאט, ברצון האל. </p>
                    
                </div>
            
        </section>
    </body>
</html>
