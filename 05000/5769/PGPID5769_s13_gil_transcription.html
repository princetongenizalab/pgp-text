
<html>
    <head>
        <title>Transcription of Letter: Moss. IV,79</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,79</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IV-00079/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאכי וסידי אלעזיז עלי אטאל אללה בקאך ואדאם סלאמתך וסעאדתך וציאנתך רצרף אל</span></li>
<li><span lang="he">אסוא ענך ברחמתה ער'ב' ראש השנה דרכך אללה אמתאלה סנין כתירה ואשהדנא פרחך ב[&nbsp; &nbsp; &nbsp; ]</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תקדם כתאבי אליך מע בן שמעון ואנפדת מעה צרתין ואחדה לסידי אבי אלכיר צאחב אבי</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אסחק ברהון וואחדה לאבי אברהם עיאש סלמה אללה והו פי אלחרבי אלדי וצל מן סקליה ואנפדת פי</span></li>
<li><span lang="he">כיטי בן אבו חמדון אלכביר מרגון כלטה סידי אבי אלבשר סלימאן בן פרח פתגעלה יקבצ'הר</span></li>
<li><span lang="he">אלי אלוקת לאן מנהא ואחד מכסור ו.... ממא נצלח פיה ולי פי עשארי בן אבו חמדון רזמה</span></li>
<li><span lang="he">אלדי כאנת פי בן דיסור ופיהא לאבי סחק ברהון ועטא רחל אללה יכתב סלאמתהא ופיהא</span></li>
<li><span lang="he">צרה דרה'א' לאבי סלימאן דאוד בן עזרון וצרה ענבר פיהא י'ג' וקיה גיר ת'מן כלטה אבי סחק ברהון</span></li>
<li><span lang="he">ועטא נחב ביעהא פי אלוקת ובקית ענדי רזמה פיהא מרגאן וגלד פראיי ואנא אחמלהא</span></li>
<li><span lang="he">&nbsp;ואן כאן אבי סחק ברהון ואבי אברהם עיאש חצ'ור תכצהם אלסלם ותהניהם עני באלעיד אלמבארך</span></li>
<li><span lang="he">&nbsp;וקד וצל מרכב בן אלאסכנדר ווצל כתאב לאבי סחק ברהון מן ענד יצחק בן יעקב והו דרג כתאבי הדא</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">וכתבת ען סרעה</span></li>
<li><span lang="he">וכתאבך לא תכליני מנה</span></li>
<li><span lang="he">בחאלך וסלאמתך וחאגה</span></li>
<li><span lang="he">תערץ לך אכון פי דלך</span></li>
<li><span lang="he">סארך ותערפני יאכי</span></li>
<li><span lang="he">גמיע אלאסעאר</span></li>
<li><span lang="he">ווגה אלי ישועה</span></li>
<li><span lang="he">בן כלוף קטעתין</span></li>
<li><span lang="he">סיאלה אן ראית</span></li>
<li><span lang="he">&nbsp;לביעהא רגה</span></li>
<li><span lang="he">&nbsp;תתפצ'ל בדלך</span></li>
<li><span lang="he">&nbsp;עלי</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">כצעת נפסך</span></li>
<li><span lang="he">אלשריפה אלסלם</span></li>
<li><span lang="he">ועלי מולאי אל</span></li>
<li><span lang="he">שיך ואלדי ה[&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">אפצל אלסלאם וקד</span></li>
<li><span lang="he">תקדם כתאבי אליה</span></li>
<li><span lang="he">פי אלחרבי ואלי</span></li>
<li><span lang="he">סידי אלשיך אבי סחק</span></li>
<li><span lang="he">אברהם וקד דפעת</span></li>
<li><span lang="he">&nbsp;אלכתב אלי סלמאן</span></li>
<li><span lang="he">&nbsp;בן דוידא מא נערף</span></li>
<li><span lang="he">&nbsp;עטאהם לבן שמעון</span></li>
<li><span lang="he">&nbsp;או לאחד נואטיא</span></li>
<li><span lang="he">&nbsp;תסאל ענהם</span></li>
<li><span lang="he">&nbsp;מתפצל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00079/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">ותאכר כתאבי יאסידי לח' כלון מן תשרי וקד בלגנא אן אציבת ג' מראכב והם נעמאן ובן אלקדאר ובן אלסמסאר</span></li>
<li><span lang="he">אללה תעאלי יעגל עלינא ועליך ועלי כל מן לה פיהא שי בכיר ואעט'ם שגל קלבי בברהון צהרי אללה יעגל</span></li>
<li><span lang="he">עליה באלכלף פאן כאן חאצ'ר תכוצה אלסלאם וקד וצלת לה כתב מן כאלה ווצל לכאלה נ' שכץ מן ספאקץ פי יסר אל</span></li>
<li><span lang="he">עתאל וקד כרג לה נחו כ' צרף מנהא ד' פרג ואלמרכב רמא נחו ק' זק וקד קבצ'תהא גז ואנא נקבץ' אלבקיה פי[גי]</span></li>
<li><span lang="he">כתאבה אן כאן יבאע לה כמה ילזמה מן אלרמי ואלסלפה או תוכד עליה ספתגא מן דנאגירה וקד יאכי וגהת ה' גרב צאבון</span></li>
<li><span lang="he">פי עשארי בן אלכיאט הי לברהון בן עמי אסמעיל תתפצ'ל תקדם ביעהא ויקבץ' תמנהא סידי אבו אל[כיר] צאחב ברהון</span></li>
<li><span lang="he">ואלספאתג אלדי [ &nbsp; &nbsp; &nbsp; &nbsp; &nbsp; &nbsp; ] ברהון בן עמי אסמעיל וקד בלגנא אנה פי [&nbsp; &nbsp; &nbsp; &nbsp; &nbsp; &nbsp; ] בן אלקלס אללה יכתב סלאמתה ואלגרבה תנזל</span></li>
<li><span lang="he">ענד בן בהא וקלבי משגול כיף כאן וצול מולאי אלשיך סלמה אללה ואחב לא תקטע כתבך עני משרחה באלאסעאר</span></li>
<li><span lang="he">והון פיוג עלי אלכרוג פאן וגבת שי תסרע בהא ננפדה לך וכתבת ען סרעה עלי כאצה נפסך ועלי מוסי בן אבי אלחי</span></li>
<li><span lang="he">&nbsp;ט' גרב מנהא ו' מע בן וקאץ אלמחאל ג' מע בן אלשובקי נחב תקדם לה ביעהא ענד בן בהא ואלסלם ועלי מולאי אלשיך</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסלם ועלי עיאש אן כאן חאצ'ר אלסלם</span></li>
</ol>
                    
                        <h3>Verso</h3>
                    
                        <ol>
<li><span lang="he">לאכי וסידי אלעזיז עלי אבי יחיי נהראי בן נסים נ'ע'&nbsp; &nbsp; &nbsp; &nbsp; &nbsp; &nbsp; מן ברהון בן מוסי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; בן ברהון נ'נ'</span></li>
<li><span lang="he">אטאל אללה בקאה ואדאם סלאמתה וסעאדתה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; במצר אן שא&nbsp; &nbsp; &nbsp; &nbsp; &nbsp; &nbsp; &nbsp; אללה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;רציאנתה</span></li>
</ol>
                    
                </div>
            
        </section>
    </body>
</html>
