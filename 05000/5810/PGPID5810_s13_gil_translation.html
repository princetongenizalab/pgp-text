
<html>
    <head>
        <title>Hebrew Translation of Letter: T-S 10J14.20</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J14.20</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00020/canvas/1">
                    
                    
                    
                        <h3>recto</h3>
                    
                        <ol>
<li>ייתן לך אלוהים, אחי והיקר לי, אריכות ימים ויתמיד את שלומך ואת אושרך ואת ההצלחה אל </li>
<li>ימנע ממך. אני כותבת לך, אחי והיקר לי, בחצי אלול; שלומי טוב ואני בריאה, אבל מתגעגעת </li>
<li>אליך; יקרב אלוהים את פגישתי עמך במיטב הנסיבות. אחי והיקר לי, אתה יודע </li>
<li> </li>
<li>(4–5) שאין לי איש, חוץ מאלוהים וממך. אלהים אל יכזיב אותי, ואראה פניך. אחי, במשך כל השנה הייתי מצפה למכתב שיגיע אלי ממך, כדי לדעת את הנעשה אצלך; ובאו נושאי המכתבים, אבל לא ראיתי</li>
<li>מכתב ממך; ואף יצאתי וביררתי ואמרו לי שאתה חולה, ואז יצאתי מדעתי ונשבעתי</li>
<li>שלא לאכול במשך היום ולא להחליף בגדים ולא להיכנס לבית מרחץ, לא אני ולא בתי,</li>
<li>עד בוא מכתבך, שנדע את הנעשה אצלך. עד שבאו האוניות, ואז הלכתי בעוד אני מחזיקה</li>
<li>את ידי על לבי, לקראת הידיעות על הנעשה אצלך שעתידה הייתי לשמוע; עד שירדו האנשים והודיעוני ששלומך </li>
<li>טוב, ונתתי שבח לאלוהים והודיתי לו על בריאותך ועל שלומך ועל שהיתה האחרית לטובה, </li>
<li>ועל שאלוהים היטיב עמך, ולא גרם לנו צער בגללך, אתה יודע, אחי, שאין לי איש חוץ</li>
<li>מאלוהים וממך; הייתי מצפה למכתבים מכם, אבל לא קיבלתי מכם מכתבים, ואני נשבעת באבי,</li>
<li>אחי, לא ראיתי ממך דרישות שלום במכתבך אל תמאם, והיתה לי מזה עוגמת נפש. אילו אמרתי לך,</li>
<li>אחי, מה שעבר עלי בשנה זו; וכל דבר, אחי, שאומר לך, אין זה דומה</li>
<li>לראייה: היה לנו חורף קשה; הגיעו אצלנו החיטים לד'</li>
<li>מדים ברבע דינר, ורטל פחם בדרהם, וכמה אפשר אחי שיהיה לנו כוח ונתגבר?</li>
<li>אני נשבעת באותיות האלה, שהייתי שוהה יום ועוד ט"ו ימים כלי לחם לאכול ומבלי לטחון גרגיר חיטה,</li>
<li>ובראותי את האופה עובר הייתי אומרת: יופל על הארץ מי שייגע בלחם, או יאכלנו. לולא </li>
<li>חמאם, ייתן לו אלוהים חיים, אשר שלח לי את אותן פשתים מעטות אשתקד, שהייתי טווה </li>
<li>כל השבוע, ממה שמחירו רבע דינר היה לי שווי של דרהם כדי להתקיים</li>
<li>בצמצום. והסתבכתי אחי בתסבוכת שחשבתי שלא איחלץ ממנה. אני וילדה</li>
<li>קטנה יתומה, והיא שחתני שהה בחורף בסלרנו ולא חזר אלא כשבאו </li>
<li>האוניות המצריות; ואמר לי: אקח את הילדה. אמרתי לו: 'מה עלה בדעתך, אחרי ששהיתי </li>
<li>כל השנה הזאת ואין לי כלום'. ויעצו לי הבריות להיכנס להלוואות ולחובות,</li>
<li>וניתן אותה לו, כי ה'רום' מעלים את העולם באש. ועכשיו, אחי, איחשב בעיניך</li>
<li>שבויה שבאה אליך, פּדֵה אותי, כי הלוא יש בידך</li>
<li>לעזור לי לגבי החוב הזה שקיבלתי על עצמי... אל הבריות, אני, </li>
<li>יש לי עדיפות בזאת, אחותך ובשרך ודמך; אילו היו האנשים החופשים</li>
<li>נמכרים בעד כסף, הלוא הייתי אני הראשונה להימכר; </li>
</ol>
                    
                        <h3>recto, right margin</h3>
                    
                        <p>כי איני יכולה לתאר לך את התסבוכת שאני בה ; ועכשיו, אחי, אבקש ממך כי תעזור לי בסכום כסף ותשלח לי, בשביל התסבוכת שאני בה, הסתבכתי בחוב בעיר שהיא במצוקה, </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00014-00020/canvas/2">
                    
                    
                    
                        <h3>verso</h3>
                    
                        <ol>
<li>תסבוכת בחוב וברעב, זרה, בודדת; אין לי איש חוץ מאלוהים וממך,</li>
<li>אל תעזוב אותי על כן אחי, אני נשבעת באותיות אלה, שעבר עלי פסח, ולא היתה לי</li>
<li>יכולת אפילו בפרוטה, רק סלק וסלק מבושל(?), ולא היה לי אפילו דרהם, אלא קטפתי</li>
<li>סרפד מן החורבה והרתחתי אותו, ובליל פורים כאשר הבריות אכלו</li>
<li>ושתו, ואני מרתיחה .... ובערב (?); ושהינו בכל הערבים בבית,</li>
<li>אני ובתי. אילו אמרתי לך מה שאמרתי, אין דומה הדיבור</li>
<li>לראייה. אתה, אחי, עוזר לזרים ולאנשים מן החוץ, לא כל שכן, </li>
<li>אני אחותך. ועכשיו, אחי, עזור לי בסכום כסף (לצאת) מן החוב הזה</li>
<li>שהסתבכתי בו, ואל תעזוב אותי ואל תפקיר אותי; ודי לך, אחי, אף בפחות מזה,</li>
<li>ייתן לך אלוהים חיים וישמרך ואל ימנע ממני לראות פניך ויפגיש אותי עמך.</li>
<li>איני נותנת לך הוראות, אחי, על הַמאם, הוא בנך, אין לו איש חוץ מאלוהים וממך</li>
<li>ייתן לך אלוהים חיים, אל תתעלם אפוא ממני, ייתן לך אלוהים חיים, אבל איני נותנת לך שום הוראות אחי, בשם אלוהים. </li>
<li>קבל נא את מיטב דרישות השלום ; וחתני דורש בשלומך ובתי דורשת בשלומך. ושלום לך. ואני עלוש השמש שולח לך את מיטב דרישות השלום ולכל אנשינו דרישות שלום. </li>
</ol>
                    
                        <h3>verso, address</h3>
                    
                        <p>יגיע אל אחי והיקר לי, ישועה בן אסמעיל נ"ג מכמורי, מאחותו. מסור ויהיה לך גמול מאלוהים. </p>
<p> </p>
                    
                </div>
            
        </section>
    </body>
</html>
