recto

ייתן לך אלוהים, אחי והיקר לי, אריכות ימים ויתמיד את שלומך ואת אושרך ואת ההצלחה אל 
ימנע ממך. אני כותבת לך, אחי והיקר לי, בחצי אלול; שלומי טוב ואני בריאה, אבל מתגעגעת 
אליך; יקרב אלוהים את פגישתי עמך במיטב הנסיבות. אחי והיקר לי, אתה יודע 
 
(4–5) שאין לי איש, חוץ מאלוהים וממך. אלהים אל יכזיב אותי, ואראה פניך. אחי, במשך כל השנה הייתי מצפה למכתב שיגיע אלי ממך, כדי לדעת את הנעשה אצלך; ובאו נושאי המכתבים, אבל לא ראיתי
מכתב ממך; ואף יצאתי וביררתי ואמרו לי שאתה חולה, ואז יצאתי מדעתי ונשבעתי
שלא לאכול במשך היום ולא להחליף בגדים ולא להיכנס לבית מרחץ, לא אני ולא בתי,
עד בוא מכתבך, שנדע את הנעשה אצלך. עד שבאו האוניות, ואז הלכתי בעוד אני מחזיקה
את ידי על לבי, לקראת הידיעות על הנעשה אצלך שעתידה הייתי לשמוע; עד שירדו האנשים והודיעוני ששלומך 
טוב, ונתתי שבח לאלוהים והודיתי לו על בריאותך ועל שלומך ועל שהיתה האחרית לטובה, 
ועל שאלוהים היטיב עמך, ולא גרם לנו צער בגללך, אתה יודע, אחי, שאין לי איש חוץ
מאלוהים וממך; הייתי מצפה למכתבים מכם, אבל לא קיבלתי מכם מכתבים, ואני נשבעת באבי,
אחי, לא ראיתי ממך דרישות שלום במכתבך אל תמאם, והיתה לי מזה עוגמת נפש. אילו אמרתי לך,
אחי, מה שעבר עלי בשנה זו; וכל דבר, אחי, שאומר לך, אין זה דומה
לראייה: היה לנו חורף קשה; הגיעו אצלנו החיטים לד'
מדים ברבע דינר, ורטל פחם בדרהם, וכמה אפשר אחי שיהיה לנו כוח ונתגבר?
אני נשבעת באותיות האלה, שהייתי שוהה יום ועוד ט"ו ימים כלי לחם לאכול ומבלי לטחון גרגיר חיטה,
ובראותי את האופה עובר הייתי אומרת: יופל על הארץ מי שייגע בלחם, או יאכלנו. לולא 
חמאם, ייתן לו אלוהים חיים, אשר שלח לי את אותן פשתים מעטות אשתקד, שהייתי טווה 
כל השבוע, ממה שמחירו רבע דינר היה לי שווי של דרהם כדי להתקיים
בצמצום. והסתבכתי אחי בתסבוכת שחשבתי שלא איחלץ ממנה. אני וילדה
קטנה יתומה, והיא שחתני שהה בחורף בסלרנו ולא חזר אלא כשבאו 
האוניות המצריות; ואמר לי: אקח את הילדה. אמרתי לו: 'מה עלה בדעתך, אחרי ששהיתי 
כל השנה הזאת ואין לי כלום'. ויעצו לי הבריות להיכנס להלוואות ולחובות,
וניתן אותה לו, כי ה'רום' מעלים את העולם באש. ועכשיו, אחי, איחשב בעיניך
שבויה שבאה אליך, פּדֵה אותי, כי הלוא יש בידך
לעזור לי לגבי החוב הזה שקיבלתי על עצמי... אל הבריות, אני, 
יש לי עדיפות בזאת, אחותך ובשרך ודמך; אילו היו האנשים החופשים
נמכרים בעד כסף, הלוא הייתי אני הראשונה להימכר; 

recto, right margin
כי איני יכולה לתאר לך את התסבוכת שאני בה ; ועכשיו, אחי, אבקש ממך כי תעזור לי בסכום כסף ותשלח לי, בשביל התסבוכת שאני בה, הסתבכתי בחוב בעיר שהיא במצוקה, 
verso

תסבוכת בחוב וברעב, זרה, בודדת; אין לי איש חוץ מאלוהים וממך,
אל תעזוב אותי על כן אחי, אני נשבעת באותיות אלה, שעבר עלי פסח, ולא היתה לי
יכולת אפילו בפרוטה, רק סלק וסלק מבושל(?), ולא היה לי אפילו דרהם, אלא קטפתי
סרפד מן החורבה והרתחתי אותו, ובליל פורים כאשר הבריות אכלו
ושתו, ואני מרתיחה .... ובערב (?); ושהינו בכל הערבים בבית,
אני ובתי. אילו אמרתי לך מה שאמרתי, אין דומה הדיבור
לראייה. אתה, אחי, עוזר לזרים ולאנשים מן החוץ, לא כל שכן, 
אני אחותך. ועכשיו, אחי, עזור לי בסכום כסף (לצאת) מן החוב הזה
שהסתבכתי בו, ואל תעזוב אותי ואל תפקיר אותי; ודי לך, אחי, אף בפחות מזה,
ייתן לך אלוהים חיים וישמרך ואל ימנע ממני לראות פניך ויפגיש אותי עמך.
איני נותנת לך הוראות, אחי, על הַמאם, הוא בנך, אין לו איש חוץ מאלוהים וממך
ייתן לך אלוהים חיים, אל תתעלם אפוא ממני, ייתן לך אלוהים חיים, אבל איני נותנת לך שום הוראות אחי, בשם אלוהים. 
קבל נא את מיטב דרישות השלום ; וחתני דורש בשלומך ובתי דורשת בשלומך. ושלום לך. ואני עלוש השמש שולח לך את מיטב דרישות השלום ולכל אנשינו דרישות שלום. 

verso, address
יגיע אל אחי והיקר לי, ישועה בן אסמעיל נ"ג מכמורי, מאחותו. מסור ויהיה לך גמול מאלוהים. 
 