
<html>
    <head>
        <title>Hebrew Translation of Letter: BL OR 5542.19</title>
    </head>
    <body style="max-width: 860px; margin: auto">
        <h1>Hebrew Translation of Letter: BL OR 5542.19</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5568/iiif/textblock/1307/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך,</li>
<li>מהבית, בכ' באלול, יודיעך אלוהים את ברכתו ואת ברכת החודשים שאחריו,</li>
<li>תודה לאל ריבון העולמים. הגיע מכתבך אשתקד ובו אתה כותב על</li>
<li>מה ששילמת לאדוני אבו עמראן בן אלחנן נ"ע, והגיעה הקבלה שכתב, אל יימנע ממני</li>
<li>חסדך. כבר הודעתיך, אדוני, במכתבי הקודמים, שקיבלתי מאת מוסא</li>
<li>בן אלמג'אני בערך ס' רבעי דינר 'מכטט', ואשתקד, כאשר ערכתי את החשבון שלו,</li>
<li>מצאתי שגביתי ממנו נ' רבעי דינר, ודרשתי ממנו את היתרה, אבל לא מצאתי שום דבר לחובתו,</li>
<li>והלוא הסכמתי עמו על שמונים רבעי דינר; רשמתי לזכותו חמישים, ונשאר חייב</li>
<li>שלושים ועל היתרה ניתן לו אשראי, אבל קידמתי אותה (בכספי) אני, כי אתה יקר</li>
<li>לי; אף על פי שאני יודע שלא אקבל אותה ממנו במשך שנים כי הוא יצא את העיר.</li>
<li>והוספתי את השלושים לחמישים, ובסך הכול פ', וקניתי לך בהם שבע</li>
<li>מצנפות כותנה טובות, וכבר שלחתין לך אשתקד עם</li>
<li>אדוני אבו זכריא יהודה בן מנשה נ"ע, אבל לא ראיתי השנה מכתב ממך שהגיעו,</li>
<li>והיה הדבר קשה עלי. לפני כן ביקשתי ממך שתקנה לי ביתרה ניל או פלפל ותשלחהו</li>
<li>אלי עם מי שתמצא לנכון, אם יהודי ואם גוי, וזירזתי אותך בתוקף רב,</li>
<li>אבל לא ראיתי תשובה על זאת ואינני יודע מה סיבת הדבר ; ידוע לי,</li>
<li>אדוני, שאתה עסוק מאוד ואינני רוצה לנדנד לך; רצוני אפוא כי תואיל</li>
<li>למסור את היתרה שאתה חייב לי לאדוני אבו עמראן מוסא בן אבי אלחי, יעזור לו</li>
<li>אלוהים, מסור לו ללא דיחוי ; כבר ביקשתי ממנו שיקנה לי בה מה שהטלתי עליו,</li>
<li>ואין צורך שאזרז אותך שתמסור לו אותה, ובלי ספק אראה בזאת (כאילו נתת לי) תשורה </li>
<li>מכספך, ומה שיגבה הוא כגבירתי אני, ומה שיגיע אליו כהגיעו אלי; ואני משביע אותך באלוהים,</li>
<li>אל תעכב לי אותה (את היתרה), כי אני כאן על סף אסון; אני בוטח באלוהים</li>
<li>ובחסדך שאמנם תגיע אליו ; אל תילקח ממני ואל יימנע ממני חסדך ;</li>
<li>ואני מבקש ממך ומקווה ממך כי תטיל עלי את קניותיך, כי אשמח בזאת.</li>
<li>הריני שולח לך את מיטב דרישות השלום, ולכל הנתון להשגחתך דרישות שלום. ושולייתך </li>
<li>בני אבו אלפרג' שולח לך את מיטב דרישות השלום. מסתפק אני באמונתי באלוהים וממנו עזרי. </li>
</ol>
                    
                </div>
            
                <div data-canvas="https://geniza.princeton.edu/documents/5568/iiif/textblock/1307/canvas/2/">
                    
                    
                    
                        <h3>verso</h3>
                    
                        <p>לאדוני ורבי אבו אלפצל בן סהל בן חסן בן סלאמה אלסכרי, ייתן לו אלוהים אריכות ימים ויתמיד את עזרתו לו ואת שלומו, מאברהים בן כלף; לפסטאט מצרים, ברצון האל. </p>
<p> </p>
                    
                </div>
            
        </section>
    </body>
</html>
