
<html>
    <head>
        <title>Hebrew Translation of Letter: T-S 10J20.16</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J20.16</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00016/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת חסדו לך, מתניס, במחצית סיון, יחתום אותו</li>
<li>אלוהים עליך במיטב חותמו. אודיעך, אדוני, כי מן היום שנפרדתי ממך לא קראתי מכתב ממך, </li>
<li>אקווה שאתה עסוק בדברים טובים, ברצון האל. לפני כן ביקשתי ממך, אדוני, כי תקבל את ההמחאה שלי על אדוני</li>
<li>אבו אלפרג' יעקוב בן אברהים בן עלאן, אשר סכומה קכ"ג דינר 'מסתנצרי', ע"ה דינר</li>
<li>חדשים, והשאר שאמיים חדשים. הודע לו שמסרתי לו דינרים, שילמתי – חי אלוהים – את דמי ההמרה בעדם,</li>
<li>סכום ששילמתי אצל ה'ג'הבד" ב'דאר אלכתאן' ; לולא הייתי מוקיר את אדוני אבו אלפרג', לא </li>
<li>הייתי מוציא דינרים שהיו אצלי לחוד, כדי להוציאם בתניס על אריגים, תמורת דמי המרה. מסרתי אותם לו, וויתרתי</li>
<li>לו על הקנס, ה' דינרים בכל יום. ועכשיו, אמור לו שינהג עמי, כפי שנהגתי עמו, ואל ישהה לי אותם</li>
<li>אף רגע יותר, כי אילו רציתי לקנות בהם רבעי דינרים פגומים באלכסנדריה בשישית (דינר) </li>
<li>(10–11) וחצי קיראט על כל דינר ולמכור אותם בתניס תמורת שני קיראטים על דינר, הייתי עושה זאת; אבל בזמן כזה יש מקום לסילוק המגיע. אבקש ממך שתכתוב לי כשתקבלם ואכתוב לך מה לעשות בהם, בחסדך,</li>
<li> </li>
<li>אל יחסרו לי חסדיך לעולם. ואם החלטת ביחס ללבוש שמחירו כ' דינר, כתוב לי, ואשלם בשבילך דמי קדימה</li>
<li>עליו, והודע לי מה יהיה צבעו ואיך הוא רצוי לך ואמלא את רצונך בזאת. איני</li>
<li>צריך לזרז אותך, אדוני, בעניין ההמחאה, אל תדחה זאת אף לרגע כי אני </li>
</ol>
                    
                        <h3>recto, right margin</h3>
                    
                        <p>זקוק לדינרים; בהכרח גמול הטובה הוא טובה כמותה וכל דבר שתעשה, בלי ספק אגמול לך בדומה לו. אבקש ממך אדוני כי תואיל להודיעני את החדשות שיש לך על אודות האוניות כי אני</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00016/canvas/2">
                    
                    
                    
                        <h3>verso</h3>
                    
                        <ol>
<li>מודאג בגללן, אלוהים ישימך במחוז השלום. אל תפסיק לכתוב לי על הנעשה אצלך ועל צורכי הקניות שלך; אני שולח</li>
<li>לך את מיטב דרישות השלום, ולאדוני אבו יצחק ברהון דרישות שלום ולאדוני ורבי אביו, דרישות שלום, ולכל</li>
<li>אנשינו, כל אחד בשמו, דרישות שלום. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו ואת חסדו לו, מנסים בן חלפון נ"ע בן בנאיה. יימסר לו, ברצון האל. </p>
<p> </p>
                    
                </div>
            
        </section>
    </body>
</html>
