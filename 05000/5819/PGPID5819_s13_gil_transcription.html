
<html>
    <head>
        <title>Transcription of Letter: T-S 10J20.16</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.16</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00020-00016/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אליך יאסידי ומולאי אטאל אללה בקאך ואדאם סלאמתך ונעמתך מן תניס נצף סיואן כתמה</p>
</li>
<li>
<p>אללה עליך באחסן כאתמה אעלמך יאמולאי אן מן יום פארקתך מא קרית לך כתאב</p>
</li>
<li>
<p>ארגו שגל כיר אן שא אללה וקד כנת סאלתך יאסידי קבץ אלספתגה אלדי לי עלא סידי</p>
</li>
<li>
<p>אבו אלפרג יעקוב בן אברהים בן עלאן והי מבלגהא קגב די מסתנצריה הע דינ</p>
</li>
<li>
<p>גדד ואלבקיה ש[א]מיה גדד ותערפה אן דפעת אליה דננ וזנת ואללה עליהא אלצרף</p>
</li>
<li>
<p>שי אן וזנתא ענד אלגהבד פי דאר אלכתאן ולו לם יעז עלי סידי אבי אלפרג למא</p>
</li>
<li>
<p>אכרגת דננ כאנת ענדי מעזולה אכרגהא בתניס ללמתאע בצרף דפעתהא אליה וזלת</p>
</li>
<li>
<p>ענה אלתנכיל ה דנ כול יום ואסעה תקול לה יפעל מעי כמא פעלת מעה ולא יוכרהא</p>
</li>
<li>
<p>עני סאעה ואחדה לאן לו &lt;א&gt;רדת אשתרי בהא רבאעיה ב[ה]ירג באלאסכנדריה בסדס</p>
</li>
<li>
<p>ונצף קי כול דנא אביעהא בתניס בקרטין אלדינ לפעלת ולכן קצה אלחק ענד דאך</p>
</li>
<li>
<p>אלוקת לה מוצע ואחב ענד קבצהא תכתב אלי חתא אכתב אליך מא תפעל בהא מתפצל</p>
</li>
<li>
<p>פלא עדמת תפצלך אבדא ואן כנת מגד פי אלחלה אלדי כ דינ תכתב לי חתא אסלף</p>
</li>
<li>
<p>לך עליהא ותערפני אי לון תכון וכיף תשתהיהא חתא אבלג פיהא מראדך ומא</p>
</li>
<li>
<p>אחתאג אכד עליך יאסידי פי אמר אלספתגה לא תוכרהא סאעה ואחדה לאנה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מהתאג</p>
</li>
<li>
<p>לדינ ומא גזא</p>
</li>
<li>
<p>אלגמיל אלי [גמיל]</p>
</li>
<li>
<p>אן מתלה פלא</p>
</li>
<li>
<p>יכון פעלת שי</p>
</li>
<li>
<p>אלי נכאפה במתלה</p>
</li>
<li>
<p>ואחב מנך</p>
</li>
<li>
<p>יאסידי מתפצל</p>
</li>
<li>
<p>תערפני אש</p>
</li>
<li>
<p>ענדך מן</p>
</li>
<li>
<p>אכבאר</p>
</li>
<li>
<p>אלמראכב</p>
</li>
<li>
<p>לאן קלבי</p>
</li>
<li>
<p>בהא</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00016/canvas/2">
                    
                    
                    
                        <h3>verso</h3>
                    
                        <ol>
<li>
<p>משגולה אללה יגעלהא פי חיז אלסלאמה כתאבך לא תכליני מנה באכבארך וחאגאתך קראת</p>
</li>
<li>
<p>עליך אתם אלסלאם וסידי אבי יצחק ברהון אלסלאם ומולאי אלשיך ואלדה אלסלאם וגמיע</p>
</li>
<li>
<p>אצחבנא כול ואחד באסמה אלסלאם</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אבי יחיה נהראי בן נסים נע מן נסים בן חלפון נע בן בנאיה</p>
</li>
<li>
<p>אטאל אללה בקאה ואדאם עזה ותאידה ונעמתה ידפע אליה אן שא אללה</p>
</li>
</ol>
                    
                </div>
            
        </section>
    </body>
</html>
