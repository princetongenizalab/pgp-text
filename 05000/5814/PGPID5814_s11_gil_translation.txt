recto

…צרורות, והגיעו 
…לאדוני אבו אלפרג' 
…אבו אסחַק ברהון 
…והשארתי לך
…עמו
…ביקשו ממך
…שתמסור לביתם מה שרצו
…עפצים (בשותפות) ביני ובין… הכול, הרווח שלי בעפצים. רצוי שתזרז אותו בכול…בבית, 
ולקחו כספים מהחותן של נחום, ומסרו אותם לבשר בן נחום… כרכום, אחרי אשר
תקבל אותו אתה. יש עליהם חוב נוסף - דינר ושני קיראטים. תקנה בשבילי כל מה שביקשתי ממך וכתוב לי,
ואשלם בעד זאת כאן למי שתרצה. שלחתי אליך כד מי קמפור, הואילה לשלוח אותו אלי
עם אדוני אבו אסחק ברהון או עם יוסף בן סגמאר; ואם חס ושלום האוניות כבר
מחוץ לנמל, מצא בשבילי דרך לשלוח אותו לפלרמו, כי רק לשם יוצאים אנשינו למסע,
ומשם לקירואן ואין זה דבר… השתדל אפוא בשבילי בעניין זה
בכל כוחך, כפי שאני יודע שאתה עושה, ואל תתרשל בזאת, ושלח לי מכתב מפורט על
מה שעשית בכל קניותי, אל תילקח ממני ואל אשאר בלעדיך; והשתדל בשבילי בעניין
הכרכום, ואם לא שילם להם חותנו של נחום כלום, שלם לו משלך דינר ושני קיראטים,
זה דבר הכרחי. מסור לבניו של נחום דרישות שלום ממני, ואמור לנציר: אל
תתרשל לי בעניין הנברשת; אין צורך שאזרז אותך יותר מזה. תזרז בשבילי
את אבו יעקוב בן אלקאסי ואת אלחנן בעניין המכתבים, ושלח את המכתבים אשר לדודך (מצד האם)
אבו יוסף בשתי אוניות. את מי הקמפור תשלח אליו. עם מכתבי זה שתי העתקות
מכתבים של אבן אלנדלקי(?), הואילה לשולחן אל סלמאן בן דֶוַיְדה, כדי שיחלקן על פי מקומן 
עם מכתביו הוא, ברצון האל. אני שולח לך, נכבדי, את מיטב דרישות השלום, ואבו אלופא דורש בשלומך,
ודרוש בשלום אדוני אבו אסחַק בַּרהון, ואמור לו: 'אל תתרשל לי במה
שהבטחת לי, שאם, חס ושלום, תיטרפנה האוניות, תכתוב אל אחיך שישלם לאבו
יוסף שני דינרים או ג' דְרהמים עד שיגיע, ואז ישלם לו אותם אבו יוסף', תזרז אותו בעניין זה. 

verso

עם מכתבי זה ה' מכתבים, מהם ב' מיהודה בן אסמעיל הספרדי אל אחיו,
הואילה לתיתם לסלמאן בן דוידה לחלק אותם בשבילי בשני מקומות, עם מכתביו הוא. שלחתי 
אליו כד מי קמפור עם סלאמה נפתאל, ועמו סל כז' וסנדלים, מסור אותם לבית
ואין צורך שאזרז אותך יותר מזה בכל מה שביקשתי ממך, ודרישות שלום לך.
את שני המכתבים של דודך (אחי אמך) תשלח, האחד עם מי הקמפור והאחר במקום אחר עם 
מכתב הפרנס, ברצון האל. 

verso, bottom margin

…נסים 
