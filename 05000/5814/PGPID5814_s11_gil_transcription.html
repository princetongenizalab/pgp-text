
<html>
    <head>
        <title>Transcription of Letter: T-S 10J19.8</title>
    </head>
    <body style="max-width: 860px; margin: auto">
        <h1>Transcription of Letter: T-S 10J19.8</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00019-00008/canvas/1">
                    
                    
                    
                        <h3>recto</h3>
                    
                        <ol>
<li><span lang="he">] ביעה רקד ךצלת&nbsp;</span></li>
<li><span lang="he">] לסידי אבי אלפרג&nbsp;</span></li>
<li><span lang="he">] אבי אסחק ברהון&nbsp;</span></li>
<li><span lang="he">] פתרכת לך [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]מעה [&nbsp; &nbsp; &nbsp; &nbsp; ] סאלוך</span></li>
<li><span lang="he">] אן תדפע ללבית מא אראדו [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]מח אן</span></li>
<li><span lang="he">ע]פץ ביני וב[ין &nbsp; &nbsp; &nbsp; &nbsp; &nbsp; &nbsp; ] תדפעו אליה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלגמיע&nbsp;</span></li>
<li><span lang="he">] ועמלה לי גמיע מ[א &nbsp; &nbsp; &nbsp; &nbsp; ] פיה ואנ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלא יד'הב&nbsp;</span></li>
<li><span lang="he">רבחי פי אלעפץ ולו אנך תאכ[ד] עליה באלגמיע ס[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]תקם פי אלדאר&nbsp;</span></li>
<li><span lang="he">ואכד'ו דרא' מן צהר נחום [&nbsp; &nbsp; ] דפעוהא לבשר בן נחום [ &nbsp; &nbsp; &nbsp; &nbsp; &nbsp; ] זעפרן בער אן</span></li>
<li><span lang="he">תק[בצ]ה אנת עליהא תמאם דינ' וקירטין פאקצ'י חאגתי פי גמיע מא סאלתך ואכתב אליי&nbsp;</span></li>
<li><span lang="he">נדפעהא הון למן תכ'תאר וקד אנפדת אליך קראבה מא כאפור תתפצל תוגההא אלי&nbsp;</span></li>
<li><span lang="he">מע סידי אבי אסחק ברהון או מע יוסף בן סג'מאר ואן ואלעאיד' באללה כאנת אלמראכב&nbsp;</span></li>
<li><span lang="he">מעדקה תחתאל עלי פי חמלהא אלי סקליא לאן מא יכ[ר]גו אצחאבנא מן אלצפר&nbsp;</span></li>
<li><span lang="he">אלי ת'ם ומן ת'ם ללקירואן וליס הו שי [ &nbsp; &nbsp; &nbsp; ]אל אלא [&nbsp; &nbsp; &nbsp; &nbsp; &nbsp; ] פתגתהד לי פי דלך&nbsp;</span></li>
<li><span lang="he">גאיה' אלאגתהאד כמא נעלם מנך ולא תתואנא [פי] דלך ויצלני כתאבך בשרח&nbsp;</span></li>
<li><span lang="he">מא עמלתה פי גמיע חואיגי לא עדמתך ולא כ[לו]ת מנך ותג'ת[הד] לי פי אמר</span></li>
<li><span lang="he">אל[ז]עפרן ואן לם ידפע אליהם צהר נחום שי פתזן [ל]ה מן ענדך דינ' וקירטין</span></li>
<li><span lang="he">לא יכן בד מן דלך ותבלג' אולאד נחום עני אלסלם ותקול אלי נציר לא&nbsp;</span></li>
<li><span lang="he">תפרט לי פי אמר אלת'ראיא ומא נחתאג תאכיד אכת'ר מן הד'א ותוכד לי</span></li>
<li><span lang="he">עלי אבי יעקוב בן אלקאבסי ואלחנן פי אמר אלכתב ותנפד' אלכתב אלדי לכ'אלך&nbsp;</span></li>
<li><span lang="he">אבי יוסף פי מרכבין ואלמא כאפור תנפד'ה אליה ומע כתאבי הד'א נסכ'תין&nbsp;</span></li>
<li><span lang="he">כתב לאבן אלנדלקי(?) תתפצ'ל תנפדהא לסלמאן בן דוידה יפרקהא פי מוצ'עה[א</span></li>
<li><span lang="he">מע כתבה אן שא אללה כ'צצת נפסך אלשריפה אפצ'ל אלסלם ואבו אלופא יקרין אלסלם&nbsp;</span></li>
<li><span lang="he">ותקרי סידי אבי אסחק ברהון אלסלם ותקול לה לא תג'פל עני פי מא</span></li>
<li><span lang="he">אועדתני אן ואלעאיד' באללה כצרת אלמראכב יכתב לאכיה ידפע לאבו</span></li>
<li><span lang="he">יוסף דינרין או נ' דרה' אלי אן יצל ידפעהא אליה אבו יוסף ותוכד עליה פי דלך </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00019-00008/canvas/2">
                    
                    
                    
                        <h3>verso</h3>
                    
                        <ol>
<li><span lang="he">ומע כתאבי הד'א ה' כתב מנהא ב' מן יהודה בן אסמעיל אלאנדלסי לאכ'יה&nbsp;</span></li>
<li><span lang="he">תתפצל תעטיהא לסלמאן בן דוידה יפ'רקהא לי פי מוצ'עין מע כתבה וקד אנפד'ת&nbsp;</span></li>
<li><span lang="he">אליה קראבה אלמא כאפור מע סלאמה נפ'תאל ומעה קפה כז וקרק תדפעהם ללבית&nbsp;</span></li>
<li><span lang="he">ומא נחתאג נוכד עליך אכת'ר מן הד'א פי גמיע מא סאלתך ואלסלאם עליך&nbsp;</span></li>
<li><span lang="he">ואלכתאבין אלדי לכ'אלך תוגה ואחד מע אלמא כאפור ואלאכר מוצ'ע אכ'ר מע&nbsp;</span></li>
<li><span lang="he">כתאב אלפרנס אן שא אללה </span></li>
</ol>
                    
                </div>
            
        </section>
    </body>
</html>
