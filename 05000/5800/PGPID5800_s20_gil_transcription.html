
<html>
    <head>
        <title>Transcription of Letter: IOM D 55.14</title>
    </head>
    <body style="max-width: 860px; margin: auto">
        <h1>Transcription of Letter: IOM D 55.14</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/5800/iiif/textblock/10612/canvas/1/">
                    
                    
                    
                        <h3>recto</h3>
                    
                        <ol>
<li>
<p>באקי כתאב מולאי אלשיך אבו זכרי יהודה בן מוסי בן סגמאר וכאן לבן אל[&nbsp; &nbsp; ]</p>
</li>
<li>
<p>אלחראס ואבו אלפצל בן בר[כא]ת ויעקב בן כלף חסד לאכיה וכאן גרם פי [&nbsp; &nbsp; ]</p>
</li>
<li>
<p>קאל מא יצתחק אלאלף דנא[ניר] סוא אכי וחצל משכוץ מן אליהוד אכתר מן [&nbsp; &nbsp; ]</p>
</li>
<li>
<p>אן תעמל לארואחכם מוצע ולנא מעכם ותגתהד פי אלחירם מי אלקדס [&nbsp; &nbsp; ]</p>
</li>
<li>
<p>יאכי גריב ומן ישתהי פיה שהוא דנייא ותכתב בד[לך] ותוקף עלי [&nbsp; &nbsp; ]</p>
</li>
<li>
<p>אלדי יצלו ותובכהם ג[אית] אלתוביך אולהם אבו אלפצל בן כלפה ולא ינטלי עלי [&nbsp; &nbsp; ]</p>
</li>
<li>
<p>מנכסר ב[ &nbsp; &nbsp; &nbsp; ] ואמא אלג אעדאל אלדי לשיך אבו אלסרור סמעת מן יקול אנה ב[&nbsp; &nbsp; ]</p>
</li>
<li>
<p>ותלתיין ואלבקייה ו רבאעי אלקנטאר ואנא נאכד לה חסאבהא מן סודאן וננפדהא פי אל[&nbsp; &nbsp; ]</p>
</li>
<li>
<p>לאן מא יכצה קאל לי תוצל פיהא ק דינ בהא[&nbsp; &nbsp; &nbsp; ] כלף אן עצים ויצלו אלי ענדכום ג[מאעה מן]</p>
</li>
<li>
<p>אצחאבנא ומנהם רבי יהודה בן אסמעיל והו אנסאן אן כיר רייס [ ]</p>
</li>
<li>
<p>סלימאן אלואדיאשי וה[ום] אקואם אכיאר לעל יכון אלרחל בידהם [ ] אנא [ &nbsp; &nbsp; ]</p>
</li>
<li>
<p>יהודה פי מתל דלך וקד נזלת אסמי פי אלקאנון ואנא עלי שרי דאר פי הדה אלחא[רה &nbsp; &nbsp; ]</p>
</li>
<li>
<p>או נתרך רבאעייה ענד אשיך אבו אברהם יצחק בן כלף לשרי אלדאר ליגלב אלדי [&nbsp; &nbsp; ]</p>
</li>
<li>
<p>ברחמתה תכתב עלי מא תוגה אמא מע יצחק בן כלף או יעקב בן אסמעיל או יהו[דה]</p>
</li>
<li>
<p>בן אסמעיל לא יכון בד ותוגה אלגמיע לסקליה עלי כל חאל ואן קדרת עלי [&nbsp; &nbsp; ]</p>
</li>
<li>
<p>אעדאל [ ] לאספאקץ אן כאן תם אחד יותק אפעל תכון מיסארי או בוצירי ואן אל[ &nbsp; &nbsp; ]</p>
</li>
<li>
<p>תגד לאספאקץ או ללמהדיה ואנא מעול אן שא אללה למא תצל בה כתבך מע אלפיוג ולי [&nbsp; &nbsp; ]</p>
</li>
<li>
<p>ואימונה תחול ניתי עלי מא עקדתה מעך ואנא עלי אלעהד מקים מן [ ] אל</p>
</li>
<li>
<p>אמונה ובעד אן נשתרי שי פי אלשתא עלי אסמך ליס תחול נייתי פיה פתגת[הד</p>
</li>
<li>
<p>פי האדי אלרחל אלי אן יצל אן שא אללה ולו חתי דינר לוצל אליך עוצה פתכון מן דלך</p>
</li>
<li>
<p>עלי יקין אן גאיד וטייב נפסא וקו עינא ואגתהד וקד טלב אלשיך אבו אברהם</p>
</li>
<li>
<p>מנך אלפרקה למא חל עלי ערצה מן האולאי אלקום פיגב תגעל לך ולנא מוצע</p>
</li>
<li>
<p>ויעלם אנך רגל ושיך [וקמדם] ומקדם ותגמע אלגמיע אלסקלין מן אצחאבנא ותוכד</p>
</li>
<li>
<p>ותערפהם ותקול להם חדית אלחירם ותחדד מעהם חד ויכון כאתקאן [ ]</p>
</li>
<li>
<p>אלרייס בתוביך להם פי מא יפעלוה מע אלגרבא ונחב תקצי חקי ולא תפרט פי</p>
</li>
<li>
<p>מא כתבת ביה אליך מן גהת זכאר ותכון מן אעואנה אין מא חצר דכרה לאני</p>
</li>
<li>
<p>נכשא לא יפסד אלחאל בן כלפה ויתביין לסואלי מוצע וקד וגדנא אלבלד תחת</p>
</li>
<li>
<p>חאל וקד פרג אללה ואלבלד אמן ראכי כתיר אלאנחלאל ואנא עלי אלעאהד ביני ובינך</p>
</li>
<li>
<p>פאנא אן שא אללה נצל למא קבלך לתגדיד אלעאהד מעך ויכון אלדי יצל לסקליה ליבאע</p>
</li>
<li>
<p>פי אלשתא ואנא נקים עוצה מן אפריקיה וישתרא ביה קמח ומא טלע כאן אלי</p>
</li>
<li>
<p>אלכלטה וגרצי ואללה לא יידאד פיהא ואלדי נבשרך ביה אני כאטבת מולאי אלשיך</p>
</li>
<li>
<p>אבו אברהם יצחק בן כלף עלי מסלה אלעדל וקד וגדה ותמנה יצל אליך וקד סרני</p>
</li>
<li>
<p>דלך ופרחת לדלך אכתר מן שיי ללה אלחמד ולם תגייר נפס מולאי אלשיך</p>
</li>
<li>
<p>אבו אברהם אלי אלגליל כיאר בן זכרי לאכן אנחלת אלמסלה פנחב [&nbsp; &nbsp; ]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>אול אלזמאן וכדלך נחב תסתעמל לי אלחצר אלדי וציתך עליהא עלי כל חאל ואלקיאס ענדך ותכון גיאד טאילה</p>
</li>
<li>
<p>טרר וקליל עוד ונד ונחב זוג אכראץ כאפור לדאר וסתר ללבאב אחמר מאמוני טול טו או יו שבר</p>
</li>
<li>
<p>[ ] כיר ומא נגיב מוצע אן תחצר ולא תעוול אלאשיא אלי ברוחך ויקנעני</p>
</li>
<li>
<p>[ ] אלקאלוץ והו באלקרב מנך מן ביתך</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>[ ] בסביל אלכיר מן גהת אלשיך אבו אברהם יצתק ומא נחתאג אלתאכיד</p>
</li>
<li>
<p>[ ] אכתר אן תעטיה עני דינ כמא כתבת אליך ביה ואן אכתאר אלמוגי תוגהה</p>
</li>
</ol>
                    
                </div>
            
                <div data-canvas="https://geniza.princeton.edu/documents/5800/iiif/textblock/10612/canvas/2/">
                    
                    
                    
                        <h3>verso</h3>
                    
                        <ol>
<li>
<p>תכון תשאהדה כל יום וכדלך אלוסק תשאהדה ברוחך ויכון אל&gt; מנה פי אל</p>
</li>
<li>
<p>מרכב אלכביר ואל&gt; מנה פי מרכב אלסיידה ויכון אלגמיע לסקליה עלי כל</p>
</li>
<li>
<p>חאל וכדלך יאמולאי נחב תגהד רוחך פי שרא ק צרף לזית מן האדי אלשתא</p>
</li>
<li>
<p>או ברניה גיאד כבאר ותנפדהא לאספאקץ או ללמהדיה לאן אלצרף באיע פאן</p>
</li>
<li>
<p>וגדת מן האדי אלכבאר אפעל לאנהא תחמל אלמונה ולא תסתגליהא ולל[</p>
</li>
<li>
<p>אלי אלצרף אלגאיד וכתבך לא תקטעהא עני פי אלשתא בוצול גמיע מא וצל לי</p>
</li>
<li>
<p>ומא עמלת ותכלט אלרבאעיה אלדנאניר חתי יציר אלגמיע נצפין אלנצף ללכלטה</p>
</li>
<li>
<p>תמרהא אללה ואלנצף לנא כאצה ותתחמל פי דלך אלמשקה וכדלך נפ[</p>
</li>
<li>
<p>פי מא נתחמל פיך מן אלמשקה מן אקאמת רחל פי אלשתא ויכון [ ] להאדי</p>
</li>
<li>
<p>אלכלטה מן זית וצאבון ואכתר מא יראוגני פי אלספר אלי תגדיד עהד ביני</p>
</li>
<li>
<p>ובינך ואן לא יכון לך צאחב סואי ולא יכון לי אנא צאחב סואך ילעל תת[</p>
</li>
<li>
<p>כלטה תתמר יכון מנהא אלתלת ענדך מקים ואלתלת ענדנא ואלתלת מסאפר</p>
</li>
<li>
<p>ויכון דלך מן וקת וצולי אליך ואן כ[לפ]תני אלמונה וגא כתאבך בדלך ובמא]</p>
</li>
<li>
<p>תפעל אנת וראית אנת מא נפעל אנא אסתגנינא גמיעא עלי אלספר וכנ[ת]</p>
</li>
<li>
<p>אנא מקים פי אלמהדיה אדא וצל רחל וגהת עוצה מן אפריקיא זית וצ[אבון]</p>
</li>
<li>
<p>ומא ירבח פיהא או דנאניר אפריקיה תכון מעדה מן אלשתא אללה יעין עלי [אל]</p>
</li>
<li>
<p>מראד וכדלך תכץ עני מולאי אבו יצחק אברהם בן פראח אלאסכנ[דראני אלסלאם]</p>
</li>
<li>
<p>ותערפה אן סאלני מולאי אלשיך אבו אברהם יצחק בן כלף פי אמר עלאותה</p>
</li>
<li>
<p>פי מרכב אלגנאני ולם יוגד גמלה ראנא נבחת עליה ולם נגד לה דכר פי אל</p>
</li>
<li>
<p>שרנבל וקד אגתמעת מע אלראיס חסין וקאל לי הו ענד סלאמה וקד כתבת</p>
</li>
<li>
<p>למולאי אלשיך אבו אברהם יצחק בן כלף יאכד כתאב מן מפצל ואלרגל</p>
</li>
<li>
<p>אקלע אלי אל[ ] נכשא אלא ילחקה אלכתאב ואנא נ[&nbsp; &nbsp; ]</p>
</li>
<li>
<p>נפיס אעלמתך דלך ומולאי אלשיך אבו יצחק עלי מן [&nbsp; &nbsp; ]</p>
</li>
<li>
<p>חק וכץ נפסך אלשריפה אפצל //אלסלאם// ומולאי אלשיך אבו אלכיר אלסלאם ומולאי</p>
</li>
<li>
<p>אבו נצר ולדה אלסלאם ומולאי אלשיך אבו אלסרור אלסלאם ורבי[נו אל]</p>
</li>
<li>
<p>סלאם וכל מן תשמלה ענאיתך אלסלאם ועמראן אלסלאם</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>[לשיכי ומו]לאי אבו זכרי יהודה בן מוסי בן מן מחבה לא עדמה סלאמה בן מוסי בן יצחק נע</p>
</li>
<li>
<p>סגמאר</p>
</li>
<li>
<p>[אטאל אללה בקאה ו]אדאם תאיידה וסלאמתה תוגיה אברהים בן אלאסכנדראני</p>
</li>
</ol>
                    
                </div>
            
        </section>
    </body>
</html>
