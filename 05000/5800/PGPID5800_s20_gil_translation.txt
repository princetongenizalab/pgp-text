recto

יתרת המכתב לאדוני ורבי אבו זכרי יהודה בן מוסא בן סגמאר. והיה לבן ....
אלחראס ואבו אלפצל בן ברכאת; ויעקב בן כלף קינא בגלל אחיו, כי הטלנו עליו קנס ב.... 
אמר: איש אינו זכאי לאותם אלף דינר, חוץ מאחי; והתחילו היהודים לכבד אותו יותר מאשר .... ; (ואבקש ממך)
כי תקבע מעמד לעצמכם וגם לנו אתכם, ותשתדל בעניין החרם בירושלים(?) .... (כי אני), 
אחי, זר ואדם שזוממים נגדו מזימה שפלה. ותכתוב על עניין זה, ותן לקרוא ל …. (את המכתבים)
שיגיעו ותגזוף בהם באופן חמור ביותר. ראשון שבהם אבו אלפצל בן כלפה ואל יתפאר(?) ....
שבור ב.... ; אשר לג' המשואים של האדון אבו אלסרור, שמעתי שמישהו אמר שהוא (מכר אותם ב....)
ושני שלישים, והשאר בו' רבעי דינר הקנטאר. אני אקח בשבילו את החשבון שלהם מאת סודאן, ואשלח אותם ....
כי אין זה מגיע לו. אמר הוא לי: שלח בשבילם ק' דינר …. מחלוקת עצומה. תגיע אליכם חבורה
של אנשינו, ובהם רבי יהודה בן אסמעיל. הוא אדם טוב, 'ראש' ....
סלימאן אלואדיאשי; הם אנשים מצוינים, רצוי שתהיה הסחורה בידיהם ....
יהודה כיוצא בזה. כבר רשמתי את שמי ב'קאנון', ועומד אני לקנות בית בשכונה זו ....
או אשאיר רבעי דינרים אצל האדון אבו אברהם יצחק בן כלף לקניית הבית, כדי שיהיה מתווך במה ש(יזמן אלוהים)
ברחמיו. כתוב אלי מה שתשלח, או עם יצחק בן כלף, או (עם) יעקב בן אסמעיל, או (עם) יהודה ....
בן אסמעיל, זה הכרחי. שלח את הכול לפלרמו, בכל אופן. ואם יש לך אפשרות …. (לקנות....)
משואים (שלח אותם) לספאקץ; אם יש שם מישהו שאפשר לסמוך עליו, עשה זאת. יהיו (המשואים) 'מיסארי' או 'בוצירי' .... (שלח מה)
שתמצא לספאקץ או למהדייה. יש בדעתי, ברצון האל, כאשר יגיעו בעניין זה מכתבים ממך בידי נושאי המכתבים ....
ובאמונה, שיניתי את כוונתי, כפי שנאמר בהסכם בינינו, ואני שוהה בהתאם לחוזה מ ....
אמונה, ואחר כך, שאקנה משהו בחורף על שמך; בעניין זה לא שיניתי את כוונתי. על כן השתדל נא ....
בעניין הסחורה הזאת, עד שהיא תגיע, ברצון האל; הלא אפילו היה זה (בעד) דינר (אחד), היתה תמורתו מגיעה אליך. על כן שמור נא בעניין זה
באמת ובתמים על (רוח) טובה ונפש רגועה ותהיה לך קורת רוח, והשתדל. האדון אבו אברהם דרש
ממך שתיפרדו, מפני מה שהרשו לעצמם אנשים אלה לגבי יוקרתו. על כן צריך שתקבע לך ולנו מעמד
וידעו (הבריות) שאתה גבר בעמך ומנהיג, וכנס נא את בני סיציליה מקרב אנשינו, ותלחץ עליהם
ותודיע להם ותספר להם את פרשת החרם ותקבע אתם דברים מוגדרים, ויהיו הדברים על פי מיטב .... ויאמר
להם 'הראש' דברי כיבושין על מה שהם עושים עם זרים. ואני מבקש ממך שתדאג לענייני ולא תזניח את
מה שכתבתי לך, בעניין זכאר, ותהיה מן המסייעים לו בכל מקום שמזכירים את שמו, כי אני 
חושש פן יקלקל כן כלפה את הדברים; ויברר (זכאר?) מקום כפי בקשתי. מצאנו את העיר 
במצב (רע) אבל כבר הושיע אלוהים, והעיר בטוחה, יש בה שפע ומשווקים הרבה. אשר לי, אני מקיים את המוסכם ביני ובינך.
ברצון האל, אגיע אליך, לחדש את ההסכם אתך. מה שיגיע לפלרמו יישאר למכירה
בחורף, ואני אסלק את תמורתו מאפריקיא, ונקנה בה חיטים, והרווח שיהיה יהיה לזכות
השותפות. חי אלוהים, כוונתי היא שלא להוסיף לה (לשותפות) כלום. ועוד אבשר לך ששוחחתי עם אדוני ורבי
אבו אברהם יצחק בן כלף על שאלת המשאוי, הוא כבר מצא אותו, ותמורתו תגיע אליך. שימח אותי
הדבר, שמחתי על זאת יותר מ(שהייתי שמח) על רכוש שלי. תודה לאל. לא חל שינוי ביחסו של אדוני ורבי
אבו אברהם אל האיש הנכבד כיאר בן זכרי; אבל השאלה נפתרה. אבקש אפוא ממך (שתכתוב לו?) 

recto, right margin

(2-1) בהקדם. כמו כן אבקש ממך שתרכוש בשבילי את המחצלות שהזמנתי אצלך, ויהי מה; המידות אצלך, ועליהן להיות משובחות, וששערותיהן תהיינה ארוכות; וקצת אלוי וענבר; ואבקש ממך זוג סלסלות קמפור בשביל הבית, ווילון בשביל הדלת, אדום 'מאמוני', אורך ט"ו או י"ו טפחים
 
.... משובח. במקום שאתה נמצא בו, אני אינני נעדר, ותחליט על הדברים אך ורק בעצמך, ודי לי
.... הקאלוץ, והוא קרוב אליך, אל ביתך 

recto, top margin

.... ברוח טובה לגבי האדון אבו אברהם יצחק ואין צורך שאורז
(אותך) עוד, כי תיתן לו מצדי דינר, דבר שכבר כתבתי לך על אודותיו, ואם הוא מעדיף לבוא, שלח אותו 

verso

ותראה אותו בכל יום. כמו כן תשגיח בעצמך על הטעינה, וצריך שמחצית (הסחורה) תהיה 
באונייה הגדולה, ומחציתה באוניית אלסיידה, והכול חייב (להישלח) לפלרמו בכל
אופן; ועוד : אדוני, אבקש ממך כי תשתדל לקנות ק' כדים בשביל השמן שבחורף הזה,
או כדי זכוכית משובחים גדולים, ושלח אותם לספאקץ או למהדייה, כי נוח למכור בכדים, על כן, אם
תמצא מאלה (הכדים) הגדולים, עשה זאת, כי הם מאפשרים את ההספקה ואל תחסוך כסף עליהם ....
אך ורק את הכד המשובח. ואל תפסיק לכתוב לי במשך החורף בדבר בואם של כל הדברים המגיעים בשבילי
ובדבר מה שעשית; ותערבב את רבעי הדינרים עד שהכול יהיה מחולק לשני חצאים, החצי לשותפות,
יוסיף לה אלוהים, והחצי לחשבוננו הפרטי; קבל על עצמך טרדה זו; כמו כן ....
הטרדה שאני אקבל על עצמי בשבילך, להשיג את הסחורה במשך החורף ומה שיהיה (דרוש) 
לשותפות זו, דהיינו שמן וסבון. הדבר המניע אותי לנסוע יותר מכול הוא חידש ההסכם ביני 
ובינך, וכי לא יהיה לך שותף חוץ ממני וגם לי לא יהיה שותף חוץ ממך; ושמא ....
נתמיד בשותפות, והיה שליש שמור אצלך, שליש אצלנו, ושליש בנסיעה.
ותהיה תחילת הדבר מן הזמן שאגיע אליך; ואם תטיל עלי את ההובלה ויגיע אלי מכתב ממך על זאת ועל מה
שתעשה אתה, ותראה אתה מה אעשה אני, נוכל לחסוך לגמרי את הנסיעה ואז אני
אשהה במהדייה ואם תגיע סחורה אשלח תמורתה מאפריקיא שמן וסבון,
ואת הרווח שיהיה מהם, או מדינרים של אפריקיא, נתחיל למנות מן החורף. אלוהים יעזור שיהיה כפי
הרצוי. כמו כן מסור דרישת שלום ממני לאדוני אבו אברהם בן פראח האלכסנדרוני
והודע לו שפנה אלי אדוני ורבי אבו אברהם יצחק בן כלף בבקשה בדבר ה'עלאוה' שלו
שבאוניית אלג'נאני שלא נמצא ממנה דבר כלל, ואני אחקור בעניין זה ; אבל לא מצאתי זכר ממנה
ברשימת המטען, ונפגשתי עם הקברניט חסין ואמר לי: היא אצל סלאמה; וכתבתי
לאדוני ורבי אבו אברהם יצחק בן כלף שייקח מכתב ממפצל, אבל האיש
הפליג אל.... ואני חושש שהמכתב לא ישיג אותו, ואני ....
נפיס, זאת לידיעתך. ולאדוני ורבי אבו יצחק אני חייב מאז ….
חוב; קבל נא אדוני הנכבד את מיטב דרישות השלום, ולאדוני אבו אלכיר דרישות שלום, ולאדוני
אבו נצר בנו דרישות שלום ולאדוני ורבי אבו אלסרור דרישות שלום, ולרבנו
דרישות שלום, ולכלל הנתונים להשגחתך דרישות שלום ולעמראן דרישות שלום. 

verso, address
לאדוני ורבי אבו זכרי יהודה בן מוסא בן סגמאר, ייתן לו אלוהים אריכות ימים ויתמיד את עזרתו לו ואת שלומו, מאוהבו, אל יילקח ממנו, סלאמה בן מוסא בן יצחק נ"ע. המשלוח (ע"י) אברהים בן האלכסנדרוני. 