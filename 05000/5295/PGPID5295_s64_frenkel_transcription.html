
<html>
    <head>
        <title>Transcription of Letter: T-S NS J36</title>
    </head>
    <body style="max-width: 860px; margin: auto">
        <h1>Transcription of Letter: T-S NS J36</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00036/canvas/1">
                    
                    
                    
                        <h3>Recto</h3>
                    
                        <ol>
<li>בשמ' רחמ'</li>
<li>כתאבי אליך יא סידי ומולאי אטאל אללה בקאך ואדאם</li>
<li>תאידך וסעאדתך וסלאמתך ונעמתך וכאן לך</li>
<li>וליא וחאפצא ונאצרא אנה ולי דלך ואלקאצר עליה</li>
<li>ואלדי [ ] אעלמך בה אנני מא כתבת הדא</li>
<li>אלכתאב אלא בעד בלגת אלסכין אלעטם כלה</li>
<li>חיא מנך אנני מא כתבת לך קט כתאב</li>
<li>פלמא ערפוני אלנאס אנך ואקף טול אלזמאן</li>
<li>פי חואיג' אלגרבא פכיף אלאהל אללה תעאלא</li>
<li>יגעלך מוצע אלחואיג' ללקריב וללגריב ואמא</li>
<li>חאגאתי ענדך יאמולי פאן אבני פציל אלדי</li>
<li>(הללה) הו וחידי כאן בינה ובין אבו סעד בן</li>
<li>שרדאנה מטאלבה ואפתצלוא ענד אליהוד</li>
<li>וכתב בינהם רייס אליהוד אברא פלמא מצת</li>
<li>מדידה אכרג' עליה שאהד בה' ומ' דינאר</li>
<li>ודכל בה אלקאצי ושהד עליה אלשאהד ענד</li>
<li>[אלקאצי] וכרג' מעה אלתרסים באלתאניה פתו [ ]</li>
<li>[ ] פאצטלחו עלי אן ידפע אליה</li>
<li>[ ] דנאניר ויכתב עליה ותיקה יד' דינאר</li>
<li>דינאר פי כל שהר פלמא מצת מדידה</li>
<li>[ ] פציל אבני אן יכאפיה פעמל עליה</li>
</ol>
                    
                        <h3>Right Margin</h3>
                    
                        <ol>
<li>[ ] אבו סעד [ ]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00036/canvas/2">
                    
                    
                    
                        <h3>Verso</h3>
                    
                        <ol>
<li>[ ] דינאר ונצף פגמזו עליה [ ] פאכדה</li>
<li>אלקאצי ועלי אנה שהדה פמא זאלת אלמסלאת</li>
<li>פיה מן דל ג' אנ[ ] ומסלה אלשיך אבו אלעלא ראש</li>
<li>הקהילות חתי וצעה פי אלחבס ולה אליום איאם</li>
<li>ויחב כל יום דראהם ללסגאן ומא פי חאלי ואריד</li>
<li>מן מולאי אלפרנאס אדאם עזה אן יסאל לי (אלדי)</li>
<li>שר השרים פיה אן יוגה לי רקעה אלי אלקאצי אלמכין</li>
<li>אן יכרגה מן אלחבס ויפעל מעי מא יראה פאנני</li>
<li>מתצלה עלי אללה תעאלא ועליה ויפעל מעי מא יראה</li>
<li>לגרבתי ולוחדתי ולאני קראבתה ואללה תבארך</li>
<li>ותעאלא יסתגיב מני מא אדעוה לה ולא יציע</li>
<li>לה אגרה קראת עליה אלסלאם ומן תחיטה</li>
<li>ענאיתה אלסלאם</li>
</ol>
                    
                        <h3>Address, in Arabic script</h3>
                    
                        <ol>
<li>الى الشيخ ابو الحسين علوان الفرناس من ضياء بنت</li>
<li>اطال الله بقاه يوسف</li>
<li>القمري</li>
</ol>
                    
                </div>
            
                <div data-canvas="https://geniza.princeton.edu/documents/5295/iiif/canvas/1/">
                    
                    
                    
                        <h3>Footnotes
Verso</h3>
                    
                        <ol>
<li>שר השרים: כינויו של הנגיד מבורך. מכאן שהמכתב נכתב רק אחרי 1094.</li>
</ol>
<p>הקאצ'י אלמכין: ראו עליו: אבן מיסר, עמ' 73, שורה 6-3 וראו גם : ULC Or. 1080 J 258 (תעודה מספר 99); TS 13 J 3.4 ( תעודה מספר 59).</p>
                    
                        <h3>Address</h3>
                    
                        <ol>
<li>הפרנס אבו אלחסן עלון, הוא עלי הכהן בן יחייא עלון בן יעיש, שהיה פרנס וחבר בית הדין בפוסטאט ואשר בידינו מסמכים מתוארכים מידיו בין השנים 1107-1057.</li>
</ol>
                    
                </div>
            
        </section>
    </body>
</html>
