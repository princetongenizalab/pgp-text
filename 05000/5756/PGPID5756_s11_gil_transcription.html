
<html>
    <head>
        <title>Transcription of Letter: Moss. II,188.1</title>
    </head>
    <body style="max-width: 860px; margin: auto">
        <h1>Transcription of Letter: Moss. II,188.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/5756/iiif/textblock/13168/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא ענך ברחמתה</span></li>
<li><span lang="he">מן מצר לה' כ'לון מן כסליו ואלחאל סלאמה ונעמה ואלחמד ללה רב אלעאלמין תקדמת כתבי אליך ערה&nbsp;</span></li>
<li><span lang="he">לא אחציהא אמס וקבלה והי כלהא תצל לסידי אבי אלפצ'ל זכרי איידה אללה קד אסתכרת אללה תע'</span></li>
<li><span lang="he">וחמלת אליך מע מולאי אבו סהל בן יושע בן נתן נ'ע' ברסם מולאי עמך צרה עין שאמיה</span></li>
<li><span lang="he">תשתרי לה בהא מן בוציר כמא קד אסתקר וגאת בה כתבך לי ולה אלעדד ס'ו' די'נ' אלוזן</span></li>
<li><span lang="he">ס' ד'י'נ' ור'ב' וסדס וצרף רבאעי דלך ס' די'נ' ותלתיי וקד תקדמת כתבי אליך עדה וסאלתך</span></li>
<li><span lang="he">תתפצ'ל ותחקק בקיה' צרתי תצ'יפה אלי צרה' אלכהן ותצ'יף אליהא איצ'א מן ענדך כ' די'נ' אלי</span></li>
<li><span lang="he">אן נתחאסב פיציר לה ענדך אלסאעה צרתה אלאולי מ'ה' ובקיה צרתי ל' ומן ענדך כ' דלך</span></li>
<li><span lang="he">חול צ'ה' ד'י'נ' ואנא נחמל לה מע כתאבי הד'א איצ'א ל' ד'י'נ' וחולה ואסלך יאמולאי תתפצ'ל</span></li>
<li><span lang="he">&nbsp;ותשתרי לה ולעמך בקסמהם ורזקהם אללה תע' יעינך וינצרך ומא לזמך אללה תוגה</span></li>
<li><span lang="he">&nbsp;צורהם ותבדלהא ותשתרי מן אלצ'יאע לא תטלב אלג'איאת ובעד הד'א אלראי לך אעמל</span></li>
<li><span lang="he">&nbsp;מא תראה וארגו אנכם קד חזמתם ותבאדרו באלחמל פאליום כ'יר מן ג'דא ולא תגעלו לי</span></li>
<li><span lang="he">&nbsp;אנא אסם פי רסאלתכם אגעל הד'ה אלג' אעדאל פי גמלה' עדתך ואלי אלאן מא אנכשף לנא</span></li>
<li><span lang="he">&nbsp;כ'בר מן אלשיני אללה יטלענא עלי כ'יר ברחמתה וכדלך מולאי ואלדן ענדי אנה רכב</span></li>
<li><span lang="he">&nbsp;פי אלכ'יטיה וקד וצלת כתב מולאי אלכהן יקול אן גמיע רחאלאת אצחאבנא אלמגארבה</span></li>
<li><span lang="he">&nbsp;סאלמה וללה אלחמד והו עלי מגי אלי הנא ואנת יאמולאי תעלם אכ'לאקה כיף הי</span></li>
</ol>
                    
                </div>
            
        </section>
    </body>
</html>
