recto

הגיע מכתבך, אדוני ורבי, ייתן לך אלוהים אריכות ימים ויתמיד את חסדיו לך
ויהיה לך ועמך מגן ושומר בכל ענייניך, וקראתי בו
דברים על שלומך הטוב ועל בריאותך, יתמידם לך אלוהים
ברחמיו. כתבת שהגיע מכתבי, וכי הצטערת על האיחור במשלוח הדינרים אלי.
יאריך אלוהים את חייך, והלוא אני יודע זאת, אל ייעדר ממני חסדך. ועכשיו,
אדוני, אם בבוא מכתבי זה אליך, טרם שלחת לי דבר, אל
תשלח לי דבר, כי אני יוצא אחרי השבת בכל אופן, על כן
אל תשלח לי דבר. ביקשתי ממך כמכתבי, כי תעשה עמדי חסד ותשיג לי
דירה למגורים, ושתהיה דירה נקייה, אפילו אם תהיה השכירות יקרה
לא אכפת לי, אני רוצה דירה נקייה, שמור לי אותה בכל מקום
שיהיה טוב בעיניך, ותנעל אותה, בטובך. יאריך אלוהים את חייך; הריני שולח לך 

recto, right margin
את מיטב דרישות השלום, ואני מסתפק באמונתי באלוהים. חי אלוהים, אדוני, אני מתבייש ממך מאוד, כי אני נעזר בך, והלוא אינך חייב לי דבר.
recto, top margin

כתבת, אדוני, שיצא לפועל מסעו של אדוני הכוהן לארץ ישראל ; קבל את כל מה שהוא חייב לי,
ייטיב אלוהים את גמולך; ועוד, אדוני, קח ממנו בשבילי ג' ארגזים בדיל ; ואשלים בהם (שוליים, שמאל) מכר; עשה כפי שתמצא לנכון, ושלום. 

verso

וכבר הגיעה אוניית אלבנזרתי וקיבלתי מה שהיה לי בה בשלום, לאל
תודה, אלוהים יאריך את חייך ויקיים תקוותך בעולם הזה ובעולם הבא. מסור נא
בשמי לאדוני ורבי אבו יעקב אצחק בן עלי נ"ע מג'אני, את מיטב
דרישות השלום. אם נמצא שם אדוני הכוהן, מסור לו ממני דרישות שלום; ומסור
לאדוני ורבי אבו סהל מנשה, גיסי, את מיטב דרישות השלום ואמור לו:
חי אלוהים, אני מודאג מאוד בגללו, אלוהים ישימו במחוז השלום.
נאלצתי להתעכב ולא לבוא בעצמי במקום מכתבי, רק משום שאחי, אסמעיל,
חלה – חי אלוהים – במחלה קשה, עם חום, אלוהים ישגיח עליו, אכן הוסיף דאגה 

verso, right margin
על דאגותי. הודעתיך כבר למסור סכום שהוא שלהם ויגיע אליך, ייטיב לך אלוהים, 
 