
<html>
    <head>
        <title>Transcription of Letter: CUL Or.1080 J23</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J23</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00023/canvas/1">
                    
                    
                    
                        <ol>
<li>כתאבי אליך יא סתנא אלעזיזה עלינא תאג ראסנא</li>
<li>ועזנא לא עדמנאך פלא תסאל (!) ען שוקנא אליך אלבארי</li>
<li>תעאלי יסאהל מא עסר ויקרב מא בעד פהו תעאלי</li>
<li>אלעאלם במא פי קלבי וזאד בי אלשוק פי הדה אלאיאם</li>
<li>כתיר חתי עגזת ען אחתמאלה אעלמתך דלך פאסתכיר</li>
<li>אללה תעאלי וקומי תעאלי אתכאלא עליה פקט ולא תשרך(!)</li>
<li>פי דלך שי אכר פאנני ואתק באללה תעאלי אנה לא יתכלא</li>
<li>עני ועלי אנני וחדי פכיף אדא כנת מע צדקת אשת</li>
<li>חיל מתלך פלא תתאכרי עני ומן כאן להא זוג ועלמת</li>
<li>אנה דיין ואנה כאיף מן אללה ואנה יחבהא פסבילהא אן</li>
<li>תסאעדה וגיר הדא אחאשיך מנה אן אדכרה לך לאנך</li>
<li>ונעלמך בוצול ר אהרן ואלדפאתר מע</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ולם תג[י | עליהא | פלא תגפלי עני בשי | תכוני תגאוביני |</p>
<p>עלי כל מא | אכתב</p>
                    
                        <h3>top margin, diagonal lines at 180 degrees to main text</h3>
                    
                        <p>אליך ולא | תכלי קלבי | משגול ואל | חנבל אדא | גיתי |</p>
<p>תשתריה | באכתיארך</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00023/canvas/2">
                    
                    
                    
                        <h3>verso
Arabic:</h3>
                    
                        <p>יצל הדא אלכתאב אלי אלמחלה אלי סוק אלעטארין</p>
                    
                        <h3>bottom margin, straight lines at 180 degrees to main text</h3>
                    
                        <ol>
<li>. . . . . . . . . . . . . . . . . . . .] . . . כמא תעלמי מא</li>
<li>. . . . . . . . . . . .] אהל אלכניסתין גמיעא חתי יסמעו דראשי</li>
<li>וכרג לי פיה שם טוב ותנגצת לך בחצורה ואכו אלחכם</li>
<li>מא יגי ולא יהמה פובכתי מן אלנאס אדא סאלוני ענה</li>
<li>אצעב מא עליי ויכסר קלבי . . . . ויגדד עליי אמור</li>
<li>אכר פמא בקי לי מן יחבני [יא אם] תנא גירך פאן גיתי</li>
<li>ואלא אנא אסייב לך אלדיאר וארוח מנהא ושלום</li>
</ol>
                    
                </div>
            
        </section>
    </body>
</html>
