
<html>
    <head>
        <title>Transcription of Letter: CUL Or.1080 J23</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J23</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00023/canvas/1">
                    
                    
                    
                        <h3>III, 56</h3>
                    
                        <ol>
<li>כתאבי אליך יאסתנא אל עזיזה עלינא תאג ראסנא</li>
<li>ועזנא לא עדמנאך פלא תסאל (!) ען שוקנא אליך אלבארי</li>
<li>תעאלי יסאהל מא עסר ויקרב מא בעד פהו תעאלי</li>
<li>אלעאלם במא פי קלבי וזאד בי אלשוק פי הדה אלאיאם</li>
<li>כתיר חתי עגזת ען אחתמאלה אעלמתך דלך פאסתכיר[י]</li>
<li>אללה תעאלי וקומי תעאלי אתכאלא עליה פקט ולא תשרך (!)</li>
<li>פי דלך שי אכר פאנני ואתק באללה תעאלי אנה לא יתכלא</li>
<li>עני ועלי אנני וחדי פכיף אדא כנת מע צדקת אשת</li>
<li>חיל מתלך פלא תתאכרי עני ומן כאן להא זוג ועלמת</li>
<li>אנה דיין ואנה כאיף מן אללה ואנה יחבהא פסבילהא אן</li>
<li>תסאעדה וגיר הדא אחאשיך מנה אן אדכרה לך לאנך</li>
<li>[.......] ונעלמך בוצול ר אהרן ואלדפתאר מע</li>
</ol>
                    
                        <h3>Margins:</h3>
                    
                        <p>(1) ול[[א]]ם תג[...] (2) עליהא בשי (3) פלא תגפלי עני (4) תכוני תגאוביני (5) עלי כל מא (6) אכתב</p>
                    
                        <h3>Continues at top:</h3>
                    
                        <p>(7) אליך ולא (8) תכלי קלב[י] (9) משגול ואל (10) חנבל אדא (11) גיתי (12) תשתריה (13) באכתיארך</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00023/canvas/2">
                    
                    
                    
                        <h3>Verso:</h3>
                    
                        <ol>
<li>[...].בח כמא תעלמי מ.[...]</li>
<li>[... אג]תמע אהל אלכניסתין גמיעא חתי יסמעו דראשי</li>
<li>וכרג לי פיה שם טוב ותנגצת לך בחצורה ואבו אלחכם</li>
<li>מא יגי ולא יהמה פובכתי מן אלנאס אדא סאלוני ענה</li>
<li>אצעב מא עליי ויכסר קלבי ב..ץ ויגדד עליי אמור</li>
<li>אכר פמא בקי לי מן יחבני יאסתנא גירך פאן גיתי</li>
<li>ואלא אנא אסייב לך אלדיאר וארוח מנהא ושלום</li>
</ol>
                    
                        <h3>Address, written upsode down:</h3>
                    
                        <ol>
<li>יצל הדא אלכתאב אלי אלמחלה אלי בית אלדיאן</li>
<li>يصل هذا الكتاب الى المحلّة الى سوق ا لعطارين</li>
</ol>
                    
                </div>
            
        </section>
    </body>
</html>
