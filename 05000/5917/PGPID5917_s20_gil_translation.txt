recto

ואשר אודיע לך, אחי ואדוני, ייתן לך אלוהים חיים ארוכים ויוסיף לך ימים ....
וכתבו בספר החיים, כי לאחר שנשבינו וגלינו ואבדו נכסינו וחרבו בתינו
והתרוקנו, חתם אלוהים את חטאינו ויסר, וכו', האדון
האציל החסיד, וכו'.
.... דברי לך שפטירתו זכרו לברכה היתה עלינו כולנו ועל מצבנו
.... והסתלק לגן עדן, וכו'
בצוואה שלמה מושלמת ומינה אפוטרופוס על כל קרוביו ועל בנו יחיה לעד, וכו'
 
את האדון האציל הנכבד, וכו'
 
.... ונפטר ביום ו' בצהריים והובא לקבורה כליל
שבת מבית צדיק וגדול, והיה זה בח' באלול; והיה בנוי מיתתו וקבורתו,
מה שדרוש כדי שיתנחמו בו אחרים, ואולם אנחנו אין לנו ניחומים עליו; אלוהים יחזק את הלבבות
של כולנו על ידי ר' משה בנו, יחי לעד ; זאת לידיעתך, שתדע עד היכן הגיעה
(המצוקה) ואיך עתה מצבנו. ולפני כן שלחתי אליך אדוני על ידיו, ימצא רחמים,
שקית ובה אלף תכ"ד דרהמים ישנים, תמורתם דינר וחצי בקירוב, וביקשתי ממך שתתמרן לי בהם
להמירם בכל דרך שתמצא לנכון. ותשלח לי קצת פשתים שאעשה לי בהן מה ללבוש,
כי הגעתי הנה רק עם יריעת בד אריזה על ראשי ובמותני; ונעליים לרגלי, שתהיינה
.... עלות רצועה רחבה יציבה, וקצת נייר טלחי שאכתוב עליו לבגדאד ולארץ
ישראל; ואקווה שאתה זוכר איזה הרג עשו בנו, על כן פעל במרץ
ותמלא את מבוקשי בזה; ותשלח אותך אלי עם כל הנראה לך מאנשינו.
וכבר הודעתי לך לפני כן שכל הספרים שהעתקתי ושהעתיק לי אבי נ"ע התפזרו ואבדו
והכרזתי חרם על כל מוצאיהם, אכלום שונאיהם, ישראל וגויים; ובגלל הסיבה הזאת
נפלתי ברוחר עוד יותר. ואין עמי במה ללמד, אפילו דף אחד,
אבל אין בנמצא מניין ללמד, כי חרבה התורה במגרב בבת אחת ; ואם נותר משהו הלוא נותר 
דבר שאין לסמוך עליו, עם אנשים שהרימו ראש בעוד שאינם יודעים ....
.... כשיעור מצבם. ומי שאינו מכיר את מצב עצמו ומאזין לדברים רעים, מוטב שיהיה עמו 
מורה. ואולי זו אחרית הימים, כי כל מה שהוכיחו נביאי ישראל כבר הוא בנמצא ואף
למעלה מזאת. אבקש ממך כי תשלח לי מכתב עם נושא המכתבים, ותגרום לי קורת רוח. ותעשה את מבוקשי במלואו,
כתבתי בחיפזון; מאלוהים אבקש שיראה לנו טובות מצד ברהון. דודתך (מצד האם)
ובתה הן באוניית הסלטאן, אלוהים ישימן במחוז השלום, ברצון האל. ושלום על …. 

verso, address
לאדוני ורבי מ''ר נהוראי בי"ר נסים נ"נ, ייתן לו אלוהים אריכות ימים ויתמיד את חסדו לו; מצלח בן בהלול, שלום רב. (כיוצא בזה בכתב ערבי, בתוספת: לפסטאט, ברצון האל.)