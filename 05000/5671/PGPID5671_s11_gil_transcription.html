
<html>
    <head>
        <title>Transcription of Letter: DK 246.1</title>
    </head>
    <body style="max-width: 860px; margin: auto">
        <h1>Transcription of Letter: DK 246.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5671/iiif/textblock/30616/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסאדתי אטאל אללה בקאכם ואדאם סלאמתכם</span></li>
<li><span lang="he">וסעאדתכם ואתם נעמתה עליכם ברחמתה לד' איאם כלון</span></li>
<li><span lang="he">מן ומצאן אסל אללה יגעלה עליכם ועלי כ'ל' י'ש'ר' אימן</span></li>
<li><span lang="he">אלאשהר ואברך אלאוקאת במנה ופצלה וקד וצל לי</span></li>
<li><span lang="he">אידכם אללה אלרזמה מע אבי אלפצל [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">חסב מא דכרת מנה א[חס]ן&nbsp; &nbsp; &nbsp; &nbsp; &nbsp; &nbsp; אללה גז[אך &nbsp; &nbsp; &nbsp; &nbsp; ]</span></li>
<li><span lang="he">מראדך מא כלא אלפי[&nbsp; &nbsp; &nbsp; &nbsp; &nbsp; &nbsp; ] אן יבצר פיהא לאן כאן</span></li>
<li><span lang="he">ואחדה כפי אלטקה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אחתגת דרתהא לדאר [&nbsp;</span></li>
<li><span lang="he">עלי עצ'ם וסערהא פיהא [תח]ת אלגטה אלמנכתב כ'ה'</span></li>
<li><span lang="he">&nbsp;בדינר ואלצרף ל'ו' בד'י'נ' ומא נ[ &nbsp; &nbsp; &nbsp; &nbsp; ]סך יאסידי מא</span></li>
<li><span lang="he">&nbsp;יחצל מנהא ואלא פצל אללה ופצלכם אסל אללה לא יעד</span></li>
<li><span lang="he">&nbsp;יעדמכם אלפצל אבדא וקד יאסידי חמלת אליכם</span></li>
<li><span lang="he">&nbsp;מע אלמוסם אלאול סרה פיהא כמסין ד'י'נ ומע הדא</span></li>
<li><span lang="he">&nbsp;אלמוסם אליכם איצא סרה פיהא ע' דינר ואלגמיע</span></li>
<li><span lang="he">&nbsp;עלי יד סידי אבי עמראן מוסי בן יחיה אלמגאני</span></li>
<li><span lang="he">&nbsp;סלמה אללה ארגו יתפצל אללה בסלאמת אלכל במנה</span></li>
<li><span lang="he">&nbsp;ופצלה ואנא אסלך יאסאדאתי [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;[א]ן סהל אללה וצולהא באלסלאמה ואתפק בהא לולו</span></li>
<li><span lang="he">&nbsp;כרז מן אלף בדינר אלי ג' ד'נ'א' אלאלף [ &nbsp; &nbsp; &nbsp; &nbsp; &nbsp; &nbsp; &nbsp; ] מן</span></li>
<li><span lang="he">&nbsp;דינרין אלאלף אלי י' ד'י'נ' אלאלף אשתרי לי מנהא פאן אתפק</span></li>
<li><span lang="he">&nbsp;קאפלה קבל רגוע אלנאס מן מכה וג[ &nbsp; &nbsp; &nbsp; &nbsp; &nbsp; &nbsp; &nbsp; ] אן לם</span></li>
<li><span lang="he">&nbsp;יתפק לך [ &nbsp; &nbsp; &nbsp; &nbsp; &nbsp; ] שי [&nbsp; &nbsp; &nbsp; &nbsp; &nbsp; &nbsp; &nbsp; ] אבקיהא אלי רגוע אלנאס מן</span></li>
<li><span lang="he">&nbsp;מכה חתי יסאהל אללה מא פיה אלכירה [&nbsp; &nbsp; &nbsp; &nbsp; &nbsp; &nbsp; &nbsp; ] אללה</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; ] יאסראתי(!) אלקנבאו מן דינרין [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] למא</span></li>
<li><span lang="he">&nbsp;חולה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אשתרי לי מנה קטעה מן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;קנטארין ונ'צ' למא חולהא וקטעה מחמודה גידה</span></li>
<li><span lang="he">&nbsp;תכון קליל אלדהן סאלמה מן אלבסתג ותמלי לי פי אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;מראדך אן ראית לדלך וגה ואבקי אלבקיה</span></li>
<li><span lang="he">&nbsp;חתי יסאהל אללה אללולו ואנתם אבצר</span></li>
<li><span lang="he">&nbsp;פי מא תפעלוה</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">הו מקבול מן אללה ומנכם ושהותי יגי [ &nbsp; &nbsp; &nbsp; &nbsp; &nbsp; &nbsp; &nbsp; ] פי אלבר</span></li>
</ol>
                    
                </div>
            
                <div data-canvas="https://geniza.princeton.edu/documents/5671/iiif/textblock/30616/canvas/2/">
                    
                    
                    
                        <h3>Verso</h3>
                    
                        <ol>
<li><span lang="he">ומא ת[פעלו] יאסאדאתי מעי מן אלגמיל אללה</span></li>
<li><span lang="he">יגאזיכם [עליה] דניא ואכרא ועלי כאצה נפסך יאסידי&nbsp;</span></li>
<li><span lang="he">אפצל אל[סלאם] ועלי סידי אבי אלפצל הלאל ואבי אל</span></li>
<li><span lang="he">נצר בני[אמי]ן סלמה אללה אפצל [אלסלאם]</span></li>
</ol>
                    
                        <h3>Verso, upside down</h3>
                    
                        <ol>
<li><span lang="he">לסידי אבי אלפרג' ואבי אלפצל ואבי אל &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן [פרג] מולא ברהון</span></li>
<li><span lang="he">נצר [יוסף בן] יעקוב והלאל ובניאמין&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; [שא]כרהמא</span></li>
<li><span lang="he">אבני יוסף אטאל אללה בקאהם</span></li>
</ol>
                    
                </div>
            
        </section>
    </body>
</html>
