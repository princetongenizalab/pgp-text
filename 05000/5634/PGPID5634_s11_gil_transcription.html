
<html>
    <head>
        <title>Transcription of Literary text: Bodl. MS heb. f 56/13–19</title>
    </head>
    <body style="max-width: 860px; margin: auto">
        <h1>Transcription of Literary text: Bodl. MS heb. f 56/13–19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-14/1.json">
                    
                    
                    
                        <h3>Recto</h3>
                    
                        <ol>
<li><span lang="he">פראית אלצביה עלי אפעאל אבוהא (!)&nbsp;</span></li>
<li><span lang="he">אלצום ואלצלוה ואלצדקה פאעתרץ'&nbsp;</span></li>
<li><span lang="he">עליהא אלזיגה פאמתנעת וקאלת</span></li>
<li><span lang="he">מא אגיר מא אנא פיה לאן אלזיגה</span></li>
<li><span lang="he">תשגלני ען הדה אלאשיא ומשא פי</span></li>
<li><span lang="he">הדה אלכטבה סידנא דניאל נט'ו'</span></li>
<li><span lang="he">בן אדונינו חסדי ז'צ'ל' וזוגהא</span></li>
<li><span lang="he">ואקאמת מע רגלהא אשהר&nbsp;</span></li>
<li><span lang="he">אלי שהר אלול וכאן קד מצא מן אלשהר&nbsp;</span></li>
<li><span lang="he">&nbsp;כ'ה' יום וכאן נזולהא יום אלה&nbsp;</span></li>
<li><span lang="he">&nbsp;ואכברת אנהא ראת פי מנאמהא&nbsp;</span></li>
<li><span lang="he">&nbsp;סידנא אליהו עליו ⟦אל⟧/ה/שלום ז'ל'ט' והו</span></li>
<li><span lang="he">&nbsp;יקול להא אנזלי אלי הולא אלקום</span></li>
<li><span lang="he">&nbsp;וקלי להם עני אן אללה תעאלי קד</span></li>
<li><span lang="he">&nbsp;קרב אלישועה ומא בקי אלי אן </span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-15/2.json">
                    
                    
                    
                        <h3>Verso</h3>
                    
                        <ol>
<li><span lang="he">[כא]נת מצאנעתהם בגיר אן</span></li>
<li><span lang="he">יעלם אלסלטאן פצעב עלי&nbsp;</span></li>
<li><span lang="he">הדא אלאנסאן כיף קטע&nbsp;</span></li>
<li><span lang="he">רסמה פטלב אן יתקל עליהם&nbsp;</span></li>
<li><span lang="he">פלם יכון לה אלי דלך קדרה</span></li>
<li><span lang="he">פלמא //ט'הר// הדא אלכבר אלי אל</span></li>
<li><span lang="he">סלטאן פאנכרה אלסלטאן //וקאל//</span></li>
<li><span lang="he">ילתפתון אליהוד ויקולו אן הדא</span></li>
<li><span lang="he">מלכנא קד ט'הר ומא נבקי בעד</span></li>
<li><span lang="he">&nbsp;מלכנא מלך ולחק אלכליפה מן&nbsp;</span></li>
<li><span lang="he">&nbsp;הדא אמר שדיד פכתב פי&nbsp;</span></li>
<li><span lang="he">&nbsp;אלחאל ואלוקת אלי קאצ'י אל</span></li>
<li><span lang="he">&nbsp;קצ'אה אבן אלדאמגאני אן</span></li>
<li><span lang="he">&nbsp;בעד מא אמר באכד אליהוד&nbsp;</span></li>
<li><span lang="he">&nbsp;וגמעהם פי דאר אלצ'רב </span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-16/1.json">
                    
                    
                    
                        <h3>Recto</h3>
                    
                        <ol>
<li>ווכל בהם אלרקאצין&nbsp;</li>
<li>ותואעדהם באלקתל ודכר&nbsp;</li>
<li>פי אלכתאב אלדי נפדה אלי&nbsp;</li>
<li>אלקאצ'י אן האלי אלקום קד&nbsp;</li>
<li>פרג וקתהם ולא בד לי ממא&nbsp;</li>
<li>אנכר עליהם פי זמאני הדא&nbsp;</li>
<li>אלא אן יצ'הר להם נבי או יתבעו</li>
<li>מדהב אלגוים פלא תדאפעני&nbsp;</li>
<li>ענהם איהא אלקאצ'י ענדי&nbsp;</li>
<li>&nbsp;וענד אלגוים גמיעהם פכתב&nbsp;</li>
<li>&nbsp;אליה אלקאצ'י ממא אערף&nbsp;</li>
<li>&nbsp;מולאי אלכליפה כלד אללה&nbsp;</li>
<li>&nbsp;מלכה אן הולאי אלקום </li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-16/2.json">
                    
                    
                    
                        <h3>Verso</h3>
                    
                        <ol>
<li><span lang="he">מא עאנדהם אחד קט&nbsp;</span></li>
<li><span lang="he">פאפלח וקולך הולאי אלקום&nbsp;</span></li>
<li><span lang="he">אסתופו אלעהד פהאולאי אלקום&nbsp;</span></li>
<li><span lang="he">עהדהם תאבת מע אללה תברך </span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/f/canvas/ms-heb-f-56-18/1.json">
                    
                    
                    
                        <h3>Recto</h3>
                    
                        <ol>
<li><span lang="he">כיף כאן פגא אבו [ס]הל [אבן]</span></li>
<li><span lang="he">כמונה אלי אלכליפה ואעאד&nbsp;</span></li>
<li><span lang="he">עליה אלמנאם בצחה פתהזא&nbsp;</span></li>
<li><span lang="he">אלכליפה וצחך וקאל קד כף</span></li>
<li><span lang="he">עקל אליהוד אדא רכנו אלי</span></li>
<li><span lang="he">עקל מרה גדא אחרק אל</span></li>
<li><span lang="he">מרה ואביח ד'מא אליהוד וכאן</span></li>
<li><span lang="he">אלחדית בעד עתמה ואנצרפת</span></li>
<li><span lang="he">אלוזרא והו עלי דאך אלראי</span></li>
<li><span lang="he">&nbsp;אלרדי מא כאן ען סאעה חתי</span></li>
<li><span lang="he">&nbsp;ט'הר //סידנא// אליאהו ע' אלש' ז'צ'ל' ובידה</span></li>
<li><span lang="he">&nbsp;עמוד מן נאר והו ואקף עלי</span></li>
<li><span lang="he">&nbsp;ראס אלכליפה פלמא נט'רה</span></li>
<li><span lang="he">&nbsp;שכץ ואנכרץ מן אלהיבה </span></li>
</ol>
                    
                </div>
            
        </section>
    </body>
</html>
