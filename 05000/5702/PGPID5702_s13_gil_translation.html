
<html>
    <head>
        <title>Hebrew Translation of Letter: ENA 4100.29</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA 4100.29</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/dbc69127-2c9a-4aa9-905a-d1c0d4713b01/manifest/canvas/b21a7131-4943-4d68-b23a-e4f0c0e0a134">
                    
                    
                    
                        <h3>recto</h3>
                    
                        <ol>
<li>(1–3) .... ושלומו .... אנשינו, יכתוב אותם לשלום .... שלחתי אותו, דהיינו כיס אחד עם .... וכיס אחד עם אבו יוסף יעקב בן .... </li>
<li> </li>
<li> </li>
<li>(5-4) .... ובו רבעי דינר ביזנטיים, ובו ק' דינרים וחצי ושני רבעי דינרים, שנקנו באלכסנדריה ; ביקשתי .... כמו רבעי דינר ודינרים של אטראבלס, אקווה שעשית זאת, בטובך ובחסדך; כמו-כן, כיס רבעי דינרים…</li>
<li> </li>
<li>לחובת הגוי הספרדי; אמרתי לך שתמסור אותם לאדוני ורבי אבו עמראן, גיסך, אם כבר הגיעו, ברצון האל.</li>
<li>כיוצא בזה שלחתי בעשארי של בן וקאץ אלמחאל י"ו חבילות עופרת ושני משואים שקדים קלופים וכריכה, ושמנו בה מעות</li>
<li>בתווך ומקום לחיפוש מכאן ומכאן; על כן אם אפשר שתוביל אותם אל ביתך, הלוא זו תשוקתי והוא רצוני; והריני</li>
<li>מבקש ממך, יתמיד אלוהים את גדולתך, כי תשקיע בזה כל מאמץ. וסידרתי את ד' הבגדים שכאן בשבילך בכללם; אלוהים יתעלה</li>
<li>יגן עליך ועלינו ברחמיו ; אשר למה שכתבת בדבר מה שסילקנו בעד עץ האודם והנשדוד, כבר פירטתי זאת</li>
<li>בכמה מכתבים, דהיינו קק"נ ומשהו רבעי דינר, אחרי שהוצאנו פ׳ ומשהו רבעי דינר בידי זכאר ואחרים. אשר למשאוי שהשאיר לך בן</li>
<li>הדיין: שאלתי עליו את טייב ואמר שיוסף בן הרון אלבגל כבר מכר אותו, וכי לא הגיע תמורתו אלא מעט.</li>
<li>כיוצא בזה שאלתי את אדוני ורבי אבו אסחק בדבר מה שכתבת על י״ג הדינרים ששילמת בעד שני משואים שהיו לו ב׳קארב׳</li>
<li>שבו היה הכוהן אלד כי(?), ואמר: לא היה לי בו שום דבר. כיוצא בזה, שאלתי על דבר שני הדינרים ומשהו ששילמו לו</li>
<li>הדמשקיים, ואמר: לפי מה שידוע לי, הם היו תמורת משהו שהגיע בשבילו מן המגרב; עוד חזרתי ודיברתי עמו על דבר ה' הדינרים, ואמר:</li>
<li>אינני יודע מה שהיה אתמול. והוא קצר רוח, אלוהים יתעלה ייטיב את הסילוק ברחמיו. ואיני יכול לתאר לך כמה</li>
<li>כאב לב נגרם לי משום שהוסיפו לנו בער דמי ההובלה עוד ג' דינרים וחצי, ולא – ייקחו מאתנו מן העופרת ד' חתיכות, שאין לי ספק שהן</li>
<li>הגדולות ביותר שהיו לנו בה, ואינני יודע אם ייכנס בתמורתן משהו או לא. כמו כן משאוי השקדים, הגיעו מבכירים, ויתוסף</li>
<li>בעדו לחובתי שליש דינר. שלחתי את תעודות המשלוח בתוך מכתבי, אקווה שהגיעו; אל נא תוציא אלא את התעודה</li>
<li>של המשאוי האחד ואביא בעד האחר לשם כפי שיועיד אלוהים יתעלה, אין מה לעשות, כל אלה הם שגרמו לי לאחר, אין מה לעשות</li>
<li>אם ציווה אלוהים. אשר לעניין הגבינה, אקנה אותה כפי שהורית. אשר לספרים, לא התאמת מזה</li>
<li>דבר, הכול כזבים. אין צורך שאורז אותך בעניין הכריכה; בשם אלוהים, שמא תכניס אותה אצלך. דעתי היא</li>
<li>שתהיה בינינו ובין השופט שותפות. ודי אף בפחות מזה ; אל תילקח ממני ואל אשאר בלעדיך. אנא, כאשר</li>
<li>תגיע (הכריכה) אצלך תציע מה שיש בתוכה לאם נחום ולאחרים, כי זה דבר מעולה ביותר. ביקשתי את חסדי אלוהים יתעלה ושלחתי</li>
<li>עם סלימאן, הפקיד של בן בבוש, שני כיסים, אקווה שיגיעו בשלום, בחסדי אלוהים, ותקבל אותם, ברצון האל. כמו כן, אם תוכל</li>
<li>למכור את העופרת באשראי של חודשיים לאדם נאמן, עשה זאת, או (שמא תמכור אותה) ליהודי. ואם שווים השקדים ה' דינרים בקירוב לפחות, מכור אותם,</li>
<li>ברצון האל. הריני שולח לך את מיטב דרישות השלום ולמי שנתון לחסותך, מיטב דרישות השלום ולאדוני הרב מיטב דרישות השלום, ולר' אהרון, מיטב דרישות השלום.</li>
<li>(כתב יד אחר:) ואני, אוהבך מוסא בן אבי אלחי נ"ע, שולח לך את מיטב דרישות השלום, ואני מודיע לך שכתבתי לך מכתב ואף שניים, אבל</li>
<li>אף על אחד מהם לא ראיתי ממך תשובה, אקווה שאתה עסוק בדברים טובים; הודעתי לך את דבר הכיס הקטן ששלחתי לך עם יעקב בן נפתאל,</li>
<li>אקווה שהגיע אליך לפני ה'לאסין'; בתוכו כיס קטן ובו המעות ....</li>
</ol>
                    
                        <h3>recto, right margin</h3>
                    
                        <p>אקווה שהגיעו אליך; עוד שלחתי לך ד׳ כיסים .... ; .... מכתבי הקודמים ; .... אשר שלחתי לך עמו; אקווה שהגיעו אליך, וכי מכתב ממך אלי נמצא בדרך, על דבר בואם, ברצון האל. אבקש ממך כי תואיל, אם יגיעו בשלום, בחסדי האל, לאדוני .... למכור מה שמתאפשר למוכרו .... ברצון האל. </p>
                    
                </div>
            
                <div data-canvas="https://figgy.princeton.edu/concern/scanned_resources/dbc69127-2c9a-4aa9-905a-d1c0d4713b01/manifest/canvas/a13766ac-28cb-494d-b965-46f4ef56e8d5">
                    
                    
                    
                        <h3>verso</h3>
                    
                        <ol>
<li>וכבר חזרו הכיסים; הואילה למסור בשמי דרישות שלום לר' יעקב אלאנדלסי ולהודיע לו שהלכתי</li>
<li>אל מוהוב ושאלתיו על דבר הלבונה, ואמר שהיו לו אצל הממונה ד' משואי פשתים ששלחתי </li>
<li>עמו, ומכר אותם במהדייה לאבו אלחסן, וכתב לו שאגבה את תמורת הלבונה ממה שנכנס</li>
<li>אצלי תמורת ששת המשואים, ויש אצלי מכתב על זאת מהממונה. הודע לו זאת בטובך, ברצון האל. </li>
</ol>
                    
                </div>
            
        </section>
    </body>
</html>
