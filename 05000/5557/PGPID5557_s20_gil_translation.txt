recto

(1–2) (אני כותב לך, וכו', יתמיד אלוהים את גדולתך ואת) חסדיו (לך, וכו');
 
הגיע מכתבך, אדוני, ובו אתה כותב על קבלת הכריכה ומכירת …
.... כמו כן, אדוני, כתבתי לאדוני ורבי אבו אלסרור ....
הסחורה תימכר כפי שיעניק אלוהים יתברך שמו לבדו ויש לקנות .... (לא)
יתעכב לנו מן הסחורה אפילו דרהם אחד כי אם הסחורה ....
.... ואתה .... בזאת; כתבת מה שקנו בשביל השותפות שבינינו,
השלישית, ז' משואי פשתים בוצירי, שליש שלך, שליש של אדוני ורבי אבו אלסרור,
ושליש שלי; אבל לא כתבת איך נקנו הפשתים ולא בכמה חייבו אותנו בעד
המשואים שפירטת במכתבך, אם שלחו לי את הסחורה, ובכמה הסתכם לי
הדבר, עוד כתבת, אדוני, שיש יחד עמם ג' משואים ו'ברקלו' לחשבון הפרטי של אדוני
ורבי אבו אלסרור, וכי עמם גם, בשביל השותפות שלכם, בסך הכול ז' משואים; וכי יסתכם 
כל מה שנשלח אלי בכ"ז משואים, וכמו כן כי לחשבוני הפרטי בתוך זה משאוי (ושליש?), והם
כנגד מה שיהיה החיוב בעד ההוצאות באותה שנה. כבר הגיעו מן הכמות שהזמנת
ושהזמין אדוני ורבי אבו אלסרור, ג' משואים ב'קארב' של אלתראג'מה וכבר
קיבלתים ושילמתי בעדם את רמי ההובלה בשלמות, מחציתם במטבע (דינרים) של פסטאט, וב'נקרה' שלה (של פסטאט) וחצי
במטבעות סיציליים שקולים מן השכירות, ב' דינרים ושליש. היה בדעתי לנסוע
השנה, אבל משהגיע מכתבך, לא יכולתי לנסוע, שמא תאבד הסחורה.
ועכשיו, אדוני, העמסתי כריכה באוניית אבן אלבעבאע הגדולה, עם
אדוני אבו יוסף יעקב ובה לחשבוני הפרטי ק''ט יריעות, מהן יריעה צרה ושתי יריעות
לציפות וצניף. ועוד יש בה, לחשבון הפרטי של אדוני ורבי אבו סעיד גיסי, כ"ה
יריעות רחבות, ובתוך כל יריעה מן היריעות האלה : פתק נייר לבן; ועוד יש בה, לחשבוני הפרטי,
רטל לאסין; ועוד יש בה כ"א רטלים משי שזור, חצי לחשבוני הפרטי וחצי לחשבון הפרטי 
של אדוני אבו סעיד כלוף גיסי, מן השותפות שלו עם אדוני אבו אלפרג' מרדוך; ועוד יש בה 
כ"ח כריכות לאסין, משקלן ל״ו רטלים, חצי לחשבוני הפרטי וחצי לחשבון הפרטי של
האדון אבו סעיד מן השותפות שלו עם מרדוך; ועוד יש בה, לחשבונו הפרטי של האדון אבו סעיד,
כ' רטלים משי בסליל, מן השותפות שלו עם מרדוך ועוד יש לו שתי כריכות וג' סלילים
לאסין; המשקל הכולל: ה' רטלים פחות שליש; ועוד לחובתנו השמטה לזכות חשבוני הפרטי: ד'
משואים (ואריזה) נפרדת ובאמתחות 'קלאעי'; ותשלום שכר הדירה ג' דינרים פחות שליש; נתקבלה מחצית דמי ההובלה
על ידי אדוני אבו יוסף יעקב, ה' רבעי דינר ושליש; ויגיע אליך כיס ובו רבעי דינר,
מהם שליש לחשבוני הפרטי (יגיע) עם אדוני אבו אלפצל בן כלפה; משקלם קב"ב דינר ורבע והם
ק' .... טובים, להבדיל מכל אלה ששלחו אנשינו עוד יגיע אליך ....
לחשבון הפרטי של גיסי, כי רבעי דינר ביזנטיים, עם אדוני אבו אלפצל הנ"ל, משקלם
ק"ק דינר, אם אלוהים, יתברך שמו לבדו, בחסדו, ייתן ותגיע הסחורה בשלום, קבל מה 

recto, right margin
…. ותמכור, כפי שיעניק אלוהים .... ותקבל מה שיסתכס בעד הסחורה ותמכור גם את רבעי הדינר הביזנטיים שהם לזכות החשבון הפרטי של גיסי, עם כ"ה היריעות, ותבדוק מה היתרה שהסתכמה לזכותו ותוסיף זאת למה שהיה לזכותי ותקנה בכול פלפל .... 
verso

או תשלח זאת עם אחד מאנשינו לבוציר או לריף, עם כל (ההוראות על) מה שדרוש לך,
עשה זאת; הוא לא ישנה (מהוראותיך) דבר, ובזאת אני רוצה אך ורק להקל
עליך; והוא יימצא במחיצתך בכל עסקיך, ותשלם לו הוצאות לקיומו ;
והלוא חייבים אנו במזונות מדי פעם בפעם, כפי שראוי לאדם שכמותו, ותשלם את ההוצאות ל.... ;
ואני מבקש ממך אדוני, ייתן לך אלוהים שלום, כי תואיל להזדרז במכירה ובקנייה
ותשלח את המשרת עם הסחורה, שיהיה ראשון מכל האנשים ותעמים (את הסחורות) בג' אוניות,
והן: אוניית אבן אלבעבאע וה'קנבאר' של האמיר וה'קארב' של הוזיר, כי הם המקדימים
להעמיס ולהפליג לפני האוניות; כמו כן תמכור מה שנותר מן הסחורה של השותפות;
אם רצונך להוסיף על (הסחורה) עד שתהיה פי שלושה(?) עשה זאת, וההחלטה בידך בעניין 
זה. שילם לי זכאר בן עמאר בעד ו' המשלוחים .... במאור ז' רבעי דינר
ושני קיראטים פחות חבה זהב, ואמר שהוא שילם לאדוני אבו אלפרג' מרדוך דמי הובלה בעד הערפרת
כולה, ואין עוד חוב בעד דמי ההובלה שבעד העופרת, כי זכאר כבר קיבלם ממני. זאת לידיעתך אדוני.
כמו כן, אם בחסדי אלוהים תגענה שאר האוניות, קבל את
הסחורה שבתוכן ונמכור כל סוג לחוד. מה שהוא של השותפות יימכר וייקנה
בו בשביל השותפות עצמה ונעמים הכול באונייה הראשונה, ברצון האל, עם החשבון של 
המכירה ושל הקנייה. מכרתי משאוי מתוך כלל ג' המשואים, במחיר נ"ז רבעי דינר הקנטאר 
ועיכבתי שני משואים לחורף, כאשר אמרת; אבל לא הגיע אפילו משאוי אחד מן המשואים של השותפות. לא
ראיתי השנה מכתב מהאדון אבו אצחק אברהם בן פראח נ"ע ואיני יודע היכן העמיס את
יתרת המשואים .... הודיע לי אדוני אבו יוסף יעקב(?) בן כלף שהעמיס ....
 
 
 
 
 
 
 
 
פ' רבעי דינר פחות שליש ; זאת לידיעתך אדוני ; הואילה, אדוני, לקנות לי .... 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את כבודו ואת עזרתו לו, מאוהבו וידידו צמח .... לאלכסנדריה, ברצון האל. 
 