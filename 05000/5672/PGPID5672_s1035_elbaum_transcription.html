
<html>
    <head>
        <title>Transcription of Letter: DK 278.1</title>
    </head>
    <body style="max-width: 860px; margin: auto">
        <h1>Transcription of Letter: DK 278.1</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" >
            
                <div data-canvas="https://geniza.princeton.edu/documents/5672/iiif/textblock/30936/canvas/1/">
                    
                    
                    
                        <h3>Recto</h3>
                    
                        <ol>
<li>שלום רב ל[אוהבי] תורתך וג</li>
<li>ואתה שלום וביתך שלום</li>
<li>שלום וברכה ומרפא וארוכה וישע והצלחה</li>
<li>ואורה ושמחה ל[כבוד גדולת] קדושת מר ורבנ</li>
<li>בנימין הזקן הנכבד הנדיב והשוע אשר ביתו</li>
<li>פתוח לרוחה מלך הכבוד יברכיהו ובימין צדקו</li>
<li>יתמכיהו ויפריהו וירביהו ויראיהו שמחת</li>
<li>חמודיו הנכבדים מ ורבנ יעקב הפרח הנעים</li>
<li>השושנה הצומחת יברכ[[ם]]הו צור ישראל</li>
<li>ואחיו יושמר ויונצר וכן יהי רצון</li>
<li>אללה עאלם מא ענדי מן אלשוק לחצרתהא ירום</li>
<li>הודה וכאן ממלוכהא קד אקמת באלמעזיה</li>
<li>יוימאת ומא כאן לי פרגה אן אגתמע אקבל</li>
<li>רגליהא בל לז&lt;מ&gt;ני אלספר ואלנקלה אלי אלמחלה</li>
<li>וכרגת וקלבי כמא ישא אללה אד לם אגתמע</li>
<li>בהא ואללה עאלם דעאיי להא פי אלגמוע</li>
<li>פי אכתר אלאוקאת ותעדידי גמילהא</li>
<li>ונכותהא וביתהא אלדי הו מנזל כרים</li>
<li>פתוח לרווחה הקבה יעמרה בבקאהא</li>
<li>ובבקא אולאדהא ומן ענדהא ואן יסתגיב מני</li>
<li>ומן אטפאלי צאלח אלדעאוי פיהא ויסמענא</li>
<li>ענהא מא יסר בה קלובנא וגמיע אצדקאהא</li>
<li>אשתהי מן אנעאמהא אן תבלג אלשיך אבו אלמעאלי</li>
<li>סואלי חצרתהא מכדומה באתם סלאם ואולאדהא</li>
<li>אתם סלאם וקד ארסלת מע אלשיך אבו אלמרגא</li>
<li>כתאב לבן כאלתי אבו אלמנא אשתהי מן אנעאמהא</li>
<li>איצאלה ושלומה יגדל ושלום חמודיה</li>
<li>והנלוים אליה ישגה נצח</li>
</ol>
                    
                </div>
            
                <div data-canvas="https://geniza.princeton.edu/documents/5672/iiif/textblock/30936/canvas/2/">
                    
                    
                    
                        <h3>Verso - address</h3>
                    
                        <ol>
<li>חצרה מולאי [אלשי]ך אלא[גל . . . .</li>
<li>בנימין הזקן הנכבד הנדיב והשוע</li>
<li>ביר יעקב הזקן . . . . . נע</li>
<li>שאכ]רהא</li>
<li>יוסף הכהן ביר</li>
<li>חלפון נע</li>
<li>מן אלמחלה</li>
</ol>
                    
                </div>
            
        </section>
    </body>
</html>
