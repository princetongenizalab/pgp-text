recto

אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך – שלום לי, אבל אני מתגעגע אליך, יקרב
אלוהים את פגישתי עמך ; י"ב בתשרי, וההחלטה בידי אלוהים, שהוא בעליה (של ההחלטה). כתבתי לך לפני כן מכתבים אחדים אך לא
ראיתי תשובה אף על אחד מהם, אקווה שאתה עסוק בדברים טובים. הודעתי לך אדוני ששלחתי בידי אבו עלי בן שכל כיס, ובו
ק' דינר וט' דרהמים, מהם כיס בשביל עבדך פרח וביקשתי ממך שתשלח לו אותו. אני מקווה שמכתבך והדינרים נמצאים בדרך אלי.
אשר ליתרת התמורה בעד הנחושת, הודעתיך שקיבלתי בשביל הכוהן – בשותפות עמך – שני כיסים שהיו עם אחי סלימאן, שהגיע
למאזר ושלח אותם הנה ; וכריכת אריגים קיבלתי, היא בשותפות עם אלחסן, וכריכה שנייה, בשותפות עם
אלחנן, היא אצל אבו אלפרג' מרדוך; וכריכה שהיתה אצל אבו אלקאסם בן כלף אלסוסי היתה חסרה לנו …
עד ראש השנה, העמיס אותה עם הסחורה שלו, אף על פי שהתנגדתי לזה. תבענו אותה ממנו, ואמר: ציווה עלינו למסור אותה
אך ורק לבן התאפרתי. יש בה בדים. וכבר העתקתי לך את המכתב בשתי העתקות. בשבוע שעבר נתתי
צרור מכתבים לשריף אלכתאמי, יש לו מחסן ב'קאק אלקנאדיל', בבית של בן .... כתוב לי על בואם. נושאי המכתבים
לוקחים מכתב מעבר, אולי תשתדל לתת את מכתביו לבן שבל אללואז או לאסכנדראני, תאמר שעליו (כתוב):
הבית של בן חאמד העיוור; ואני מצפה לידיעות חדשות ממך. (האריג) הפרסי אשר לחשבוננו הפרטי ששלח הכוהן אולי
הגיע, עשה לי טובה, ושלח אותו; ואם הגיע ממנו מכתב, הואילה (לשלוח) אותו; נשלחו על .... שתי העתקות, ב־20 ברביע
א'; העתקה אחת לא חידש לי בה שום דבר. ביקשתי את עזרת אלוהים וארזתי בשבילו בכריכה של אדוני אבו זכריא
יהודה בן אסמעיל נ"ע כריכה קטנה, תקבל אותה, ברצון האל. העמיסו את הכריכה ב'עשארי' ב'זקאק אלמחאל'. כמו כן,
בכריכה שבשביל אלחנן אצחק בן דודו ארזתי כריכה קטנה, עד עכשיו לא העמיסו אותה. כמו כן, בכריכה שבשביל אדוני אבו אל
בשר סלמאן בן אלבגל, כריכה קטנה. אם ייטיב אלוהים והכול יגיע, השאר אותן עד שיבוא פרח, ברצון האל. 

recto, right margin

כמו כן, שקלו בשביל (אוניית) הסלטאן ג׳ משואים שעווה, קיבל אותם האלכסנדרוני בשביל עבד.
רצוני כי (תשים) ידך עליהם, הם בין (הסחורות) של כל האנשים ומשקליהם ש, קק"פ, ועוד ק"פ, ג'רוי. אני עומד
לארוז סלים ובהם משי; אם ייטיב אלוהים ויגיעו בשלום ויהיה שם ביקוש, מכור אותם, ברצון האל. 

recto, top margin

הודע לי את המחירים, במגרב ובמזרח. הואילה (לספק לי) חמישה קנטארים סוכר טוב שאשתמש בו, וחצי מן מי לימון,
על פי מנהגיך הנאים. אל תתרשל בעריכת החשבון של מה שנותר ב'קיסאריה', בטובך. קבל נא את מיטב דרישות השלום. ושלם. 

verso
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת שלומו; מאסמעיל בן פרח נ"ע. 