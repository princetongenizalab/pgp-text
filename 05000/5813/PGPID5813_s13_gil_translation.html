
<html>
    <head>
        <title>Hebrew Translation of Letter: T-S 10J15.4</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J15.4</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00004/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך – שלום לי, אבל אני מתגעגע אליך, יקרב</li>
<li>אלוהים את פגישתי עמך ; י"ב בתשרי, וההחלטה בידי אלוהים, שהוא בעליה (של ההחלטה). כתבתי לך לפני כן מכתבים אחדים אך לא</li>
<li>ראיתי תשובה אף על אחד מהם, אקווה שאתה עסוק בדברים טובים. הודעתי לך אדוני ששלחתי בידי אבו עלי בן שכל כיס, ובו</li>
<li>ק' דינר וט' דרהמים, מהם כיס בשביל עבדך פרח וביקשתי ממך שתשלח לו אותו. אני מקווה שמכתבך והדינרים נמצאים בדרך אלי.</li>
<li>אשר ליתרת התמורה בעד הנחושת, הודעתיך שקיבלתי בשביל הכוהן – בשותפות עמך – שני כיסים שהיו עם אחי סלימאן, שהגיע</li>
<li>למאזר ושלח אותם הנה ; וכריכת אריגים קיבלתי, היא בשותפות עם אלחסן, וכריכה שנייה, בשותפות עם</li>
<li>אלחנן, היא אצל אבו אלפרג' מרדוך; וכריכה שהיתה אצל אבו אלקאסם בן כלף אלסוסי היתה חסרה לנו …</li>
<li>עד ראש השנה, העמיס אותה עם הסחורה שלו, אף על פי שהתנגדתי לזה. תבענו אותה ממנו, ואמר: ציווה עלינו למסור אותה</li>
<li>אך ורק לבן התאפרתי. יש בה בדים. וכבר העתקתי לך את המכתב בשתי העתקות. בשבוע שעבר נתתי</li>
<li>צרור מכתבים לשריף אלכתאמי, יש לו מחסן ב'קאק אלקנאדיל', בבית של בן .... כתוב לי על בואם. נושאי המכתבים</li>
<li>לוקחים מכתב מעבר, אולי תשתדל לתת את מכתביו לבן שבל אללואז או לאסכנדראני, תאמר שעליו (כתוב):</li>
<li>הבית של בן חאמד העיוור; ואני מצפה לידיעות חדשות ממך. (האריג) הפרסי אשר לחשבוננו הפרטי ששלח הכוהן אולי</li>
<li>הגיע, עשה לי טובה, ושלח אותו; ואם הגיע ממנו מכתב, הואילה (לשלוח) אותו; נשלחו על .... שתי העתקות, ב־20 ברביע</li>
<li>א'; העתקה אחת לא חידש לי בה שום דבר. ביקשתי את עזרת אלוהים וארזתי בשבילו בכריכה של אדוני אבו זכריא</li>
<li>יהודה בן אסמעיל נ"ע כריכה קטנה, תקבל אותה, ברצון האל. העמיסו את הכריכה ב'עשארי' ב'זקאק אלמחאל'. כמו כן,</li>
<li>בכריכה שבשביל אלחנן אצחק בן דודו ארזתי כריכה קטנה, עד עכשיו לא העמיסו אותה. כמו כן, בכריכה שבשביל אדוני אבו אל</li>
<li>בשר סלמאן בן אלבגל, כריכה קטנה. אם ייטיב אלוהים והכול יגיע, השאר אותן עד שיבוא פרח, ברצון האל. </li>
</ol>
                    
                        <h3>recto, right margin</h3>
                    
                        <ol>
<li>כמו כן, שקלו בשביל (אוניית) הסלטאן ג׳ משואים שעווה, קיבל אותם האלכסנדרוני בשביל עבד.</li>
<li>רצוני כי (תשים) ידך עליהם, הם בין (הסחורות) של כל האנשים ומשקליהם ש, קק"פ, ועוד ק"פ, ג'רוי. אני עומד</li>
<li>לארוז סלים ובהם משי; אם ייטיב אלוהים ויגיעו בשלום ויהיה שם ביקוש, מכור אותם, ברצון האל. </li>
</ol>
                    
                        <h3>recto, top margin</h3>
                    
                        <ol>
<li>הודע לי את המחירים, במגרב ובמזרח. הואילה (לספק לי) חמישה קנטארים סוכר טוב שאשתמש בו, וחצי מן מי לימון,</li>
<li>על פי מנהגיך הנאים. אל תתרשל בעריכת החשבון של מה שנותר ב'קיסאריה', בטובך. קבל נא את מיטב דרישות השלום. ושלם. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00004/canvas/2">
                    
                    
                    
                        <h3>verso</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת שלומו; מאסמעיל בן פרח נ"ע. </p>
                    
                </div>
            
        </section>
    </body>
</html>
