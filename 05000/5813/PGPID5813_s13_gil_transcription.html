
<html>
    <head>
        <title>Transcription of Letter: T-S 10J15.4</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.4</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00015-00004/canvas/1">
                    
                    
                    
                        <h3>recto</h3>
                    
                        <ol>
<li>
<p>סידי ומולאי אטאל אללה בקאך ואדאם תאידך וסלאמתך וסעאדתך ען סלאמה ושוק אליך קרב</p>
</li>
<li>
<p>אללה אלאגתמאע בך ליב כלאת מן תשרי ואלאמר לל[ה צ]אחבה &nbsp; &nbsp; &nbsp; &nbsp; תקדמת כתבי אליך עדה ולם</p>
</li>
<li>
<p>ארא לאחדהא גואב ארגו שגל כיר אעלמתך יאסידי במא אנפדתה ביד אבו עלי בן שבל סרר פיהא</p>
</li>
<li>
<p>ק דינ ט דר מנהא סרה אלי ולייך פרח סאלתך אנפאדהא לה ארגו כתאבך ואלדנ מני באלקרב</p>
</li>
<li>
<p>ובקיה תמן אלנחאס אעלמתך במא קבצתה ללכהן כלטתך סרתין כאנת צחבה אכי סלימאן וצל</p>
</li>
<li>
<p>אלי מאזר ואנפדהא אלי הנא ורזמה בז קבצתהא הי כלטה מע אלחסן ורזמה תאניה כלטה מ[ע]</p>
</li>
<li>
<p>אלחנן הי ענד אבי אלפרג מרדוך ורזמה כאנת צחבה אבי אלקאצם בן כלף אלסוסי ראב ענא [ &nbsp; &nbsp; ]</p>
</li>
<li>
<p>אלי ראש השנה אוסקהא מע רחלה ואנכרתה עליה דלך וטלבנאהא מנה קאל מא אמרת בדפעהא</p>
</li>
<li>
<p>אלי לבן אלתאהרתי ופיהא שש וקד נסכת לך אלכתאב נסכתין ואלאסבוע אלמאצי אעטית</p>
</li>
<li>
<p>צבארה כתב לשריף אלכתאמי מכזנה פי זקאק אלקנאדיל דאר בן&nbsp; &nbsp; &nbsp; &nbsp; &nbsp; תדכר וצולהא ואלפיוג</p>
</li>
<li>
<p>מא יחמלו לעבד כתאב לעל תחרץ תעטי כתבה לבן שבל אללואז או אלי אסכנדראני תקול עליה</p>
</li>
<li>
<p>דאר בן חאמד &lt;א&gt;לעמא ואנא מתשוף למא יטרא לי מן אכבארך אלפרסי אלדי לכצתנא //ממא אנפדה// אלכהן לעלה</p>
</li>
<li>
<p>וצל תמן עלי באנפאדה ואן וצל מנה כתאב תתפצל בה ונפד עלי [ &nbsp; &nbsp; &nbsp; &nbsp; ] נסכתין לי בקין מן רביע</p>
</li>
<li>
<p>אלאול נסכה ואחדה מא זאדני פיהא שיי&nbsp; &nbsp; &nbsp; &nbsp; וקד אסתכרת אללה ושדתה פי רזמה סידי אבי זכריא</p>
</li>
<li>
<p>יהודה בן אסמעיל נע רזימה תקבצהא אן שא אללה אלרזמה אוסקת פי עשארי מן זקאק אלמחאל וכדלך</p>
</li>
<li>
<p>פי רזמה לאלחנן אצחק בן עמה שדדת פיהא רזימה לם יוסקוהא לאלאן וכדלך פי רזמה לסידי אבי אל</p>
</li>
<li>
<p>בשר סלמאן בן אלבגל רזימה אדא מן אללה בוצול אלגמיע תבקיהם אלי וצול פרח אן שא אללה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>וכדלך וזן עלי אלסלטן ג אעדאל שמע קבצהא אלאסכנדראני לעבד</p>
</li>
<li>
<p>אחב ידך עליהא הי פי גמלה אלנאס ואוזאנהא ש קקפ קפ גרוי ואנא עלי</p>
</li>
<li>
<p>שד קפאף חריר אדא מן אללה בסלאמתהא וכאן תם שהוה ביעהא אן שא אללה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>תעלמני באלאסעאר אלמגרביה ואלשרקיה תתפצל עלי בכמס קנטאר סכר גייד נסתעמלה ונצף מן מא לימון</p>
</li>
<li>
<p>חסב עואידך אלגמילה אקתצא מא בקי פי אלקיסאריה לא תפרט פיה מתפצל תכתץ אפצל אלסלם ושלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00004/canvas/2">
                    
                    
                    
                        <h3>verso - bottom margin - address</h3>
                    
                        <ol>
<li>
<p>סידי ומולאי אבי יחיי נהראי בן נסים נע מן אסמעיל בן פרח נע</p>
</li>
<li>
<p>אטאל אללה בקאה ואדאם תאידה וסלאמתה</p>
</li>
</ol>
                    
                </div>
            
        </section>
    </body>
</html>
