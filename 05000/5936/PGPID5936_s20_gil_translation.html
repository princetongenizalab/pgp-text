
<html>
    <head>
        <title>Hebrew Translation of Letter: T-S 6J10.12 + T-S 8J26.15</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 6J10.12 + T-S 8J26.15</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00026-00015/canvas/1">
                    
                    
                    
                        <h3>recto</h3>
                    
                        <ol>
<li>.... (1–3) אבו .... ומצאתי את העניינים כאן במצב מצוין, יותר ממה .... אריג לא מעובד, אורכו קרוב למ' אמה ....</li>
<li> </li>
<li> </li>
<li>היתרה דינר וי''ד קיראטים; עוד לקחתי ממנו שני אריגים מכווצים ....</li>
<li>מהם ביותר מבי ורבע, אבל לא מצאו חן בעיני; והוא מסר את שאר ....</li>
<li>לכובס, ואמר לי: יצא תוך היומיים הקרובים ואבחר לך מהם ב', או שאתה רוצה</li>
<li>את מה שהוא קנה ממך; אני יודע שזקוקים להם שם, אלא שלא מצאתי אלא ג', מן הנחות.</li>
<li>ביקשת ממני גם בעניין אריג צבעוני ספרדי, אבל אלה בצמצום, לא הגיע מהם</li>
<li>כלום. ושוחחתי על זה עם אדוני ורבי אבו אלפרג' ואמר : קניתי אריג</li>
<li>בדינר, קח אותו ושלח אותו אליך ; ואמר: לא אחייב אותו בעדו בכלום. והוא יחד עם מכתבי </li>
<li>זה בתוך התרמיל שבו היו הפשתים, (תרמיל) מן האריג הלא מעובד. אקווה שיתקבלו</li>
<li>אצלך ברצון, ברצון האל; דברי אריג התייקרו היום מאוד, ומחיר הבגד היום</li>
<li>שני דינרים, וכך כל הדברים. על כן, אם טוב בעיניך, אדוני, למכור את הפשתים במחיר זה, שלח אותן</li>
<li>עם מי שבא, תרמיל אחרי תרמיל, או כפי שיזדמן לך, וההחלטה בידך. ושמעתי</li>
<li>שהביקוש לאריגים עלה, זאת לידיעתך, אדוני. ובתוך האריג הלא מעובד כ' קונטרסי</li>
<li>נייר, שיכתוב עליהם ר' יוסף. לפני כן קניתי לו ה', שיכתוב עליהם עד שנשלח לו</li>
<li>עוד כ' אחרים עם האיש שיהיו עמו שני האריגים המכווצים. הואילה, רבנו נטר"ח,</li>
<li>למסור לו דרישות שלום ולזרז אותו שימהר בכתיבתו, ותהיה משובחת, כאשר הבטיח.</li>
<li>לא מצאתי נייר טוב מזה ששלחתי ; אקווה שיהיה טוב. הצטערתי</li>
<li>שלא השארתי אצלך את התרגום שקניתי כדי שאכניס בו את המסורה העברית</li>
<li>אשר בספר המקרא שלך, ותעתיק אתה מתוך כלל הארמית את מה שחסר בו. בבואי,</li>
<li>מצאתי שר' ישועה כבר נסע, וכמוהו הרב נטר"ח, והרגשתי בדידות, אלהים יפגישנו לטובה, </li>
<li>אבל הצטערתי על זה ; הואילה, אדוני, למסור להם ממני דרישות שלום. ואם יש לך, אדוני, </li>
<li>צורך בקנייה כלשהי, כבדני בו. אדוני ורבי אבו אלפרג' מוסר להדרתך דרישות שלום נכבדות </li>
<li>ולאדוני בנך אבו סעד, ייתן לו אלוהים חיים. תכפו עלי געגועים. אבקש ממך, רבנו </li>
</ol>
                    
                        <h3>recto, right margin</h3>
                    
                        <p>(שתתפלל למעני ואלוהים) ייתן לנו בזכותך רווח ויקבל את (התפילה) ממך. דודתי, אחות אמי, שולחת לך את מיטב דרישות השלום, והיא מתפללת למענך הרבה, ואל תפסיק להתפלל למענה. קבל נא, אדוני, את מיטב דרישות השלום ולאדוני בנך דרישות שלום ולכל הנתונים לחסותך דרישות שלום. ושלום. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00006-J-00010-00012/canvas/1">
                    
                    
                    
                        <h3>recto</h3>
                    
                        <ol>
<li>הדרת אדוני החבר הנכבד גדול הישיבה, ייתן לך אלוהים אריכות ימים</li>
<li>ויתמיד את שלומך ואת אושרך ואת עזרתו ואת חסדיו לך. שלומי טוב ואני בריא.</li>
<li>אבל אני מתגעגע אליך; יקרב אלוהים את פגישתי עמך בחסדו ובטובו. אודיעך אדוני, ייתן לך אלוהים שלום,</li>
<li>שהגעתי בשלום, תודה לאל על זאת, הלכתי עם אלמכרם לפשתים, עם אבו יוסף</li>
<li>עואץ, אל החנות של הלאל בן חסן, והכריז על מחירן, שהיו שוות ט' רטלים ומשהו בדינר, </li>
<li>משקלן י"ד וחצי, הסתכם בעדן דינר וחצי. ראיתי אצל אדוני ורבי</li>
<li>.... אריג, אם בלתי מעובד, ואם מכווץ, אבל לא מצאנו אצלו כלום.</li>
<li>.... אצלכם; קניתי אצל מכתאר</li>
<li>.... דינר ושני שלישים, אולי נפחית מזה שני קיראטים.</li>
<li>.... בשני דינרים, ומכר</li>
<li>.... אריגים רבים ... </li>
</ol>
                    
                        <h3>recto, right margin</h3>
                    
                        <p>אל תפסיק להתפלל למעננו .... </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00006-J-00010-00012/canvas/2">
                    
                    
                    
                        <h3>verso</h3>
                    
                        <p>הדרת אדוני החבר הנכבד גדול הישיבה מרנו ורבנו נהוראי בן מור"ב נסים זצ"ל, ייתן לו אלוהים אריכות ימים ויתמיד את שלומו. מודה חסדו עמרם בי"ר יוסף הזקן זצ"ל. </p>
                    
                </div>
            
        </section>
    </body>
</html>
