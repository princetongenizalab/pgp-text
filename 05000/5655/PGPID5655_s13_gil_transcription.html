
<html>
    <head>
        <title>Transcription of Letter: CUL Or.1080 J166</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J166</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00166/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם עזה ותאידה וסלאמתה</p>
</li>
<li>
<p>ונעמתה מן תניס ען סלאמה פי אלנפס ושגל סר לא יעלם עלמה</p>
</li>
<li>
<p>גיר אללה עז וגל וקד ערפתך יאמולאי אני וצלת ולם נעמל אלי</p>
</li>
<li>
<p>יומי האדא עמל לאן אלקום עליהם כסאר וטמאעין וסקרה</p>
</li>
<li>
<p>כול מן כלמתה קאל לי האדא רחלך מודוע מא נביע כול יום ה</p>
</li>
<li>
<p>דרה וקד חרת ובלד כראב לא מן ימור ולא מן יגי אללה גלת</p>
</li>
<li>
<p>קדרתה ירחם ויחסן אלעאקבה ובאללה לקד חרת [ ]</p>
</li>
<li>
<p>ענהם וכליתהם נהאצא ואן קעדת ננתצרהם הום פי האדי</p>
</li>
<li>
<p>אלו אשהר פי עדם אלי וקת אלחמל אללה יסאהל מא פיה אלכירא</p>
</li>
<li>
<p>ברחמתה ועלא קלבי אלנאר מן חאל אלאטפאל ומא אתכאלי בהם</p>
</li>
<li>
<p>אלי שנלא אללה ועלא תפצלך ומא נדרי אן כאן חמל לי סידי אבי</p>
</li>
<li>
<p>אלכיר צדקה אלכתאן וקד כלמת מרכב אלאמיר צלטאן אל</p>
</li>
<li>
<p>דולה פי חמלה אללה יסאהל ואלזביב קליל פי אלערצה וקד</p>
</li>
<li>
<p>אשתרית קנטרין פי גיר אלגרוי ומא נדרי כיף נחמלה</p>
</li>
<li>
<p>אללה יופק כיר ומא אחתאג יאמולאי אכד עליך פי חאל אלקמח</p>
</li>
<li>
<p>ושראה אן כאן מן דינרין וחולה לא תתואנא פיה לאן עלא</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>קלבי מן דלך אלנאר לאן אנת תעלם חאל אלאטפאל ותשק</p>
</li>
<li>
<p>עלא רוחך ובאללה מא נכתאר נכלפך בחאגה למא</p>
</li>
<li>
<p>נעלם עצבך גיר אן אלצרורה תוגב דלך</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואנא אעלם אנך מא תבקי מן מגהודך שי פיגיני כתאבך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00166/canvas/2">
                    
                    
                    
                        <h3>verso</h3>
                    
                        <ol>
<li>
<p>רואג במא פעלת משרוח ובתחציל אלקמח אללה לא יעדמני</p>
</li>
<li>
<p>בקאך וכדלך אן טלבת מן אלחריר אלאנדלסי שי פביע מנה</p>
</li>
<li>
<p>כיף תראה ואלקליל לאסין אלדי גאבה מן אלריף אנה אסלך תחצילה</p>
</li>
<li>
<p>וביעה אללה לא יעדמני בקאך ותערפני אן ענדכום מן אכבאר</p>
</li>
<li>
<p>אלמראכב אלמגרביא ומא נחתאג נוציך עלא אבי אלחסין פי גמיע</p>
</li>
<li>
<p>אמורה ואן יכון לך חאגה אכתב אלי בהא קראת עליך אלסלאם</p>
</li>
<li>
<p>ועלא גמיע אצחבנא כול ואחד באסמה אלסלאם וכתאבך לא</p>
</li>
<li>
<p>תוכרה עני כול וקת ואלסלאם</p>
</li>
</ol>
                    
                        <h3>verso - address</h3>
                    
                        <ol>
<li>
<p>لمولاي الشيخ ابي يحيى نهراي بن نسيم المغربي من نسيم بن خلفون بن الفسطاط</p>
</li>
<li>
<p>اطال الله بقاة و ادام عزه وتاييده ان شاء الله</p>
</li>
<li>
<p>الحسين بن طاهر علي بن سراقة</p>
</li>
</ol>
                    
                </div>
            
        </section>
    </body>
</html>
