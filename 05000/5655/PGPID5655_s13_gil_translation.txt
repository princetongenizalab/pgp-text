recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך
ואת חסדו לך, מתניס, שלום לי בגופי, אבל אני מודאג כפי
שרק אלוהים, יתגדל וישתבח, יודע. כבר הודעתיך, אדוני, שהגעתי, אבל לא עשיתי עד
היום הזה כלום, כי ירדו על האנשים הצערת והחמדנות והרשע.
כל מי שדיברתי עמו אמר לי שסתורתך זו תהיה מונחת, איננו מוכרים במשך כל יום ה'
(אפילו בעד) דרהם; אני נדהם. העיר חרבה, אין יוצא ואין בא; אלוהים, תתהלל
גבורתו, ירחם וייתן אחרית טובה. חי אלוהים! אכן אני נדהם ....
מהם ועזבתי אותם בתרעומת(?), כי אילו ישבתי לחכות להם, הלוא במשך
ו' החודשים האלה הם במחסור, עד עת ההובלות. אלוהים יזמן טובות,
ברחמיו. בלבי אש בוערת מפני מצב הילדים, ואני סומך בעניינם
אך ורק על אלוהים ועל חסדיך. ואינני יודע אם הוביל בשבילי אדוני אבו
אלכיר צדקה את הפשתים. דיברתי בדבר אוניית האמיר סלטאן אל
דולה בעניין הובלתן. אלוהים יעזור. הצימוקים – היצעם בצמצום.
קניתי שני קנטארים, לא בג'רוי, אבל איני יודע איך לשלוח אותם ;
אלוהים יזמן טובות. אין צורך, אדוני, שאזרז אותך בעניין החיטים
וקנייתן, אם הן משני דינרים בקירוב; אל תתרשל בעניינן כי 

recto, right margin

בלבי אש בוערת בגלל זאת, ואתה יודע את מצב הילדים, קבל טרחה זו
על עצמך ; חי אלוהים, איני רוצה להטיל עליך התעסקות, כי אני
יודע כמה ראגות יש לך, אלא שהמצוקה מחייבת זאת 

recto, top margin
ואני יודע שתעשה את כל המאמצים. ושלח לי מכתב 
 
verso

ללא דיחוי על מה שעשית, ספורט, ועל השגת החיטים; אלוהים אל ישלול ממני
את חייך. כמו כן, אם מבקשים ממך כמות של משי ספרדי, מכור ממנו
כפי הבנתך; את קצת הלאסין שהביא מן הריף אבקש ממך שתקבל אותו
ותמכור אותו. אל ישלול אלוהים ממני את חייך. הודע לי אם יש אצלכם ידיעות על
האוניות המגרביות. אין צורך שאתן לך הוראות על אבו אלחסין, בכל
ענייניו. אם יש לך צורך בקנייה, כתוב לי עליו. אני דורש בשלומך
ובשלום כל אנשינו, כל אחד בשמו, אל
תדחה את כתיבת מכתביך אלי, כל הזמן, ושלום. 

verso, address
לאדוני ורבי אבו יחיא נהוראי בן נסים המערבי, ייתן לו אלוהים אריכות ימים ויתמיד את גדולתו ואת עזרתו לו; מנסים בן ח'לפון בן בנאיא; לפסטאט, ברצון האל. (שמות המובילים:) אלחסין בן טאהר, עלי בן סראקה(?). 