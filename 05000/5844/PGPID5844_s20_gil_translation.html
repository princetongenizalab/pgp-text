
<html>
    <head>
        <title>Hebrew Translation of Letter: T-S 12.241</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.241</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00241/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך</li>
<li>.... בתשרי, יודיעך אלוהים את ברכתו ואת ברכת</li>
<li>(החודשים הבאים אחריו, והחג?), יחרשנו עליך וגם על כל ישראל שנים רבות. אודיעך, </li>
<li>אדוני, שהגעתי בשלום אחרי ח' ימים, מאלכסנדריה ועבר עלינו</li>
<li>.... (חדרו לתוך) האונייה מים עלינו וביקשנו להגיע לשאם,</li>
<li>ובמשך כל הזמן מיום צאתנו מאלכסנדריה עבדתי בשאיבה במשמרות לפי חמישים</li>
<li>דליים, והדלי שהיינו שואבים בו היה של חצי חבית ביונטית, היו שואבים במשמרות</li>
<li>כ"ג, יומם ולילה. (גם) אבו אלפרג' בן יוסף אלאנדלסי היה עובד במשמרת. והגענו</li>
<li>בשלום, תודה לאל. נרטבו אצלנו באונייה פשתים בכמות עצומה. רבנו אנחנו</li>
<li>הסוחרים עם בעל האונייה, ועקב זאת הפחית חלק מן השכירות. לפשתים שלי</li>
<li>חדרו מים מעטים; אם תשאל אותי, בערך חמישים (רטלים) פחות או יותר, בשני משואים. מכרתי</li>
<li>במחיר שבעה רטלים פחות שתי אוקיות בדינר, ג' הנשואים במחיר אחיד, ולא מנע</li>
<li>אלוהים, יתעלה, רווח, אבו אלפרג' מכר לפני במחיר ז' פחות שליש,</li>
<li>וקנה ממי שמכר לו משאוי אריגים ושלח אותו עם פתוח אלרשידי לתניס. וקנה</li>
<li>ביתרה עשרה מנים בד פשתים, והוא עומד להפליג לאלכסנדריה, ואת המשאוי הוא</li>
<li>ישלח לפסטאט אצל בן אחות שמעאן. אדוני, לאדוני אבו זכרי בן סגמאר היתה</li>
<li>עמי בפשתים שמינית. אדוני והב בן סלימאן אלמוצלי וסלמאן קיבלו ממני</li>
<li>את כל המגיע להם. הגיל שלך, שלא נמכר, אין לו ביקוש עד עכשיו, מכרו ממנו רק </li>
</ol>
                    
                        <h3>recto, right margin</h3>
                    
                        <p>מה שקנו באלכסנדריה, והיתה לך מזה הכנסה של כ' דינר ומשהו; אילו היית אתה עם סחורתך, היית מוכר אותה. הגיעו זכרי בן אלאשקר, ובן אלדוידה ויוסף אלד'כי. מהניל .... </p>
<p> </p>
                    
                        <h3>recto, top margin</h3>
                    
                        <p>בהצעה. אלוהים יתעלה יודיע טובות לנו ולכל ישראל ויכתבנו לשלום. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00241/canvas/2">
                    
                    
                    
                        <h3>verso</h3>
                    
                        <ol>
<li>ביקשתי את חסדי אלוהים יתגדל וישתבח וקניתי י"ב מנים בד פשתים, כ"ג בעד י' מנים.</li>
<li>ברצון האל אקנה שתי כריכות כותנה קטנות, נ' מנים, ביתרה האחרת, ומגמת פני אלכסנדריה, </li>
<li>ברצון האל; לידיעתך; ואתחיל לשחרר, ברצון האל. אבו אלפרג'</li>
<li>בריא, והוא שולח לך דרישות שלום; אם נמצא שם אחיו, הודע לו זאת ומסור לו</li>
<li>ממני וממנו דרישות שלום. אקווה שיוסף שילם לאברהם בן בהלול ג' דינרים,</li>
<li>ייתן לו אלוהים גמול טוב בעדי. מסור לו דרישות שלום ממני. מחירי הכותנה, מה' לו' וחצי. </li>
<li>הפשתים הטובות יש להן שוק, אבל על הפחותות חבל להוציא כסף. סביב הכותנה השנה מהומה גדולה.</li>
<li>הצימוקים מדינר וחצי הקנטאר ער דינר ....; הפלפל</li>
<li>רטל וחצי; הנשדור ג' דינרים בעד י' מנים. מחיר העיר בעד החיים מה</li>
<li>קפיזים ברבע דינר עד ו', קפיז חיטים מצריות הן ויבה באלכסנדרוני; בעד הכמון משלמים י' דינרים.</li>
<li>השמן ח' קפיזים בדינר אחד; הודע ליוסף כי שבעת הדינרים ושליש שנשאר</li>
<li>חייב לי, הם המגיע לי בעד שותפות עם מישהו אחר, והיתה לי עדיפות ברווח, כל עוד </li>
</ol>
                    
                        <h3>verso, right margin</h3>
                    
                        <p>.... ישלם לאברהם בן בהלול, והיתרה היא קטנה. קבל נא, מכובדי, דרישות שלום, וליוסף ולבניו דרישות שלום, ולאדוני אבו יצחק ברהון בן צאלח דרישות שלום, ולאדוני אבו אברהם עיאש דרישות שלום, ולאדוני אבו </p>
<p> </p>
                    
                        <h3>verso, top margin</h3>
                    
                        <p>אברהם בן ...., ולאדוני אבו יצחק אברהם בן התלמיד דרישות שלום, ולאדוני יהודה בן אלרקי דרישות שלום, ולאדוני אבו עמראן מוסא בן אלמג'אני דרישות שלום.</p>
                    
                        <h3>verso, bottom margin</h3>
                    
                        <p>ואחרי שכתבתי מכתב זה שלחתי .... את הניל של בן סגמאר לחלב עם אבו .... יוסף אלד'כי עם תעודת משלוח .... </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים, יתן לו אלוהים אריכות ימים (ויתמיד וכו') .... את שלומו ואת אושרו .... ; (אחד המובילים :) אלחסן בן עבדאללה ….</p>
                    
                </div>
            
        </section>
    </body>
</html>
