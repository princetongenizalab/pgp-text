
<html>
    <head>
        <title>Transcription of Legal document: Moss. V,374</title>
    </head>
    <body style="max-width: 860px; margin: auto">
        <h1>Transcription of Legal document: Moss. V,374</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 1.</p>

        
        <section dir="rtl" >
            
                <div data-canvas="https://geniza.princeton.edu/documents/5353/iiif/canvas/1/">
                    
                    
                    
                        <h3>I, 20</h3>
                    
                        <ol>
<li>בחמשה בשבה דהוא שבעה עשר יומי בירח סיון</li>
<li>דשנת אלפא וארבע מאה ועשר שנין למניינא</li>
<li>דרגיליננא ביה בפסטאט מצרים דעל נילוס</li>
<li>נהרא מותבה כן הוה חצר אלי בית דין מ דויד</li>
<li>בר מ שלמה אללבדי נע וקאל לנא לי שהאדה ענד</li>
<li>מ ערוס בר מ יוסף נע ואנא אותר אסתמאעהא</li>
<li>ואתבאתהא פאחצר אלינא מ ערוס דנן פקאל</li>
<li>אלדי אחפטה בין מ שלמה ואכיה מ יוסף בני מ</li>
<li>דויד אללבדי אנני כנת מעהמא גמיעא באלמהדיה</li>
<li>והמא מגתמעאן פי בית ואחד וגמיע מא מעהם</li>
<li>מן בצאיע בידהמא גמיעא פסאלת כל מנהמא</li>
<li>עלי אלתפריד ען חאלהמא פקאל כל מנהמא נחן</li>
<li>מתפאוצאן פי גמיע מא מענא ושדו בעץ מא</li>
<li>מעהם מן אלבצאיע וסאר בהא מ שלמה אלי</li>
<li>בלאד אלאנדלס ואכד מ יוסף אלבאקי וסאר</li>
<li>צחבתנא וקצי אן עטב מ שלמה במא כאן מעה</li>
<li>ובלגנא דלך פאגתמעת מע מרֹ יוסף דנן [וקלת]</li>
<li>לה אי שי תעמל פקאל לי אי שי אעמל נחן מתפאוצאן</li>
<li>אי שי כאן בידנא הו לנא גמיעא //שרכה ביננא ולו בקי// &lt;&lt;מע[נא דרה]ם ואחד לכאן לנא גמיעא&gt;&gt; ומה דהוה קדמנא</li>
</ol>
                    
                </div>
            
                <div data-canvas="https://geniza.princeton.edu/documents/5353/iiif/canvas/2/">
                    
                    
                    
                        <h3>ע"ב</h3>
                    
                        <ol>
<li>כתבנא וחתמנא דליהוי לזכו ולראיה</li>
<li>תלי ביני שיטי שרכה ביננא ולו בקי מענא דרה[ם]</li>
<li>ואחד לכאן לנא גמיעא וקיימין ודין קיומיהון</li>
<li>יצחק ביר שמואל זל אברהם בר שמעיה החבר נבת נין שמ ג</li>
<li>הלל ביר עלי זל</li>
</ol>
                    
                </div>
            
        </section>
    </body>
</html>
