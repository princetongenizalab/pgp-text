recto

אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך,
מן הבית, במחצית חודש .... ; שלומי טוב בגופי, אבל מחלה בלבי; תודה
לאל, תודתם של בעלי ה'צבר'; .... (כתבתי לפני כן מכתב ....) בשיירה זו והודעתי לך מקצת 
הדאגה שאנחנו דואגים בגלל הנעשה אצלכם במצב קשה זה; ונוסף על זאת הזנחתך
ומיעוט תשומת לבך לגבי משלוח כל הזהב וה'כז' שאצלך, באוניית בן אלאסכנדר
וב'קארב'. כי הם הגיעו ואין לנו בהם כלום חוץ מכיס מאשתקד וכים משנה זו, ויחזור
אליך מזה מה שאלוהים הוא היודע; ונוסף לזה הנעשה אצלך במגרב: דבר ההזנחה
בענייני הפשתים שמכרת, שעליהן אני מבקש מאלוהים שייתן לנו חילופין בעד מה שאבד לנו בהן; והלוא אילו היה
מגיע אלינו באוניית בן אלאסכנדר מקצת מן השייך לנו הייתי יכול להשיג תמורתו ; ואולם נותרנו
חסרי כול, בלי דינר ובלי דרהם .... ועוד, מי שהגיעו מוכרים
את האריגים והרווחים גבוהים, שלא ראינו כמותם; אין מה לעשות, אבקש עזרה מאלוהים ובו 
אני בוטח. כתבת במכתבך אשר הגיע ב'קארב' על מה שנותר מן הפשתים, כלומר נ' משואים; 
(14-13) אקווה שתמכרם, מכירות במחיר גבוה, מפני המחסור בניל שאירע השנה, ואשר נודע אצלכם, ומפני האנדרלמוסיה של האוניות באלכסנדריה. בקש אפוא את חסדי אלוהים ומכור את
 
כולם והוסף את תמורתם למאה ושבעים המשואים שמכרת מן הסוג הזה.
יש לקנות במחצית התמורה בעד הכול, מה שכתבתי במכתבי, דהיינו שמן ושעווה ואריגים 
ובדי משי וכרכום ועופרת ונחושת ולשלוח את השאר בזהב, ביבשה ובים. כיוצא בזה
יש לשלוח ככל שאפשר וככל שיש שוק, את האריגים שקונים, אם ביבשה ואם בים. ואל תשהה דבר
מאלה, ועוד: את יתרת התמורה בעד הפשתים הישנות תשלח בזהב ואל תקנה בה סחורה. 
אלא תשלח בזהב. הודעתי לך כבר שהגיע חשבון המכירה, באוניית בן אלאסכנדר, והודעתי לך
שעליך לרשום בחשבון מה שקיבלת מהמחסנים, ומה שיגיע אחר כך בכל שנה יתווסף
בכמות מסוימת. ותציין את החשבונות ששלחת בכל מכירה ומה ששלחת
אל האדון לקירואן, כדי שתדע אם הכמות נכונה או שחסר בה. וכבר הודעתי לך שיש יתרה 
במספר, של כמה משואים, ראם תעשה את החשבון תגלה אותם. בשם אלוהים, אל תתרשל 
לגביהם. לא כתבת במכתבך על עניין בן אלברקי וכי נסע לסיציליה, ונודע לי
הדבר רק ממכתבו של יבקא. והלוא היית נוהג להזכירו בכל מכתב, ואני מודאג בגללו,
אלוהים יודיענו ממנו ומכם טובות. אני יודע שלולא ה'קארב' הזה
שהסתבך עמו היה בוודאי כבר מגיע אלי ב'קארב' של אלשאמי, ואולם הסתבכותו
עם ה'קארב' היא שעיכבה אותו ; ואני מקווה שהוא מבלה את החורף אצלכם וכי יקנה
בחורף זה שמן בזול, או מה שיזמן אלוהים, ויבוא אלי בהקדם האפשרי ; זרז אותו
בעניין זה וכתוב בכל מכתב על הנעשה אצלו ; כיוצא בזה ענייני סיציליה, וענייני האדון
אבו סעיד כלף אלאנדלסי, יעזור לו אלוהים, כי אני מודאג בגללו, ולא ראיתי מכתב ממנו 
ולא שלח לי כלום, אף שיש לי אצלו סכום כסף, אלוהים ישימנו במחוז השלום; אין לי ספק 
שאתה מקבל ממנו מכתבים לעתים קרובות, אבל אינך כותב לי ואינך מזכיר את הנעשה אצלו. ועוד : 

recto, right margin
(1–6) אם אתה כותב לו, הודע לו שאני שואל עליו, ואף אתה תזרז אותו לשלוח מה שהוא חייב לי ותלחץ עליו שלא ימכור את העפצים השאמיים 
(7–14) ולא יזיז אותם, כי יש בהם מחסור אצלנו ואל יפחית בהם מכ' רבעי דינר אף פרוטה. כיוצא בזה מה שיש לי אצלכם, אל תמכרוהו אלא בעד תמורה טובה. 
(23-15) את הכספים של בן נהוראי שלח ואל תתרשל, ואל תתרשל בגביית החובות הישנים. ואני כולי אש להבה בגלל הסבון, ואינני יודע .... 
 
recto, top margin
.... (לא) כתבת לי כלום, ומה שכתבת היה ידוע לי. קנה לי ק"ק נאדות.... לחשבוני הפרטי 
 
verso

ותהיה תמורתם ק' בעד ס', במשאוי. עד שיגיע אלי משהו בים ואסלק לך. ויהיו הנאדות
משובחים ובעלי הכשר ותשלח אותם עמו ב'קארב', ואתה תיפגש עם בן אלברקי ותדריך אותו,
אבל יהיה הדבר בהסתר, איש בל ידע, אל תזניח זאת, ותדאג לו ואלוהים יתן לך הצלחה
טובה, ברצון האל. אני שולח לך דרישות שלום; מסתפק אני באמונתי באלוהים וממנו אבקש עזרה. 

verso, address
לאדוני ורבי ו'ראשי' אבו זכרי יחיא .... ייתן לו אלוהים אריכות ימים ויתמיד את עזרתו לו .... 
 