
<html>
    <head>
        <title>Hebrew Translation of Letter: T-S 12.15</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.15</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5837/iiif/textblock/15230/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך,</li>
<li>מן הבית, במחצית חודש .... ; שלומי טוב בגופי, אבל מחלה בלבי; תודה</li>
<li>לאל, תודתם של בעלי ה'צבר'; .... (כתבתי לפני כן מכתב ....) בשיירה זו והודעתי לך מקצת </li>
<li>הדאגה שאנחנו דואגים בגלל הנעשה אצלכם במצב קשה זה; ונוסף על זאת הזנחתך</li>
<li>ומיעוט תשומת לבך לגבי משלוח כל הזהב וה'כז' שאצלך, באוניית בן אלאסכנדר</li>
<li>וב'קארב'. כי הם הגיעו ואין לנו בהם כלום חוץ מכיס מאשתקד וכים משנה זו, ויחזור</li>
<li>אליך מזה מה שאלוהים הוא היודע; ונוסף לזה הנעשה אצלך במגרב: דבר ההזנחה</li>
<li>בענייני הפשתים שמכרת, שעליהן אני מבקש מאלוהים שייתן לנו חילופין בעד מה שאבד לנו בהן; והלוא אילו היה</li>
<li>מגיע אלינו באוניית בן אלאסכנדר מקצת מן השייך לנו הייתי יכול להשיג תמורתו ; ואולם נותרנו</li>
<li>חסרי כול, בלי דינר ובלי דרהם .... ועוד, מי שהגיעו מוכרים</li>
<li>את האריגים והרווחים גבוהים, שלא ראינו כמותם; אין מה לעשות, אבקש עזרה מאלוהים ובו </li>
<li>אני בוטח. כתבת במכתבך אשר הגיע ב'קארב' על מה שנותר מן הפשתים, כלומר נ' משואים; </li>
<li>(14-13) אקווה שתמכרם, מכירות במחיר גבוה, מפני המחסור בניל שאירע השנה, ואשר נודע אצלכם, ומפני האנדרלמוסיה של האוניות באלכסנדריה. בקש אפוא את חסדי אלוהים ומכור את</li>
<li> </li>
<li>כולם והוסף את תמורתם למאה ושבעים המשואים שמכרת מן הסוג הזה.</li>
<li>יש לקנות במחצית התמורה בעד הכול, מה שכתבתי במכתבי, דהיינו שמן ושעווה ואריגים </li>
<li>ובדי משי וכרכום ועופרת ונחושת ולשלוח את השאר בזהב, ביבשה ובים. כיוצא בזה</li>
<li>יש לשלוח ככל שאפשר וככל שיש שוק, את האריגים שקונים, אם ביבשה ואם בים. ואל תשהה דבר</li>
<li>מאלה, ועוד: את יתרת התמורה בעד הפשתים הישנות תשלח בזהב ואל תקנה בה סחורה. </li>
<li>אלא תשלח בזהב. הודעתי לך כבר שהגיע חשבון המכירה, באוניית בן אלאסכנדר, והודעתי לך</li>
<li>שעליך לרשום בחשבון מה שקיבלת מהמחסנים, ומה שיגיע אחר כך בכל שנה יתווסף</li>
<li>בכמות מסוימת. ותציין את החשבונות ששלחת בכל מכירה ומה ששלחת</li>
<li>אל האדון לקירואן, כדי שתדע אם הכמות נכונה או שחסר בה. וכבר הודעתי לך שיש יתרה </li>
<li>במספר, של כמה משואים, ראם תעשה את החשבון תגלה אותם. בשם אלוהים, אל תתרשל </li>
<li>לגביהם. לא כתבת במכתבך על עניין בן אלברקי וכי נסע לסיציליה, ונודע לי</li>
<li>הדבר רק ממכתבו של יבקא. והלוא היית נוהג להזכירו בכל מכתב, ואני מודאג בגללו,</li>
<li>אלוהים יודיענו ממנו ומכם טובות. אני יודע שלולא ה'קארב' הזה</li>
<li>שהסתבך עמו היה בוודאי כבר מגיע אלי ב'קארב' של אלשאמי, ואולם הסתבכותו</li>
<li>עם ה'קארב' היא שעיכבה אותו ; ואני מקווה שהוא מבלה את החורף אצלכם וכי יקנה</li>
<li>בחורף זה שמן בזול, או מה שיזמן אלוהים, ויבוא אלי בהקדם האפשרי ; זרז אותו</li>
<li>בעניין זה וכתוב בכל מכתב על הנעשה אצלו ; כיוצא בזה ענייני סיציליה, וענייני האדון</li>
<li>אבו סעיד כלף אלאנדלסי, יעזור לו אלוהים, כי אני מודאג בגללו, ולא ראיתי מכתב ממנו </li>
<li>ולא שלח לי כלום, אף שיש לי אצלו סכום כסף, אלוהים ישימנו במחוז השלום; אין לי ספק </li>
<li>שאתה מקבל ממנו מכתבים לעתים קרובות, אבל אינך כותב לי ואינך מזכיר את הנעשה אצלו. ועוד : </li>
</ol>
                    
                        <h3>recto, right margin</h3>
                    
                        <p>(1–6) אם אתה כותב לו, הודע לו שאני שואל עליו, ואף אתה תזרז אותו לשלוח מה שהוא חייב לי ותלחץ עליו שלא ימכור את העפצים השאמיים </p>
<p>(7–14) ולא יזיז אותם, כי יש בהם מחסור אצלנו ואל יפחית בהם מכ' רבעי דינר אף פרוטה. כיוצא בזה מה שיש לי אצלכם, אל תמכרוהו אלא בעד תמורה טובה. </p>
<p>(23-15) את הכספים של בן נהוראי שלח ואל תתרשל, ואל תתרשל בגביית החובות הישנים. ואני כולי אש להבה בגלל הסבון, ואינני יודע .... </p>
<p> </p>
                    
                        <h3>recto, top margin</h3>
                    
                        <p>.... (לא) כתבת לי כלום, ומה שכתבת היה ידוע לי. קנה לי ק"ק נאדות.... לחשבוני הפרטי </p>
<p> </p>
                    
                </div>
            
                <div data-canvas="https://geniza.princeton.edu/documents/5837/iiif/textblock/15230/canvas/2/">
                    
                    
                    
                        <h3>verso</h3>
                    
                        <ol>
<li>ותהיה תמורתם ק' בעד ס', במשאוי. עד שיגיע אלי משהו בים ואסלק לך. ויהיו הנאדות</li>
<li>משובחים ובעלי הכשר ותשלח אותם עמו ב'קארב', ואתה תיפגש עם בן אלברקי ותדריך אותו,</li>
<li>אבל יהיה הדבר בהסתר, איש בל ידע, אל תזניח זאת, ותדאג לו ואלוהים יתן לך הצלחה</li>
<li>טובה, ברצון האל. אני שולח לך דרישות שלום; מסתפק אני באמונתי באלוהים וממנו אבקש עזרה. </li>
</ol>
                    
                        <h3>verso, address</h3>
                    
                        <p>לאדוני ורבי ו'ראשי' אבו זכרי יחיא .... ייתן לו אלוהים אריכות ימים ויתמיד את עזרתו לו .... </p>
<p> </p>
                    
                </div>
            
        </section>
    </body>
</html>
