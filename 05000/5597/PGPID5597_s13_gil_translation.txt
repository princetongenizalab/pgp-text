recto

אני כותב לך, אבי היקר לי, ייתן לך אלוהים אריכות ימים ויהיה לך ועמך עוזר וסומך:
לפני כן שלחתי לך מכתבים אחרים עם נושאי המכתבים והודעתיך שהגיע מכתבך עם יעקוב, 
וידיעות שהיה עליך לקרוא, ואין צורך שאחזור עליהן
במכתבי זה. ביקשתי את חסדי אלוהים, תשתבח גבורתו, ושלחתי אליך,
ברצון האל בידי שמאר, מביא מכתבי זה, כיס דינרים,
משקלו נ' דינרים, המספר נ"א דינר, כ"א רבעי דינר ; אם ייתן אלוהים, יתגדל וישתבח,
ויגיעו בשלום, הואילה למוכרם ולקבל בתמורתם דינרים, שמחציתם
'שאמי מסטר' ומחציתם שאמי נזארי' ו'מסתנצרי נזארי',
טביעת פסטאט, המרובעת ; ושלח את תמורתם כפי שהיא במהרה,
כי אין עמי כסף. 

recto, right margin
לקחתי תעודות ייפוי כוח של אבו אלפרג', ל' וחצי, כדי שימסור לי את הפגומים, בשני קיראטים, וכמו כן את שלך. הממונים אמרו: איננו רוצים מן 
verso

היהודים כלום, כי זה מוצאי החג. אקח את הפגומים ואשלח אותם גם כן.
מכרתי את בד הפשתים, במחיר כ"א בעד י' רטלים, זאת לידיעתך. ושלום.
וקיבלתי את הדינרים הטובים; הסתכם משקלם: ח' רטלים וחצי. 

verso, address
לאבי היקר לי אבו אברהים אסמעיל בן פרח, ייתן לו אלוהים אריכות ימים ויתמיד את גדולתו ואת עזרתו ואת חסדו לו, מבנו, פרח בן אסמעיל בן פרח נ"נ. חנות עבד הפקיד. חנות עבד בן בשר הפקיד.