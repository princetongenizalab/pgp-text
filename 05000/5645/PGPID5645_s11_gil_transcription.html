
<html>
    <head>
        <title>Transcription of Letter: CUL Or.1080 3.25</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 3.25</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/5645/iiif/textblock/2634/canvas/1/">
                    
                    
                    
                        <h3>Recto</h3>
                    
                        <ol>
<li>ענהם ולם יכאפח באלאנכאר אד אלסכט אלדי יחצל בתמייל אלאחכאם יכון עאמא יסתחק בה וקוע אלסיף ואלובא ואלנהב ואלג[וע]</li>
<li>עלי מא קאלו קדמא אלעלמא ז'ל' בעון עינוי הדין ועיוות הדין וקילקול הדין וביטול תורה חרב באה לעולם דבר ובזה ובצ[ורת]</li>
<li>אוכלין לחמם במשקל ואינן שבעים וכול' וקאל אלעלמא ז'ל' כל מקום שיש דין אין דין וכל מקום שאין דין יש דין ותפסיר[ה]</li>
<li>מוצ'ע יוגד פיה אלעדל ואלחכם באלחק ואקרארה מחדה לם ינזל באהל דלך אלצקע שי מן אלבלא ואלחכם פיהא באלקצאה</li>
<li>אד אלט'לם פימא בינהם ממתנע ואלג'זף ענהם מ[דא]פע ובעכס דלך מתי לם יקר אלחק מקרא ועדם אלעדל פי אלאחכאם [       ]</li>
<li>אלכאלק תעאלי אלאנתקאם מן אלכאפה אד פיהם אלט'אלם ופיהם אלממסך ען //פעל// אלט'לם פאסתחקו אן תעמהם אלמחנה ות[           ]</li>
<li>באגמעהם אלנקמה וקד בין אלכתאב אן אללה תעאלי רקיב עלי אלחאכם חאצ'ר פי ג'מוע אלחכם פהו יחאכם אלחכאם ויחאקק</li>
<li>ויחאקקהם וינתקם מנהם למן גזפוה ויסתקץ מנהם פי מא תחיפוה וכמא קאל אלהים נצב בעדת אל בקרב אלהים י[שפוט]</li>
<li>וקד דכר פיה אלעלמא איצ'א מעני אכר פקאלו אן אלחאכם אדא חכם באלחק כאן סבבא לחלול נור אללה וענאיתה פי מעאשר ישראל</li>
<li>ומתי [       ] ומאל סבב ארתפאע נור אללה ענהם ומנע ענאיתה מנהם הו קולהם כל דיין שדן דין אמת ומוציא צדק לאמתו</li>
<li>[משרה שכינה בישראל שנ' י'י' נצב בעדת אל בקרב א'] ישפוט וכל דיין שאינו דן דין אמ[ת לאמתו גורם לשכינה שתסתלק]</li>
</ol>
                    
                </div>
            
        </section>
    </body>
</html>
