
<html>
    <head>
        <title>Transcription of Letter: T-S 12.235</title>
    </head>
    <body style="max-width: 860px; margin: auto">
        <h1>Transcription of Letter: T-S 12.235</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00235/canvas/1">
                    
                    
                    
                        <h3>III, 9</h3>
                    
                        <ol>
<li>בשמ רחמ</li>
<li>וצל כתאב חצרה [אלשיך אלאגל] מִולאי וקראתה ופהמתה</li>
<li>וסרני עלם סלאמת[ה] וצלאח חאלתה וחמדת [אללה עלי דלך]</li>
<li>כתירא וסאלתה אלמזיד לה מן כל כיר ברחמתה אן שא[ללה]</li>
<li>ואמא מא דכרה [מן אמר ...] מן [...] אל[צפר]</li>
<li>אלמעמול ואגתהא[דה ...] דִלך עלי תמאם</li>
<li>אלגרץ אלגמיע מ[... ושכרת אהת]מאם חצרתה פי דלך</li>
<li>פאחסן אללה גזאה [ותולא כפאה] ולא זאל מתפצל וקד וצל</li>
<li>איצא אלקליל [אל]פל[פל ואעלם] מולאי אנה במתקאל וסבעה</li>
<li>דראהם [...]</li>
<li>פאמא אלפופלי פלם יצל [...]</li>
<li>ואמא אלחדיד אלכופי אל[..... פי] מרכב</li>
<li>אבן אלמקדם פאן אלמרכב [עטב פי] סאחל אבין .....[.. ותלף]</li>
<li>אלפלפל ובעץ אלחדי[ד ...] אלדי תלף [...]</li>
<li>מחייר פי אלפרצה לחאל ...מה פלא אדרי איש יחצל לנא</li>
<li>מנה אן יחצל או לא יחצל [...] מולאי דכר [...] חצתי מנה</li>
<li>בהאר ורבע ו...ה .... ....ה [.....] פ...מא</li>
<li>יתכלץ אן שאללה ננצר איש יצל ל[...] מנה יכון בעד ספר אלמראכב</li>
<li>ואיש מא חצל הו רבח לאן אולי באן עכס ואברת אכס[..]</li>
<li>ואן זאד חצל מן אלכארדאל שי פ[ינע]ם באנפאדה ויחרץ פי</li>
<li>דלך בפצלה וכדלך אלביץ אלדי יחצל עא[...]ל אן שאללה</li>
<li>וקד צדר אלי מולאי פי מרכב אלשיך מצמון על[י ידי אל]נאכדא</li>
<li>מחרוז כתב אללה סלאמתה מאלא כטר לה ודלך מקטע ברסם</li>
<li>גלאמה ודסת ורק טלחי אלעדד בי ורקה וקנינה נביד</li>
<li>ורבעיה צאבון ורבעיה לוז [ו]תפצל בקבול אלגמיע פאמא</li>
<li>אלמקטע ואלורק מלפוף פי כרקה [ע]ליה אסמך וכדאלך עלי</li>
<li>אלגמיע אסמך [......] געל [..........].ל. מולאי [....]</li>
</ol>
                    
                        <h3>Margins:</h3>
                    
                        <p>(1) אלסנה שי מתל מא (2) עוד מן תפצלה ינפעני פיה (3) במשתרא אלא אן אלפלפל כאן (4) הדה אלסנה רכיץ מא יכלץ ראס (5) אלמאל אכיר מן מא יכאטר אלאנסאן (6) ברחלה ויכסר יכץ מולאי עזיז (7) נפסה אפצל אלסלאם אלגזיל ושלום (8) וקד וצל מן ענד אכוך כתאב (9) וצדרת אליך צחבה כתאבי הדה (10) ושלום (11) אעלם מולאי אן אלמרכב כאן (12) סאפר וגאב איאם ורגע (13) סאלם פללה אלחמד וקד צדר (14) אליך אלחואיג אלמקדם דכרהא (15) סוא אללוז פאנה תלף וטלבת (16) למולאי סואה פלם יצל (17) אלבלד מנה שי ענד ספר (18) אלנאס וקד וצל אלחדיד (19) וקבצת אנא קכג רטל (20) ואלשיך כלף נציבה וקבץ (21) אלשיך מצמון אלבאקי למולאי</p>
                    
                </div>
            
                <div data-canvas="https://geniza.princeton.edu/documents/5520/iiif/canvas/1/">
                    
                    
                    
                        <h3>Verso:</h3>
                    
                        <ol>
<li>וכדלך חצל לנא מן אלחדיד אלמעטוב [שי] יסיר ואמא [אל]פופלי</li>
<li>פכרט אלי זביד פאן וצל אליכם תקבץ לי מנה אלביץ או תמנה</li>
<li>וכדלך דכר מולאי אן אלכארדאל אן לם ידפע לה שי ולא</li>
<li>דפע אליי מולאיי בסתה מתאקיל משתרא מן ענדה ומולאי יעלם</li>
<li>אנה דפע לאלכרדאל (!) ב&lt;א&gt;כתיארה פאן אנפד מולאי בשי ואלא פהו</li>
<li>אולא בראיה ושלום</li>
</ol>
                    
                        <h3>Address:</h3>
                    
                        <p>חצרה אלשיך אלאגל [מו ור] אברהם בן כגק עבדה ושאכר תפצלה</p>
<p>רב פרחיה הסופר בר יגו אדאם אללה עזה יוסף בן אברהם רית</p>
                    
                </div>
            
        </section>
    </body>
</html>
