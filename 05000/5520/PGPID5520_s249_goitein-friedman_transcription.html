
<html>
    <head>
        <title>Transcription of Letter: T-S 12.235</title>
    </head>
    <body style="max-width: 860px; margin: auto">
        <h1>Transcription of Letter: T-S 12.235</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Traders of the Middle Ages: Documents from the Cairo Geniza</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00235/canvas/2">
                    
                    
                    
                        <h3>Recto</h3>
                    
                        <ol>
<li><span lang="HE">בשמ רחמ</span></li>
<li><span lang="HE">וצל כתאב חצרה [אלשיך אלאגל] מִולאי וקראתה ופהמתה</span></li>
<li><span lang="HE">וסרני עלם סלאמת[ה] וצלאח חאלתה וחמדת [אללה עלי דלך</span>]</li>
<li><span lang="HE">כתירא וסאלתה אלמזיד לה מן כל כיר ברחמתה אן שא[ללה</span>]</li>
<li><span lang="HE">ואמא מא דכרה [מן אמר ...] מן [...] אל[צפר</span>]</li>
<li><span lang="HE">אלמעמול ואגתהא[דה ...] דִלך עלי תמאם</span></li>
<li><span lang="HE">אלגרץ אלגמיע מ[... ושכרת אהת]מאם חצרתה פי דלך</span></li>
<li><span lang="HE">פאחסן אללה גזאה [ותולא כפאה] ולא זאל מתפצל וקד וצל</span></li>
<li><span lang="HE">איצא אלקליל [אל]פל[פל ואעלם] מולאי אנה במתקאל וסבעה</span></li>
<li><span lang="HE">דראהם</span> [...]</li>
<li><span lang="HE">פאמא אלפופלי פלם יצל</span> [...]</li>
<li><span lang="HE">ואמא אלחדיד אלכופי אל[..... פי] מרכב</span></li>
<li><span lang="HE">אבן אלמקדם פאן אלמרכב [עטב פי] סאחל אבין .....[.. ותלף</span>]</li>
<li><span lang="HE">אלפלפל ובעץ אלחדי[ד ...] אלדי תלף</span> [...]</li>
<li><span lang="HE">מחייר פי אלפרצה לחאל ...מה פלא אדרי איש יחצל לנא</span></li>
<li><span lang="HE">מנה אן יחצל או לא יחצל [...] מולאי דכר [...] חצתי מנה</span></li>
<li><span lang="HE">בהאר ורבע ו...ה .... ....ה [.....] פ...מא</span></li>
<li><span lang="HE">יתכלץ אן שאללה ננצר איש יצל ל[...] מנה יכון בעד ספר אלמראכב</span></li>
<li><span lang="HE">ואיש מא חצל הו רבח לאן אולי באן עכס ואברת אכס</span>[..]</li>
<li><span lang="HE">ואן זאד חצל מן אלכארדאל שי פ[ינע]ם באנפאדה ויחרץ פי</span></li>
<li><span lang="HE">דלך בפצלה וכדלך אלביץ אלדי יחצל עא[...]ל אן שאללה</span></li>
<li><span lang="HE">וקד צדר אלי מולאי פי מרכב אלשיך מצמון על[י ידי אל]נאכדא</span></li>
<li><span lang="HE">מחרוז כתב אללה סלאמתה מאלא כטר לה ודלך מקטע ברסם</span></li>
<li><span lang="HE">גלאמה ודסת ורק טלחי אלעדד בי ורקה וקנינה נביד</span></li>
<li><span lang="HE">ורבעיה צאבון ורבעיה לוז [ו]תפצל בקבול אלגמיע פאמא</span></li>
<li><span lang="HE">אלמקטע ואלורק מלפוף פי כרקה [ע]ליה אסמך וכדאלך עלי</span></li>
<li><span lang="HE">אלגמיע אסמך [......] געל [..........].ל. מולאי</span> [....]</li>
</ol>
                    
                        <h3>Recto, right margin</h3>
                    
                        <ol>
<li><span lang="HE">אלסנה שי מתל מא</span></li>
<li><span lang="HE">עוד מן תפצלה ינפעני פיה</span></li>
<li><span lang="HE">במשתרא אלא אן אלפלפל כאן</span></li>
<li><span lang="HE">הדה אלסנה רכיץ מא יכלץ ראס</span></li>
<li><span lang="HE">אלמאל אכיר מן מא יכאטר אלאנסאן</span></li>
<li><span lang="HE">ברחלה ויכסר יכץ מולאי עזיז</span></li>
<li><span lang="HE">נפסה אפצל אלסלאם אלגזיל ושלום</span></li>
<li><span lang="HE">וקד וצל מן ענד אכוך כתאב</span></li>
<li><span lang="HE">וצדרת אליך צחבה כתאבי הדה</span></li>
<li><span lang="HE">ושלום</span></li>
<li><span lang="HE">אעלם מולאי אן אלמרכב כאן</span></li>
<li><span lang="HE">סאפר וגאב איאם ורגע</span></li>
<li><span lang="HE">סאלם פללה אלחמד וקד צדר</span></li>
<li><span lang="HE">אליך אלחואיג אלמקדם דכרהא</span></li>
<li><span lang="HE">סוא אללוז פאנה תלף וטלבת</span></li>
<li><span lang="HE">למולאי סואה פלם יצל</span></li>
<li><span lang="HE">אלבלד מנה שי ענד ספר</span></li>
<li><span lang="HE">אלנאס וקד וצל אלחדיד</span></li>
<li><span lang="HE">וקבצת אנא קכג רטל</span></li>
<li><span lang="HE">ואלשיך כלף נציבה וקבץ</span></li>
<li><span lang="HE">אלשיך מצמון אלבאקי למולאי</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00235/canvas/1">
                    
                    
                    
                        <h3>Verso</h3>
                    
                        <ol>
<li><span lang="HE">וכדלך חצל לנא מן אלחדיד אלמעטוב [שי] יסיר ואמא [אל]פופלי</span></li>
<li><span lang="HE">פכרט אלי זביד פאן וצל אליכם תקבץ לי מנה אלביץ או תמנה</span></li>
<li><span lang="HE">וכדלך דכר מולאי אן אלכארדאל אן לם ידפע לה שי ולא</span></li>
<li><span lang="HE">דפע אליי מולאיי בסתה מתאקיל משתרא מן ענדה ומולאי יעלם</span></li>
<li><span lang="HE">אנה דפע לאלכרדאל (!) ב</span><span lang="AR-SA">&lt;</span><span lang="HE">א</span><span lang="AR-SA">&gt;</span><span lang="HE">כתיארה פאן אנפד מולאי בשי ואלא פהו</span></li>
<li><span lang="HE">אולא בראיה ושלום</span></li>
</ol>
                    
                        <h3>Verso, address</h3>
                    
                        <ol>
<li><span lang="HE">חצרה אלשיך אלאגל [מו ור] אברהם בן כגק</span></li>
<li><span lang="HE">רב פרחיה הסופר בר יגו אדאם אללה עזה</span></li>
</ol>
                    
                        <h3>Verso, return address</h3>
                    
                        <ol>
<li><span lang="HE">עבדה ושאכר תפצלה</span></li>
<li><span lang="HE">יוסף בן אברהם רית</span></li>
</ol>
                    
                </div>
            
        </section>
    </body>
</html>
