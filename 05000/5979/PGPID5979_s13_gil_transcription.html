
<html>
    <head>
        <title>Transcription of Letter: T-S 8J39.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8J39.12</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00039-00012/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומו[לאי אטאל אללה בקאך ו]אדאם עזך ותאידך ונעמתך מן תניס לגי</p>
</li>
<li>
<p>בקין מן אב ען סלאמה ונעמה ואלחמד ללה חק חמדה אעלמך יאסידי אן וצל כתאבך</p>
</li>
<li>
<p>פי אמר אלתוב אלדביקי ובאללה [ ] כתב פיה ארדת אקצי חקך לאן לך אמיל</p>
</li>
<li>
<p>וערפתך אן אנפצת מע רומי אלנותי תובין מנהא תוב אלדי אנפצת לך ותוב אן אכר</p>
</li>
<li>
<p>בעאתקין אחב תקבצהום מנה תסאל ענה אלדי מוגהא לסידי אבי נצר בן סגיר</p>
</li>
<li>
<p>פתערפני וצולהא ותאכד אלתוב אלגייד מנהא אלדי בפרד טראז ואלתאני תריה</p>
</li>
<li>
<p>לאכו אלפרג צימח אן צלח לה תאכד מנה ג די וקרטין ותדפעה אליה ואלם ירידה</p>
</li>
<li>
<p>או תתרכה ענדך אלי חין וצול כתאבי אליך וקד אנפצת יאמולאי תובין אכרה</p>
</li>
<li>
<p>מע אנסאן צ/א/חב מרכב יקאל לה מחסן בן אכת אלבנתית והי תוב דבקאוי ותוב</p>
</li>
<li>
<p>מעלם כצאיי והי לסידי אבי עמראן בן חכם אנסאן אן גוי ואנת תערפה והי</p>
</li>
<li>
<p>איצא מוגהא לסידי אבי נצר בן סגיר וקד כתבת לסידי אבי זכרי יחיה בן</p>
</li>
<li>
<p>אסמעיל אלאנדלסי פיהא באן יקבצהא וידפעהא ללגוי פאן כאן חאצר אחב תקף</p>
</li>
<li>
<p>מעה פי קבצהא ודפעהא לצאחבהא ואלם יכון חאצר אחב מנך מתפצל אן</p>
</li>
<li>
<p>תקבצהא מן סידי אבי נצר ותמצי אליה פי באבהא לאלא תציע עלי אללה אללה</p>
</li>
<li>
<p>מא נחתאג נוציך פי דאלך</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>לא תכלי</p>
</li>
<li>
<p>כירך פיהא</p>
</li>
<li>
<p>תציע והאדא</p>
</li>
<li>
<p>מא נקאצי מן</p>
</li>
<li>
<p>חואיג אלנאס</p>
</li>
<li>
<p>וקד אשתרית</p>
</li>
<li>
<p>לסידי אבי</p>
</li>
<li>
<p>יצחק אל</p>
</li>
<li>
<p>עמאמתין</p>
</li>
<li>
<p>וחמלת ואחדה</p>
</li>
<li>
<p>מנהא לריף</p>
</li>
<li>
<p>ואלאכרה ענד</p>
</li>
<li>
<p>אלכפה וקד</p>
</li>
<li>
<p>אסתעמלת לה</p>
</li>
<li>
<p>אלמעגר אלאביץ</p>
</li>
<li>
<p>לאן מא יקע</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00039-00012/canvas/2">
                    
                    
                    
                        <h3>verso</h3>
                    
                        <ol>
<li>
<p>שי אן פיה כיר פי אלצוק וקד כתבת אליה פי אלמעגרין אלאכרה אן כאן נסתעמלהא לם ירד לי</p>
</li>
<li>
<p>פיהא גואב ואנא נקול אני נכרג אלי אלריף פי האדא אלאסבוע לי שגל מדת עשרין יום</p>
</li>
<li>
<p>ונרגע פתכתב אליה יכתב לי בדאלך פי חאל אלמעגרין לא יצן אני פרטת ומא נחתאג יאמולאי</p>
</li>
<li>
<p>נאכד עליה פי חאל אלתובין אלדי לאלגוי תגעלהא מן באלך מתא תצל ותמצי לסידי אבו</p>
</li>
<li>
<p>נצר פי באבהא לאני מתכל עלא אללה ועלא תפצלך קראת עלא כאצתך אלסלאם וגמיע מן</p>
</li>
<li>
<p>תשמלה ענאיתך אלסלאם ואן יכון לך חאגה תשרפני בהא&nbsp; ואלסלאם</p>
</li>
</ol>
                    
                        <h3>verso - address</h3>
                    
                        <ol>
<li>
<p>لسيدي ومولاي ابي يحيى نهراي بن نسيم المغربي من نسيم بن خلفون بن الفسطاط</p>
</li>
<li>
<p>اطال الله بقاة و ادام عزه وتاييده ونعمته ان شاء الله</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסי]די אבי יחיה נהראי בן נסים</p>
</li>
</ol>
                    
                </div>
            
        </section>
    </body>
</html>
