recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת חסדו לך, מתניס, בי"ח
באב, שלומי טוב ואני מאושר, תודה לאל באמת. אודיעך, אדוני, שהגיע מכתבך
בדבר הבגד ה'דביקי', חי אלוהים .... כתוב בו שרציתי למלא את מבוקשך כי אני מחבב אותך. 
הודעתיך ששלחתי עם ה'רומי' הספן שני בגדים, מהם בגד ששלחתי לך ובגד אחר,
עם אריגי כותנה, אבקש ממך שתקבל אותם ממנו ושאל אצלו איזה מהם המשלוח לאדוני אבו נצר בן צגיר
ותודיעני את דבר בואם, וקח את הבגד הטוב שבהם, שיש לו 'טראז' אחד ; והאחר — תראה אותו
לאבו אלפרג' צמח. אם הוא מתאים לו, קח ממנו ג' דינרים, ושני קיראטים ותיתן לו אותו. או, אם לא ירצה בו,
תשאיר אותו אצלך, עד שתקבל מכתב ממני. ועוד שלחתי, אדוני, שני בגדים אחרים,
עם אדם שהוא בעל אונייה ושמו מחסן בן אחות אלבנתית והם: בגד 'דבקאוי' ובגד
'מעלם' מן הסוג הירוד, והם בשביל אדוני אבו עמראן בן חכם, אדם גוי, אתה מכיר אותו, וגם אלה
הם במשלוח לאדוני אבו נצר בן צגיר. כתבתי לאדוני אבו זכרי יחיא בן
אסמעיל אלאנדלסי בעניינם, שיקבלם וימסרם לגוי, על כן אם הוא שם, אבקש ממך שתעמוד 
עמו בעת קבלתם ומסירתם לבעליהם; אבל אם אינו שם אבקש ממך כי תואיל 
(14–15) לקבלם מאדוני אבו נצר ותלך אליו בעניינם, כדי שלא יאבדו לי, השבעתיך באלוהים; אין צורך שאתן לך הוראות בזאת. 
 

recto, right margin
אם לא תשקיע את טובך בהם יאבדו, וזה מה שאני סובל בגלל קניות הבריות. קניתי לאדוני אבו יצחק את שני הצניפים ושלחתי אחד מהם אל הריף והאחר הוא אצל 'אלכפה'(?) וסידרתי שיעשו לו צעיף לבן, כי אין מזדמן 
 
verso

דבר ראוי בשוק. כתבתי לו על שני הצעיפים האחרים. אם עלי להזמין לו אותם, אבל לא השיב לי
עליהם תשובה. ואני אומר: הריני יוצא אל הריף השבוע הזה, אהיה עסוק במשך עשרים יום 
ואשוב. כתוב לו אפוא שיכתוב לי על זאת. על עניין שני הצעיפים, אל יחשוב שהתרשלתי, ואיני צריך, אדוני,
לזרז אותך בעניין שני הבגדים של הגוי. רשום זאת לפניך, כאשר יגיעו, ולך לאדוני אבו
נצר בעניינם, כי אני סומך על אלוהים ועל חסדך. הריני שולח לך, מכובדי, דרישות שלום, ולכל
הנתונים להשגחתך – דרישות שלום; ואם יש לך צורך בקנייה, כבדני בו, ושלום. 

verso, address
לאדוני ורבי אבו יחיא נהוראי בן נסים אלמערבי, ייתן לו אלוהים אריכות ימים ויתמיד את גדולתו ואת עזרתו לו ואת חסדו לו, מנסים בן ח'לפון בן בנאיא. לפסטאט, ברצון האל ; לאדוני אבו יחיא נהוראי בן נסים. 