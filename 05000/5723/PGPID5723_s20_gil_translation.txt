recto

(2-1) אני כותב לך, ייתן לך אלוהים אריכות ימים ויתמיד את שלומך ואת אושרך ואת שמירתו לך, מן הבית, בז' ברביע א', יודיעך אלוהים את ברכתו 
 
(4-3) ואת אושרם של החודשים שאחריו; שלומי טוב ואני בריא, תודה לאדוני השלום והבריאות. הגיע מכתבך וקראתי בו ידיעות על דבר שלומך, יתמידו לך אלוהים. אני מתגעגע 
 
(5–6) עד מאוד אליך, יקרב אלוהים את פגישתנו ברחמיו, כי קרוב הוא להיענות. הגיע אלי הכיס עם אדוני אבו זכרי אלחנן וקיבלתיו ממנו ופתחתיו ומצאתי שאין 
 
(8-7) בו אלא סכום קטן: אנחנו נמכור את הפגומים בהפסד שלנו של שני קיראטים, ונקנה בתמורתם (דינרים) 'נזארי', ונעריך את התמורה בדינרים 'נזארי'; השארתים 
 
(9–10) כפי שהם עד שתגיע, אולי לך יוסיפו קצת על מחירם, כי הם מכבדים אנשים אחרים יותר מן השולחנים; ואולם אילו ידעתי שאשיג בעדם יותר 
 
(12-11) ממה שהורית, הייתי עושה זאת. אשר למה שכתבת בעניין בן כפאג'ה, הלוא זה כאב ראש מיותר; שאלתי על אודותיו ואמרו לי: אינו מוכר אלא בי"ט דינרים בעד ק' מנים, 
 
(14-13) וזה כאב ראש; אשר למה שכתבת לי על עניין אלפויי, שימסור לי את הדינרים, הוא כבר הביא לי עשרים דינר מנויים, בהם ד' דינרים נחותים ואמר: 'השאר אותם אצלך לזכותי עד
 
שאברר עמך את עניינם וארשום שהם אצלך לזכותו'. מסור לר' נהוראי דרישות שלום ולכל .... (דרישות שלום) .... 

verso
לאדוני ורבי אבו יעקוב יוסף בן עלי אלפאסי, ייתן לו אלוהים אריכות ימים ויתמיד את שלומו ואת אושרו ; המודה חסדו .... 
 