
<html>
    <head>
        <title>Transcription of Letter: JRL Series B 4037</title>
    </head>
    <body style="max-width: 860px; margin: auto">
        <h1>Transcription of Letter: JRL Series B 4037</h1>

        <p>Arnold Franklin, [digital geniza document edition].</p>

        
        <section dir="rtl" lang="jrb">
            
                <div data-canvas="https://luna.manchester.ac.uk/luna/servlet/iiif/m/ManchesterDev~95~2~34932~103025/canvas/c1">
                    
                    
                    
                        <ol>
<li>כתאבי אטאל אללה בקא חצרה מולאי אלשיך</li>
<li>ואדאם עזה ונעמתה וכבת אעדאה א.ל[...</li>
<li>וצל אלשיך אבו סעיד מכלוף ואעלמ[......</li>
<li>אגתמע מע אכי יצחק ועז עלי דלך ו.[......</li>
<li>אלספרה ללקיאמה ודכר אן שכא חאלנא לש[י]ך אלאגל</li>
<li>מצמון ואנה אועדה וקת אלספר ידפע לה מא יוצלה</li>
<li>אלי ואלי אכיה פי אלגרב פקיר מעייל אלי בנת אכיה פקירה</li>
<li>ודכר אן וקת אלספר שד לה ג צרר לכל מנא צרה פ[.]ל[.]ף</li>
<li>לה אלשיך אבו סעיד לא צחבוני אש יצל ללגרב לכל ואחד</li>
<li>מן אלצרה כ רטל פלפל ודכר אן אלשיך אלאגל מצמון קאל</li>
<li>לחצרתה אחמלהא וסלמהא לה מן מצר מאלנא ודכר</li>
<li>אנה קאל לשיך מצמון ידפע לה מא יוצלהא ללגרב</li>
<li>וקאל אנה כתב לשיך אבו זכרי ינפדהא לה מע</li>
<li>חואיגה וכנת מנתצר וצול חואיגה תצל מעהא</li>
<li>פוצלת חואיגה ולם תצל אלג צרר ועז עלי דלך</li>
<li>יא מולאי אנת תערף אכי יצחק ועמרה ענדכם</li>
<li>ואכתה ואכיה מא וצל אליהם מנה דרהם קט וקד</li>
<li>אנפדה כתבהם אליה מע אלשיך אבו סעיד ישתרו</li>
<li>ודכר אלשיך אבו סעיד אנה אנפדהא אליה מן בן אלישע</li>
<li>וכתב לה אן אלשיך מצמון אועד/ה/ ידפע לה וקת אל</li>
<li>ספר ודפע לה ג צרר אנתקלה/א/ וכאן וקת אן</li>
<li>כאן אבו סעיד בן אלדמיאטי הונא קאל אלשיך</li>
<li>אבו סעיד /ל/בן אלדמיאטי ידפע לה שי ודפע לי</li>
</ol>
                    
                        <h3>{
Right margin, upside down, diagonal to main text.
}</h3>
                    
                        <p>ל דינאר ואכר | בגו אלשיך אבו סעיד | לאכי יצחק פלמא אגתמע | אלשיך אבו סעיד מע בן | אלדמיאטי פי עדן | קאל לה אש קאל לך | יצחק ען אל ל דינר | אלדי אכרת לאכיה | קאל לה כאצמני וקאל | לי אליש לם תדפע | לה ק דינאר</p>
                    
                </div>
            
        </section>
    </body>
</html>
