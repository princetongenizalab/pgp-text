
<html>
    <head>
        <title>Transcription of Letter: CUL Or.1080 J20</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J20</h1>

        <p>Motzkin, "The Arabic Correspondence of Judge Elijah and his Family" (PhD diss., n.p., 1965), 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5659/iiif/textblock/2812/canvas/1/">
                    
                    
                    
                        <h3>Recto</h3>
                    
                        <ol>
<li>אלממלוך</li>
<li>דאוד בר</li>
<li>יהודה זצל</li>
<li>ב</li>
<li>וצל כתאב אלמולאי אלואלד אלאגל מו ור</li>
<li>אילה(!) החכם המפלא הדיין החכם המשכיל</li>
<li>שצ וסררת בעאפית אלמולאי אללה יגעלך לנא</li>
<li>סנד . . ולא יעדם אלכאדם תפצלך ומא אנא אלא</li>
<li>תעגבת פי תאכיר כתאב אלחצרה אלי אלאן וקאלו</li>
<li>בעץ אלגמאעה לא יכון גצב וקד סיירת כתאב</li>
<li>לסיידנא אלרייס מע בן אלמעלם ואלגמאעה צעב</li>
<li>עליהם כון סיידנא לם יסייר להם כט יעזיהם</li>
<li>וקאלו הדה נקץ פי חקנא וחק אלמאית קלת להם</li>
<li>מא יכליה אלא שגל ואנת תעלם אן גמיע מא</li>
<li>כאן ינעמל פי חיאת אלשיך כאן לוגה ואליום</li>
<li>איש מא עמל כאן מערוף כלאמת(?) מא יערף</li>
<li>אלא בעד אלמות וסיידנא חפצה אללה יעמל אלחסר(?)</li>
<li>פי אלחייה ואלמות ויזעם אן נחן מן בעץ עאילתך</li>
<li>ועלי אן תם הנאת אלא אנחה ואלמולאי אעלם בדלך</li>
<li>ואמא תר . ת אברהים כאנת(?)</li>
<li>נכרת עליה </li>
</ol>
                    
                        <h3>Recto - right margin</h3>
                    
                        <ol>
<li>מן וקת</li>
<li>אן</li>
<li>וצל</li>
<li>בהא</li>
<li>דכר אנה</li>
<li>חלף</li>
<li>והו</li>
<li>ישתהי</li>
<li>פדוא</li>
<li>ומא</li>
<li>תם אמר</li>
<li>יגוזה אעלמת</li>
<li>אלמולאי</li>
<li>דלך</li>
<li>ועסי</li>
<li>תקף עלי כתאבי</li>
<li>אלדי ללרייס ותכליה</li>
<li>יערפנא מא</li>
<li>נעמל פי חק אליתומים</li>
</ol>
                    
                </div>
            
                <div data-canvas="https://geniza.princeton.edu/documents/5659/iiif/textblock/2812/canvas/2/">
                    
                    
                    
                        <h3>Verso</h3>
                    
                        <ol>
<li>ולא תאכד עלי אלממלוך תמאיל ואלממלוך קד חסב</li>
<li>עליך פלא תקטע כתאבך ען כאדמך ואנא</li>
<li>אסיר ללמולאי אלדפתר</li>
<li>ותעשה עמנו לכף זכות ותסלם</li>
<li>עלי אלפרע אלנביל אלתלמיד</li>
<li>ר ברכות ומן ענדך ושלום</li>
</ol>
                    
                        <h3>Verso - address</h3>
                    
                        <ol>
<li>מושב רבינו ואדונינו אליה החכם הדיין המפלא</li>
<li>שצ</li>
</ol>
                    
                </div>
            
        </section>
    </body>
</html>
