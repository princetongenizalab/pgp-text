
<html>
    <head>
        <title>Transcription of Letter: Moss. V,330</title>
    </head>
    <body style="max-width: 860px; margin: auto">
        <h1>Transcription of Letter: Moss. V,330</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/5771/iiif/textblock/13475/canvas/1/">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי ואדאם עזה ותאיידה וסלאמתה ונעמאה מן אלמסתקר לי כלון מן ניסאן ואלחאל סל[אמה ונעמה ואלחמד]</p>
</li>
<li>
<p>ללה [רב] אלעאלמין וצלת כתבך ווקפת מנהא עלי מא סררת בה מן חסן חאלה וסלאמתה אדאמהא [אללה לה</p>
</li>
<li>
<p>מא תפצל בה מע אבי אלעז בן אלקרירי לא עדמני אללה בקאה ולא אהתמאמה ושק עלי אלדי אשגל קלבהא במתל האדה לא עדמני</p>
</li>
<li>
<p>ולא כלות מנה וקד כאן כתבי תקדמת פי אלמראכב בשרח נסתגני ען אעאדתה פי כתאבי האדה ובחמל מא אנפדתה לה ווצלת</p>
</li>
<li>
<p>סאלמה ללה אלחמד ולם נרא מנה גואב פי דלך ארגו שגל כיר תם בעד האדה חקקת אמר [ ]</p>
</li>
<li>
<p>מן כתב סיידי אבי אסחק ברהון ודכר אלכלטה ודכר אמר אלחומר ושרח אלאשיא פשק עלי כתיר אמר אלעדל אלדי</p>
</li>
<li>
<p>יכץ מולאי אלדי וזנת מנה אלמאונה לעמרי תמן אלגמיע אליה יצל וקד עלם אללה עז וגל פרחי בחאגה תכון לה</p>
</li>
<li>
<p>ובמא יכלפני בה ומא נשך אן אצחאבנא אלואצלין יערפ&lt;ו&gt;ה בדלך ומן כתרה חרסי פי קצא חקה [ ]</p>
</li>
<li>
<p>אלמראכב דנאניר פבדלתהא וכנת חריץ עלי אני נחמלהא מע אבי אלעז או גירה וכרא ולם יבקא אלי משיהם פלם</p>
</li>
<li>
<p>יופק אללה להם רחיל ובקית אלצרה לאן למא וצלת כתב סיידי אבי אסחק ועלמת צחה אלחאל קלקת אלי וצול נ דינ אליך</p>
</li>
<li>
<p>ואללה עז וגל יעלם צחה קולי תם כתבת פי כתבך אמר אן ואהן ושק עלי כתיר וקד באע באטראבלס לולו כתיר אללה</p>
</li>
<li>
<p>יעוץ אצחאבה כיר ואמא אנא לו אכד שיי ישהדו לי בדלך שהוד מא וצלת מעה ללחק וקד חאל אלזמאן וחאלו אלנאס</p>
</li>
<li>
<p>ואלכאץ אלמאל אולא מן אלרבח אלבארי יעלם כיף יכון קלבי פי מא נחמלה אלי אלנאס אלי אן תצל כתבהם בוצולה</p>
</li>
<li>
<p>סאלם ואן אלדי יכצני נזהד פיה ונתעזב בה וחאל אלנאס יבקא פי קלבי יחפר אללה יסתר עליך ויגעל לך אחרית טובה</p>
</li>
<li>
<p>ואינא וכל ישר וקד כתבת אליך כתב עדה [ &nbsp; &nbsp; ] להא תסבק כתבך במא תחמלה לך ולי אלנאס ויכון עלם דלך ענדי</p>
</li>
<li>
<p>פמא דכל מנהא אטראבלס סלפה ווצלו אלי אלמוצע אלדי תריד אללה יגעלך פי חיז אלסלאמה ויסמעני חסן</p>
</li>
<li>
<p>סלאמתך אמין וקד אסתכרת אללה עז וגל ובעת אלעדל אלדי עליה ברהון ואסמך במנה אללה סער ט דננ ורבע</p>
</li>
<li>
<p>אלקנט ופיה מלטוך אן כתיר ולם ננחל פיה אלי אלאן לנערפך איש אלדי צח פיה ובעת מעה פי אליום עדל באסם</p>
</li>
<li>
<p>ישועה סער ט דננ ונצף ותמן ודפעו פי אלאכר אלדי בקי לה כלטה ברהון וישועה סער ט דננ ורבע ואנא נעמל עלי</p>
</li>
<li>
<p>ביעה אן שא אללה לאנה כתיר אלכלק וכנת עלי אני נביע אלעדל אלבאקי לך מן כלטתך מע סיידי אבו אסחק</p>
</li>
<li>
<p>ברהון ואלעדל כלטתך מע יהושע אתצלת בי מע האדה אלפיג אסעאר אלכתאן באסכנדריה [ ]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מא סמע בעדל [&nbsp; &nbsp; &nbsp; ]</p>
</li>
<li>
<p>קט מן טו דינ אלי יג</p>
</li>
<li>
<p>אלקנט ובכאץ וצול אלמ[ראכב]</p>
</li>
<li>
<p>ואלבלד צעיף י[&nbsp; &nbsp; &nbsp; &nbsp; &nbsp; ]</p>
</li>
<li>
<p>ובקית המי סנכתבה לסיידי</p>
</li>
<li>
<p>אבו אסחק וארגו יצל כתאבה</p>
</li>
<li>
<p>סרעה ואללה ילהמני למא</p>
</li>
<li>
<p>&nbsp;יכון לכם פיה אלכירה</p>
</li>
<li>
<p>&nbsp;ויחסן לכם אלעאקבה</p>
</li>
<li>
<p>ויגמע עליכם [ ]</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>לאני אוסקת ג אעדאל\</p>
</li>
<li>
<p>נאחיה ואלג אעדאל פי מוצע</p>
</li>
<li>
<p>אכר פמן אללה עז וגל</p>
</li>
<li>
<p>בוצול כתאב סיידי אבו</p>
</li>
<li>
<p>אסחק ברהון ידכר אן</p>
</li>
<li>
<p>אלמרכב ארסא פי</p>
</li>
<li>
<p>גרכה אכלוה אל</p>
</li>
<li>
<p>גרביין ווצלת אללה</p>
</li>
<li>
<p>ארגו יופק להם</p>
</li>
<li>
<p>האדה אלסער</p>
</li>
</ol>
                    
                </div>
            
                <div data-canvas="https://geniza.princeton.edu/documents/5771/iiif/textblock/13475/canvas/2/">
                    
                    
                    
                        <h3>verso</h3>
                    
                        <ol>
<li>
<p>[ומן הא]דה אלוגה בקית מתחייר פי מא יתעלק בך אחיך אללה אללה יופקך בפצלה ויגמע עליך ומן אסעאר אלקמח ח(?) דננ אלקפיז אלשעיר</p>
</li>
<li>
<p>דינרין אלקפיז אלזית מטר ו&gt; דינ אלכתאן מן י דננ אלי ח דננ אללאך מן כ דינ אלי טו אלקנט אלזרע ח דננ אלויבה אלפלפל מ דינ אלקנט</p>
</li>
<li>
<p>אלבקם מן כ דינ אלקנט אלי טו רינ אללולו מרבוח [ל]אנה ג דננ אלק אלעקיק אלגיד אלמסתחק מרבוח אלכרז אלנצריה מרבוחה אלפצה</p>
</li>
<li>
<p>מן יב דנא אלי י מתכלף אלחריר ג דננ ורבע אלרטל וסער אפריקיה אלקמח דינרין אלקפיז ואלשעיר [ &nbsp; &nbsp; ] אלקפיז אלזית מן מ [ ]</p>
</li>
<li>
<p>אלכתאן מן יג דינ אלקנט אלי י דננ אעלמתך דלך תם טרק כמס וארגו כתבך מני פי אלמרכב במא תאמר בה ובחאגתך ובספאתיג [ ]</p>
</li>
<li>
<p>קראת עליך אתם אלסלם ואטיבה ומן תשמלה ענאיתך אלסלאם ומתפצל תבלג סלאמי לסיידי אבו אלבשר סלמאן אלאשקר ואלי סיידי אלרב</p>
</li>
<li>
<p>ותערפהם גמיעה(!) אן אלעדלין סקט אלדי להם פי חיז אלסלאמה ומא עמלת פיהא ופי גמיע מא כאן פי אלקארב אללה יכאפיני עליה</p>
</li>
<li>
<p>ומנה אסל אלמכאפה ומא אשך אן בן עם בן אלחזן יערפהם וסיידי אלשיך אבו אלפצל וסיידי אבו יוסף יעקוב אללה יגעל גמיעכם פי חיז אלסלאמה</p>
</li>
<li>
<p>ומא ענדי יצל האדה אלא ואלמראכב אקלעת אללה יכתב סלאמתהא אן שא אללה פאן וצל כתאבי ומולאי אלשיך אבו אלפאצל חאצר תבלגה סלאמי</p>
</li>
<li>
<p>ותערפה שדה שוקי אליה וכדלך סיידי אבו יוסף יעקוב ותערפה אן ולדה ] &nbsp; &nbsp; &nbsp; &nbsp; &nbsp; ] פי חיז אלסלאמה אללה יגמע שמלהם [ ]</p>
</li>
<li>
<p>ו[ ] תעמל לי בדינ כעכ גזיל יכון באלרז ותם תעמל מנה [ ] אלעוק אלכז [ &nbsp; &nbsp; ] מעגון באלהל[ ]</p>
</li>
<li>
<p>....</p>
</li>
<li>
<p>[ &nbsp; &nbsp; ] לאני נגעלהא ביני ובינך ועלי האדי אלניה אשתריתה לאן כאן שראה צאלח מא אשתראו אלנאס לאנהם אשתראו [ ]</p>
</li>
<li>
<p>אשתריתה אנא בדינרין אלקנט פאן יכון אלאמר פיה גייד פהו ביני ובינך עלי האדה כאנת אלניה וקת אלשרא ואן ועו[ז באל]לה יכון</p>
</li>
<li>
<p>אלאמר כלאף האדה ליס לך פיה שיא פידכר מולאי סערה עלי כל חאל וכדלך סער אלמצטכה פענדנא מנהא כתיר</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>[ ] מולאי סער אלמצטכה וסערהא ... ענדי מנה כתיר [ ]</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>[לסיידי ומולאי] אבי יחיה נהראי בן נסים נע שאכרה זכריא בן יעקוב נע בן זכריא ננ אלשאמה</p>
</li>
<li>
<p>[אטאל אללה בקאה ואד]אם עזה ותאיידה &nbsp; מצר אן שא אללה אלי [ ] סנין אן כתירה ואנת שש וצמחן (!)</p>
</li>
</ol>
                    
                </div>
            
        </section>
    </body>
</html>
