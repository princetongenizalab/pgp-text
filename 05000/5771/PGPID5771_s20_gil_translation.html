
<html>
    <head>
        <title>Hebrew Translation of Letter: Moss. V,330</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. V,330</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5771/iiif/textblock/13475/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת שלומך ואת חסדיו לך, מהבית, בי' בניסן. שלומי טוב ואני מאושר, תודה</li>
<li>לאל ריבון העולמים. הגיעו מכתביך וקראתי בהם דברים משמחים על מצבך הטוב ועל שלומך, יתמידם לך אלוהים .... (תודה על)</li>
<li>החסד שעשית עם אבו אלעז בן אלקרירי, אל ייקח ממני אלוהים את חייך ואת תשומת לבך, הצטערתי על מה שהדאיג אותך כל כך, אל תיעדר ממני</li>
<li>ואל אשאר בלעדיך. שלחתי לך לפני כן מכתבים באוניות ובהם פרטים שאין צורך לחזור עליהם במכתבי זה, ועל משלוח הדברים ששלחתי לך ושהגיעו</li>
<li>בשלום, תודה לאל; אך לא ראיתי ממך תשובה על זאת, אקווה שאתה עסוק בדברים טובים. ועוד: בדקתי את עניין ....</li>
<li>ממכתבי אדוני אבו אסחק ברהון. כתבת על עניין השותפות וכתבת על עניין הזפת ופירוט הדברים. הצטערתי מאוד על עניין המשאוי אשר</li>
<li>בחשבונך הפרטי, ששילמת בעדו את ההוצאות. חי נפשי, התמורה במלואה תגיע אליך: אלוהים יתגדל וישתבח הוא היודע את שמחתי על כל צורך בקנייה שיהיה לך</li>
<li>וחטיל אותו עלי; אין לי ספק שאנשינו יודיעוך זאת בבואם. ומרוב מאמצי לסדר את ענייניך .... (הגיעו)</li>
<li>באוניות דינרים והמרתי אותם והשתדלתי לשלוח אותם עם אבו אלעז או מישהו אחר, ושכירות (?), אבל לא נשאר עד ליציאתם; אבל לא</li>
<li>נתן להם אלוהים מול בסחרם. והכיס נשאר, מפני שבבוא מכתבי אדוני אבו אסחק, נודע לי המצב לאשורו והתלבטתי איך להעביר לך נ' דינרים.</li>
<li>אלוהים יתגדל וישתבח יודע שאמת דברי. אחר כך כתבת במכתביך משהו שהשפיל אותי וציער אותי מאוד. הלוא כבר מכרו באטראכלס פנינים רבות, אלוהים</li>
<li>יגמול לבעליהן טובות; אבל אני, אם אקח דבר, יעידו לי עליו עדים שאמנם היה מגיע לי, וכבר השתנה הזמן והשתנו האנשים,</li>
<li>והעיקר: הכסף חשוב יותר מהרווח. הבורא יודע כמה לבי חרד באשר למה שאני שולח לאנשים, עד שמגיעים מהם מכתבים שהגיע</li>
<li>בשלום; וכי במה ששייך לי באופן פרטי, אצטמצם ואתרחק, ואילו כספי הבריות לוחצים על לבי ואוכלים בו. אלוהים יגן עליך וישים לך אחרית טובה</li>
<li>לנו ולכל ישראל. כתבתי לך מכתבים אחרים …. לפני מכתביך, על מה שמובילים לך ולי האנשים, כדי שתהיינה אצלי ידיעות על זאת,</li>
<li>ומה שנכנס מזה לאטראבלס לפני כן, והגיע למקום שרצית ; אלוהים ישימך במחוז השלום, וישמיעני טובות על</li>
<li>שלומך, אמן. ביקשתי את חסדי אלוהים יתגדל וישתבח ומכרתי את המשאוי שכתוב עליו ברהון ושמך אתה, בחסד אלוהים, במחיר ט' דינרים ורבע</li>
<li>הקנטאר, אבל היה בו הרבה לכלוך, לכן לא הוצאנו אותו לשוק עד עכשיו ואיננו יודעים מה הסתכם בשבילו. יחד עמו מכרתי באותו יום משאוי על שם</li>
<li>ישועה, מחיר של ט' דינרים וחצי ושמינית; ושילמו בעד האחר שנותר לו, מן השותפות של ברהון וישועה, מחיר של ט' דינרים ורבע. אני אשתדל</li>
<li>למכור אותו, ברצון האל, כי יש הרבה אנשים. עמדתי למכור את המשאוי הנותר שלך, משותפותך עם אדוני אבו אסחק</li>
<li>ברהון, ואת המשאוי מן השותפות שלך עם יהושע, אבל נודעו לי מפי נושא המכתבים הזה מחירי הפשתים באלכסנדריה, </li>
</ol>
                    
                        <h3>recto, right margin</h3>
                    
                        <p>דבר שטרם נשמע, שמשאוי …. מט"ו דינר לי"ג הקנטאר ובייחוד לעת בוא האוניות, והעיר ענייה .... ; ושאר דאגתי אכתוב לאדוני אבו אסחק. אקווה לקבל ממנו מכתב בקרוב, ואלוהים ייתן בלבי לעשות דברים שיהיו לטובתכם וייתן לכם אחרית טובה ויגן עליכם; .... </p>
<p> </p>
                    
                        <h3>recto, top margin</h3>
                    
                        <p>כי העמסתי ג' משואים במקום אחד וג' משואים במקום אחר; ועשה אלוהים, יתגדל וישתבח, חסד, והגיע מכתב אדוני אבו אסחק והוא כותב שהאונייה הטילה עוגן בג'רבה, ושחררו אותה אנשי ג'רבה והגיעו (המשואים), אקווה שאלוהים יזמן להם הצלחה במחיר הזה .... </p>
                    
                </div>
            
                <div data-canvas="https://geniza.princeton.edu/documents/5771/iiif/textblock/13475/canvas/2/">
                    
                    
                    
                        <h3>verso</h3>
                    
                        <ol>
<li>ומבחינה זו השתאיתי במה שנוגע לך, ייתן לך אלוהים חיים, ייתן לך אלוהים הצלחה בחסדו ויגן עליך. ומן המחירים: החיטים ח'(?) דינרים הקפיז; השעורים</li>
<li>שני דינרים הקפיז; השמן: מטר וחצי בדינר; הפשתים מי' דינרים לח'; הלכה מכ' דינרים עד ט"ו הקנטאר. גרעינים, ח' דינרים הובה; הפלפל מי דינר הקנטאר.</li>
<li>עץ האודם מכ' דינר הקנטאר עד ט"ו דינר; הפנינים רווחיות כי הן ג' דינרים בעד ק'; אבן האודם המשובחת האמיתית היא רווחית; החרוזים ה'נצריים' רווחיים ; הכסף</li>
<li>מי"ב דינר עד י', (המחירים) משתנים; המשי ג' דינרים ורבע הרטל. המחירים באפריקיה: החיטים שני דינרים הקפיז; השמן .... ;</li>
<li>הפשתים מי"ג דינר הקנטאר עד י' דינרים; זאת לידיעתך. ונוסף הוטל ה'כמס'. אקווה שמכתב ממך אלי נמצא באונייה, ובו הוראות, ומה שיש לקנות בשבילך, ועם המחאות .... ;</li>
<li>הריני שולח לך את מיטב דרישות השלום המשובחות ולנתונים להשגחתך דרישות שלום. והואילה למסור דרישת שלום ממני לאדוני אבו אלבשר סלמאן אלאשקר ולאדוני הרב</li>
<li>והודע להם לשניהם ששני משואי התבלינים שלהם הם במחוז השלום; מה שטרחתי בהם ובכל מה שהיה ב'קארב' יגמול לי עליו אלוהים,</li>
<li>ממנו אבקש את הגמול. אין לי ספק שבן דודו של בן החזן יודיעם, (ויודיע) לאדוני ורבי אבו אלפצל ולאדוני אבו יוסף יעקוב; אלוהים ישימכם כולכם במחוז השלום.</li>
<li>סבורני שעוד לפני בוא המכתב הזה, תפלגנה האוניות, אלוהים יכתבו לשלום, ברצון האל. אם יימצא שם אדוני ורבי אבו אלפצל בעת בוא מכתבי, מסור לו דרישת שלום ממני</li>
<li>והודע לו את עוצם געגועי אליו; כיוצא בזה אדוני אבו יוסף יעקוב; ותודיע לו שבנו .... במחוז השלום, אלוהים יגן על כולם .... ;</li>
<li>תשיג לי בעד דינר דבר מאפה גדול, שיהיה עם אורז ועשה ממנו ....</li>
<li> </li>
<li>.... אעשה זאת בשותפות ביני ובינך, וזו היתה כוונתי בקנותי, כי היתה זו קנייה מוצלחת יותר ממה שקנו אנשים אחרים, כי הם קנו ....</li>
<li>קניתי אותו אני בשני דינרים הקנטאר, ואם יהיה זה עסק טוב, יהיה ביני ובינך, וזאת היתה כוונתי כשקניתי; ואם חס ושלום יהיה</li>
<li>העסק היפוכו של דבר, לא יהיה לך חלק בו. זכור נא, אדוני, את מחירו על כל פנים. כמו כן, מחיר השרף, כי אצלנו הוא מצוי בשפע .... </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו; המודה לו, זכריא בן יעקוב נ"ע בן זכריא נ''נ אלשאמה ; פסטאט, ברצון האל ; אל .... יעזור לו אלוהים שנים רבות, ואתה שש ושמח. </p>
                    
                </div>
            
        </section>
    </body>
</html>
