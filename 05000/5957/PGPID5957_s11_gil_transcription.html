
<html>
    <head>
        <title>Transcription of Letter: T-S 8J21.22</title>
    </head>
    <body style="max-width: 860px; margin: auto">
        <h1>Transcription of Letter: T-S 8J21.22</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00021-00022/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">עבדה אבו עלי בן עמתה</span></li>
<li><span lang="he">עזרי מעם ייי עושה שמים וארץ</span></li>
<li><span lang="he">אלחצרה אלסמיה אלאצליה אלנפיסה אלאגליה אטאל אללה בקאהא</span></li>
<li><span lang="he">פי עולא אלמגד ואדאם פי אוגד עישא סמואתהא וארתקאהא</span></li>
<li><span lang="he">פצא/י/להא קד טלעת שמותהא פי אלאקטאר ומנאקבהא תאגרת</span></li>
<li><span lang="he">צפאתהא כתארג אלאתמאר פי אלאשגאר ואלדי תריד עלמה למא</span></li>
<li><span lang="he">מצית אלי אלעראק וזרת אלסייד יחזקאל עליו השל וגמלת אלצדיקים</span></li>
<li><span lang="he">אללה יזכינא ואיאך לבנין בית המקדש וסמעתך אלטייבה וצהרך</span></li>
<li><span lang="he">כדלך פי מגלס ראס אלמתיבה סיידנא שמואל בן אלדסתור בבגדאד</span></li>
<li><span lang="he">ואלשיך אבו אלפכר חנין אלסרפי פסררת בדלך כתיר אלדי אסס&nbsp;</span></li>
<li><span lang="he">&nbsp;חצרתך פי אלבלאד וענד אגלא אלנאס וקד אשתהית אזכיכם&nbsp;</span></li>
<li><span lang="he">&nbsp;בחצרת ר שלמה אלסגלמאסי תכון תלתפתו עליה עלי קדר</span></li>
<li><span lang="he">&nbsp;מא יסתהל ומא יליה בכרמכם פאנכם נדיבים בני הנדיבים</span></li>
<li><span lang="he">&nbsp;פאנה רגל קליל מתלה פי אלכרם וביתה פתוח לכל עובר ושב</span></li>
<li><span lang="he">&nbsp;מערוף בגמילות חסד וקד צרב בה אלזמאן פלא אכלאכם אללה</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לא סימה פי מתל הדא ואלסלאם עלי אלחצרה אלסניה </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00021-00022/canvas/2">
                    
                    
                    
                        <h3>Verso - Arabic address</h3>
                    
                        <ol>
<li>يصل الى مصر الى الشيخ ابو منصور النشادري يوصله الى تميم بن موسى</li>
</ol>
                    
                        <h3>Verso - Judaeo-Arabic address</h3>
                    
                        <ol>
<li>יצל אלי מצר אלי אלשיך אבו מנצור אלנשאדרי אחיאה אללה</li>
<li>יוצלה אלי צהרה תמים בן מוסי מן עבדה אבו עלי בן עמתה</li>
</ol>
                    
                </div>
            
        </section>
    </body>
</html>
