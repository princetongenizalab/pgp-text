
<html>
    <head>
        <title>Transcription of Letter: ENA 1822A.75</title>
    </head>
    <body style="max-width: 860px; margin: auto">
        <h1>Transcription of Letter: ENA 1822A.75</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/0a408c08-7272-4e4c-9a20-29bc7e04a157/manifest/canvas/48676b47-d4f7-4a1d-8c08-4f1233f4448c">
                    
                    
                    
                        <h3>III, 31</h3>
                    
                        <ol>
<li>וסרנ[י עלם סלאמתה וצלאח]</li>
<li>חאלתה וסאלת אללה סבחא[נה אלמזיד]</li>
<li>לחצרתה מן כל כיר ו[שכרתה]</li>
<li>וחמדתה עלי סלאמתה וסלאמ[ה]</li>
<li>אלעיאל חפצהם אללה ורעאהם וגעלני</li>
<li>מן כל סו פדאהם וממלוך חצרתה</li>
<li>יסאלה חאל אלשיך אלאגל מולאי אבו סעד</li>
<li>בן ר נתנאל שציש בן עמי וחאל</li>
<li>אלשיך אלאגל מולאי אבו עלי בן</li>
<li>אבו עמר מן סילאן ויבלגני עלם</li>
<li>חצרתה הל לה וצול אלגבל אם לא</li>
<li>לחתי אן כאן לה וצול כנת אכתרי</li>
<li>דאר לחצרתה ואן טאבת לה אלבלד</li>
<li>אעני עדן כאן יצלני עלמה בדלך</li>
<li>לחתי אעמל בחסבה וליס לי תכלף</li>
<li>מן אלספר אלי עדן אן שאללה ען</li>
<li>קריב וממלוך חצרתה כתיר אלשוק</li>
<li>ואלתוק נחוה ולדיה י יראיני הסברת</li>
<li>פני אדוני בקרוב תכץ חצרתך</li>
<li>אלסאמיה וחצרה אלאולאד אגמעין</li>
<li>באפצל אלסלאם ואגזלה ואמא</li>
<li>מא אוצחה ברקעה אלעזיז מן</li>
<li>פעל סידנא נגיד עם י מעה פלם</li>
<li>תזל עואידה כדא אבדא מע</li>
<li>אלכל מן אלכלק וק'דב'ה יגזיה ען</li>
<li>אלגמיע אלכיר אלכלי אמן וכן</li>
<li>יהי רצון ושלום לך שלום ישיג</li>
<li>שלום וישע רב ממזרח ומערב</li>
</ol>
                    
                        <h3>Margins (in the same hand but a different ink):</h3>
                    
                        <ol>
<li>וכדלך ממלוך חצרתה אלסאמיה פירוז יכץ חצרתה באלסלאם</li>
<li>וגמיע אלאולאד וחסן יכצו חצרה אלגמיע באלסלאם ויצל ממלוך</li>
<li>חצרתה גואב שאפי במא ישתהי יעמל ושלום</li>
</ol>
                    
                </div>
            
        </section>
    </body>
</html>
