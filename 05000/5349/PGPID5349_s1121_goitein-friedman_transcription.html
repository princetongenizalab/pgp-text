
<html>
    <head>
        <title>Transcription of Legal document: ENA 2855.16 + T-S Ar.47.245 + ENA 2855.15 + T-S Ar.43.272 + T-S G2.60 + T-S Ar.49.33</title>
    </head>
    <body style="max-width: 860px; margin: auto">
        <h1>Transcription of Legal document: ENA 2855.16 + T-S Ar.47.245 + ENA 2855.15 + T-S Ar.43.272 + T-S G2.60 + T-S Ar.49.33</h1>

        <p>S. D. Goitein and Mordechai Akiva Friedman, <em>India Book 1: Joseph Lebdi prominent india trader: Cairo Genizah documents‎</em> (in Hebrew) (Jerusalem: Ben-Zvi Institute, 2009).</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/5b820d0a-43d4-4d1f-bfc0-868c73b2e7b1/manifest/canvas/cbe4b5ae-5c64-4c33-b3fa-323a19661b39">
                    
                    
                    
                        <h3>ENA 2855.16 recto (IB I, 27a)</h3>
                    
                        <ol>
<li>נצר הדא בשום פנים בעולם ולקד כאן יג'ב</li>
<li>איצא עלי אבו נצר לו כאן לה שיא עלי מא</li>
<li>זעמת וארתתה אן יכתב כתאב במא יכתץ </li>
<li>בה פי הדא אלמאל מע כתאב פרח או פי</li>
<li>טייה אלמווג'ה ללוכיל מע אלבצאעה וכאן יביין</li>
<li>פיה נציבה מן אלאעדאל מן נציב פרח שריכה</li>
<li>ולא סימא אדא כאן דלך כארג'א ען מאל אל</li>
<li>שרכה עלי ראי מן זעם אנה מן מציאה</li>
<li>או מא ישבההא אלא הואיל וקד ג'א כתאב</li>
<li>פרח במפרדה אלי וכילהם ואלי שריכהם</li>
<li>עלי גארי עאדתהם אלמעהודה בינהם //וכ\\אלמסתקר</li>
<li>פי אלשרכה דל דלך אן הדה אלאעדאל מן מאל</li>
<li>אלשרכה ויג'ב רגועהא אלי אלוסט ולו כאן לאבי</li>
<li>נצר שיא עלי מא זעם אלטאלב וקד עלם</li>
<li>אן הנא עליה במצר אלטלב אלתקיל אעני מאל</li>
<li>אלשרכה אלמכתוב עליה ועלי פרח שריכה</li>
<li>יכון יוגה בעד הדא באעדאל הי לה לכאצתה</li>
<li>מן מציאה או ירושה בכתאב פרח סקט </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/5b820d0a-43d4-4d1f-bfc0-868c73b2e7b1/manifest/canvas/ff698606-5882-4f15-9b4e-a417c6ce43e6">
                    
                    
                    
                        <h3>ENA 2855.16 verso (IB I, 27a)</h3>
                    
                        <ol>
<li>ולא יכון פיה דכר ולא אימא בשי מן הדא </li>
<li>לא אקוא דליל מן הדא אן ליס לאבי נצר </li>
<li>פי הדא אלמאל אלדי תדעי בה אלוארתה ותקול </li>
<li>אנה מן מציאה או מן ירושה שיא וקד </li>
<li>עלמת מא קלנאה מן אלהלכה אלתי קלנא </li>
<li>והי אחד מן האחים שהיה נושא ונותן</li>
<li>בתוך הבית והיו אונות ושטרות יוצאין</li>
<li>על שמו ואמר שלי הן שעליו להביא</li>
<li>ראיה עלי מא ביננאה וליס כאלדי קאל</li>
<li>אלרייס פי הדא אלחכם והמוציא מח' ע' הר' </li>
<li>        וקפת עלי הדא אלפצל אלדי אטאל </li>
<li>פיה אלכטב איצא ותאמלתה פראית פיה</li>
<li>אשיא עגיבה פאמא מא קאלה מן אנה מא</li>
<li>יעלם אננא מלזומין בהמתנת הדין</li>
<li>פאקול אן עלי הדה אלקציה אלתי דכרתהא</li>
<li>מא עלמת לאן אלטאלב יקול יאיהא    אל</li>
<li>חכאם מא בקי לי חג'ה ג'יר מא אעלמתכם</li>
<li>בה ידפע תלת סנין אתרי אן הדא</li>
<li>                                       ליס</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00047-00245/canvas/1">
                    
                    
                    
                        <h3>T-S Ar.47.245 1 recto, right (IB I, 28)</h3>
                    
                        <ol>
<li>פי דאת דאך אלשי אלדי יצמן דרכה פיה</li>
<li>כשומר חנם אלדי ישעבד עצמו פי מא</li>
<li>יחפטה כאלשואל וליס חכם הדה אלשרכה</li>
<li>הכדי אד לם יצמנו פרח ובו נצר יום קט </li>
<li>שיא מן אלשרכה פי דמתהם לדלך מן אמר</li>
<li>שרטהם פי אלרבח ואלכסארה פבטל במא</li>
<li>וקע אלרד פיה מן אלנטר ואקואל אלגאון ז''ל</li>
<li>אן אלשרכה לא תשעבד שי כארג עמא </li>
<li>יכצהא פי דאתהא ואמא ימלך מן חית </li>
<li>אלשרכה אמר כארג' ענהא מא סמע</li>
<li>הדא מעולם וקד ביינת פי דלך מא פיה </li>
<li>כפאיה.        אלונה אלתאני הו אקאמה</li>
<li>אלדליל עלי אן הדא אלמאל מן מציאה או</li>
<li>מתנה או ירושה וקד איצא ביינת אן</li>
<li>עלי אללבדי להביא ראיה אן הדה אלאעדאל</li>
<li>מן מאל אלשרכה כאנא פרח ובו נצר</li>
<li>חצרא ואדעיא אן הדה אלאעדאל &lt;&lt;מן&gt;&gt; מציאה</li>
<li>או מתנה או כאנו וראתהם חאצרין ואדעו</li>
<li>מתל הדא או לם ידעו וטענינן אנן ליתמי </li>
</ol>
                    
                        <h3>T-S Ar. 47.245 1 recto, left (IB I, 28)</h3>
                    
                        <ol>
<li>אלדי קד צח אנהם כצוץ לא עמום ידפע //ב\\הם</li>
<li>קול אלעמום המקנה לחבירו דבר שלא בא</li>
<li>לעולם פי קלב אלקציה וידפע אלעמום מן בין</li>
<li>ידי אלכצוץ ויג'על אלכצוץ עמום ואלעמום כצוץ </li>
<li>כמא קד ביננא ואוצחת אן המקנה עאמא </li>
<li>לכל וג'ה ומעני פאנה לא אמר כלום פלא תאתיר</li>
<li>ללשרט פיה ובטל מא אראדה מן תתבית</li>
<li>אלשרט עלי מאל אלשרכה אדכאל מאל כארג' </li>
<li>ענהא פיהא מתנה פאן קאל מא הו מתנה</li>
<li>פתרי אי שי הו אדא כאן עוץ מא אכדו ולו</li>
<li>אכדו צאר דלך מכר ולא קאני פמא כרג' ען</li>
<li>אן יכון מתנה וקד אקדרת //אן\\ אלמתנה פי דבר</li>
<li>שלא בא לעולם לא תמלך שי מנהא ולא צמנו </li>
<li>דרך שיא פי מאל אלשרכה פכאן ילזמהם</li>
<li>פי אלדמה בל שרט אלשרכה ובהפסד לפי</li>
<li>מעות ולו כאנו אלתזמו פי אלכסארה נציבא</li>
<li>יקומו בה מן כאצתהם כאן יג'ב אן יחרר</li>
<li>מבלג אלכסארה ילזמ[ו] אן יופו קדר מא ⟦אלת⟧ </li>
<li>אלתזמוה וכאנת אלאעדאל תכרג' פי כסארתהם </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00047-00245/canvas/2">
                    
                    
                    
                        <h3>T-S Ar.47.245 1 verso, right (IB I, 28)</h3>
                    
                        <ol>
<li>אן פצל להם שיא אלדוה ואן בקי עליהם שי</li>
<li>טולבו בה ואלאן חית שרטהם בהפסד לפי מעות</li>
<li> ⟦לה⟧ &lt;&lt; להא &gt;&gt; סדס עשר מא צח ותבת אנה מן מאל</li>
<li>אלשרכה ונצף מא לם תקום בה ביינה אנה מן</li>
<li>מאל אלשרכה:        פאמא אללווה ומן קבץ </li>
<li>מטלטלי ואלתזם פיהא מא ילזם אללווה ועלי אנה </li>
<li>שומר חנם או שומר שכר פאנה גאמר </li>
<li>ומשעביד נפשיה פי שי מעלום לא מגהול בל</li>
<li>מעיין וקד קבצ⟦ו⟧ה וצאר אליה פאדא הו אלתזם</li>
<li>דרכה פקד שעביד נפשיה לשי מעלום ג'יר</li>
<li>מג'הול בל מחדוד מעיין לא פי מגהול ולא פי מא </li>
<li>לם יקבצה ולם יציר אליה חתי אנה לו //א\\קדרנא אן א'</li>
<li>אנסן אבאע מא ירתה מן מורתה במאל אכדה</li>
<li>ואשהד בה עלי נפסה תם מאת מורתה</li>
<li>בעד חינא פחצר אלמשתרי לבית דין ותבת</li>
<li>שהודה בבית דין או אקר לה אליורש אנה</li>
<li>קד אבאעה אלירושה בכדי וכדי אליס ועלי אן</li>
<li>אלביע מפסודא יג'ב אן נסתכרג' מן //אל\\מיראת</li>
<li>ומן אלמציאה ומן ג'מיע מוגודה מא קד קבצה</li>
<li>                             פליפיק </li>
</ol>
                    
                        <h3>T-S Ar.47.245 1 verso, left (IB I, 28)</h3>
                    
                        <ol>
<li>לם ילפט בה פלא יכלו אמרה פי קולה הדא</li>
<li>מן אחד אמרין אמא אן יכון מקר אן הדה</li>
<li>אלשהאדה ליס פי קותהא דכול האולי אלפנון</li>
<li>אעני אלמציאה ואלמתנה ואלירושה לו כאן תם</li>
<li>ירושה פהי מתל מא אנא קאילה וגנינא ען</li>
<li>אן יכתב אוראק פי דלך ויוג'ד אלנאס אנה</li>
<li>קד רד פאן קאל נעם אן מא פי קוה אלכלאם</li>
<li>אלדי שהדו בה אלשהוד תמליך אלמציאה</li>
<li>ואלמתנה ואלירושה לו כאן ולכן הדא אלמאל</li>
<li>אלחאצר ההנא הו מאל אלשרכה וליס הו</li>
<li>מציאה מן חית שרט אלשעבוד אלדי</li>
<li>שעבדו על עצמם פאן אקאמו אלדליל</li>
<li>עלי הדא אלמאל אנה מן ג'יר אלשרכה </li>
<li>ואנה אחד הדה אלפנון אמא מציאה או ירושה</li>
<li>או מתנה ואלא פלו יאכדו שי כמא קד</li>
<li>תקדם קולה בהדא אלרד עליה פי דלך</li>
<li>מן ג' וגוה אלוג'ה אלאול הו אנה קד תקדם</li>
<li>אלכלאם ואלרד עליה פי אן אלשעבוד לא יכון</li>
<li>אלא פי דאת מאל ישעבד אלאנסן נפסה </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/fb622680-b3c5-4fd4-95a4-d8633200170c/manifest/canvas/763750d5-01ed-4d38-8adc-dbb4dd0dd618">
                    
                    
                    
                        <h3>ENA 2855.15 recto (IB I, 27a)</h3>
                    
                        <ol>
<li>אלעראקיל דעואה אן אלמוגוד הו מן מאל אל</li>
<li> שרכה אשתרי לו קדרנא ⟦כאן⟧ אן אללבדי</li>
<li>כאן מעהם וקת שראה וסבקהם גא</li>
<li>וחקק אן הדא מן מאל אלשרכה אתרי כאן</li>
<li>קולה מקבול בג'יר ביינה.     אלגואב </li>
<li>לא פכיף ומא יטלב אלא בטן אנה אשתרי </li>
<li>מן מאל אלשרכה פנחן לו כאן מחקק מא </li>
<li>אעטינאה שי בקולה נעטיה בנאל בטנה </li>
<li>בלא שך אן אלגואב לא.     פנקול אלאן קד</li>
<li>זאלת אלערקאלה. ואלתאני נטרנא פי אלחכם</li>
<li>לחסן אלעאקבה פנבטל הדה אלהלכה</li>
<li>ואלתאלת חית ומא וגדנא פיהא שי ננאקצה</li>
<li>בה נקבח עליה אלחסן אלואג'ב ונקול</li>
<li>לה אסתדלאלך ואן כאן ואג'ב צחיח נקול</li>
<li>נחן אנה ג'יר ואג'ב וקד אנדפע [ה]אולי </li>
<li>//אלעראקיל\\ מא כאנת מוגודה פי גמיע מא אסתדל</li>
<li>                                                      בה הו </li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/fb622680-b3c5-4fd4-95a4-d8633200170c/manifest/canvas/f37e6296-9785-492f-94ea-e6d35b306410">
                    
                    
                    
                        <h3>ENA 2855.15 verso (IB I, 27a)</h3>
                    
                        <ol>
<li>ודלך ביין טאהר:    תם קאל נט' רח'</li>
<li>ואנג'ר אלכלאם אלי אכרה ממא אלקצד</li>
<li>בה תתבית אלהלכה כר' עקיבה מחבירו אלדי</li>
<li>הו אמר לא ישך פיה אקל תלמיד יערף</li>
<li>מא לה ומא עליה ואלאטאלה פי דלך מא כאן </li>
<li>תם חאג'ה אליהא ואל⟦ק⟧//כ\\תצאר אולא לקול</li>
<li>זכ' ל' לעולם ישנה אדם לתלמידו דרך </li>
<li>קצרה ונחן מא אטלנא אלכלאם פי מא תקדם </li>
<li>מנה אלא בחסב אלחאג'ה אליה ולו אמכננא</li>
<li>אלאכתצאר פי דלך לפעלנאה וכדלך נכתצר</li>
<li>אלכלאם איצא פי מעני הדה אלהלכה הנא</li>
<li>ומא פיהא מן פקה בחכם אן ליסנא מ'</li>
<li>מהתאג'ין אלי דלך פי מא נחן פיה מן</li>
<li>הדא אלחכם:       נטרת הרא אלפצל</li>
<li>פראיתה כלה קלה אנצאף פאולה קאל אן</li>
<li>קולי לא שך פי צחתה אקל תלמיד אראד</li>
<li>בדלך אן הדה אלהלכה היינה כפיפה מפהומה</li>
<li>פמש.תא בפצילה ואכר אלכלאם נכתצר </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00043-00272/canvas/1">
                    
                    
                    
                        <h3>T-S Ar.43.272 1 recto (IB I, 27)</h3>
                    
                        <ol>
<li>קצינא אן הדה אלתמאנין עדל מן מאל</li>
<li>אלשרכה אפתקדנא אלי מן יחקק לנא </li>
<li>אלכ''ב עדל אנהא מן גמלה אלתמאנין עדל </li>
<li>אלדי דכרוהא ולא מן סואהא ואלדי ידל</li>
<li>עלי אן הדה גירהא לאנה כתב אליה יקול</li>
<li>לה ואנא אנפדהא אול באול ידל אן הדה </li>
<li>אלאעדאל    אלדי לם ינפדהא אליה </li>
<li>&lt;&lt;הי&gt;&gt; מן סואהא ולו כאן אנפדוהא אליה או אלי</li>
<li>אלוכיל וכתבו אליה באן יסלמהא אלי </li>
<li>אללבדי כמא כתבו פ[י] באבה אלאעדאל</li>
<li>אלמתקדמה לכאן קד צחו ל[ל]שרכה</li>
<li>פלמא כתבו ללוכיל ביע יקר אלתמן</li>
<li>ענדך אלי חין וצולנא ומא עלי ידך</li>
<li>יד כרגת בדלך ען אלשרכה למ' יוסף</li>
<li>לא לה אד לם יכתבו אן הדה אלאעדא[ל]</li>
<li>מן שרכתנא ולא מן גמלה אלתמאנין ע[דל]</li>
<li>תקדם כתאבנא בה בל פצחו אנה</li>
<li>                                          ודיעה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00043-00272/canvas/2">
                    
                    
                    
                        <h3>T-S Ar.43.272 1 verso (IB I, 27)</h3>
                    
                        <ol>
<li>אלכלאם פיהא ומא פיהא מן פקה והדא </li>
<li>תעטים להא והו צד מא קאל אן אקל תלמיד </li>
<li>מא יחתאג אלי אלאטאלה וכתם אלקול אנהמא </li>
<li>גיר מחתאגין אליהא ואוסט אלכלאם אן אל</li>
<li>אכתצאר ען דכרהא אולא ונתיג'ה הדא </li>
<li>כלה ביין מן כלאמה //הו\\ אנ⟦ה⟧הא צחיחה ומא </li>
<li>נחכם בהא.      וכדלך ג'מיע מא קלתה אנא </li>
<li>הו צחיח מא יחתאג יפתש פי שי //פאנה\\  יקע</li>
<li>פיה יקול מא אקבל כמא קאל ההנא אחב</li>
<li>אליה ממא ידוון אגלאט     תם קאל</li>
<li>נט' רח' תם עטף בעד הדא בכלאמה</li>
<li>אלדי קאלה ואסתלחק וקאל ואמא כתאב</li>
<li>פרח וגה מן עידאב למ' יוסף דנן יקול פיה</li>
<li>קד וצל צחבתנא נחו תמאנין עדלא</li>
<li>[כ]ליתהא לאך ואנהם ינפדו דלך אול באול</li>
<li>[ל]על ילחק פיה סוק פאקול אן הדא אלכתאב</li>
<li>[ל]א יפיד למ' יוסף שיא גמלה לאננא אדא </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-G-00002-00060/canvas/1">
                    
                    
                    
                        <h3>T-S G2.60 1 recto, left (IB I, 28a)</h3>
                    
                        <ol>
<li>מא ארגע עקאב לה במתל כלאמה לאנה יציר </li>
<li>מא ראבח פאלאולא אן יחפט אלפאטה ואן כאן ענדה</li>
<li>עלם יורדה וינקץ בחסן אדב וידע ענה </li>
<li>סו אלאדב ואלאסתנקאץ פהדה מן סיים אלספהא </li>
<li>ומא אקול אלאן אכתר מן הדא.     אמא קולה </li>
<li>אן כלאמי לם יאכדה אלתחציל פקד עלם</li>
<li>אללה וכל מן וקף עלי כתאבי וגואבה הו</li>
<li>איצא אדא וקף עליה מן הו אלגיר מחצל</li>
<li>ומן וקף איצא עלי כלאמנא בעדנא פהו ינטר</li>
<li>וידכר כל ואחד מנא במא יסתאהלה ובהדא</li>
<li>אתעזא פי ספהה עליי ואמא ראיה לי פי אל </li>
<li>סכות פישיר בדלך עלי רוחה ירשד ואמא </li>
<li>קולה אן כלאמי יקתצי אן פי קוה כלאם אל</li>
<li>שהוד אנהמא שהדא באשתראטה עליהמא</li>
<li>אן ימלכאה אלמציאה ואמואל אלנאס וקאל אן</li>
<li>דלך מא הו צחיח פראית פי הדא אן ליס קצדה</li>
<li>סוי אן שי קלת קאל מא הו צחיח ולא הדא</li>
<li>כלאם מחצל חתי אנני לו קלת שיא וצדה</li>
<li>נקץ אלצדין ולם ירד עליי מן וגה חק ויקול לי </li>
</ol>
                    
                        <h3>T-S G2.60 1 recto, right (I, 28a)</h3>
                    
                </div>
            
                <div data-canvas="https://cudl.lib.cam.ac.uk/iiif/MS-TS-G-00002-00060/canvas/2">
                    
                    
                    
                        <h3>T-S G2.60 1 verso, right (IB I, 28a)</h3>
                    
                        <ol>
<li>כיף תקול אלשי וצדה ואנמא יק[ו]ל מא הו רד</li>
<li>וישבח במא לאח לה ויפרח ויתנאול [...]</li>
<li>ראי בעץ עלמא אלאנדלס קד ספה עלי [מן]</li>
<li>הו אפצל מנה פאעג'בה דלך ורג'ב אן יגר[י]ני</li>
<li>מעה מג'רי אולאיך וג'מיע מא ילקאני בה&nbsp;</li>
<li>מא יצדני ען קול אלחק ולו עמל מא עמל מא&nbsp;</li>
<li>ירדני אלא לו אתי בהלכה תבטל שי ממא קלתה&nbsp;</li>
<li>ואמא בסו אלאדב לעלי אגאר עלי רוחי פמא</li>
<li>אנדפע בהדא:&nbsp; &nbsp; &nbsp; &nbsp; פקד תקדם קולה אן</li>
<li>שהאדתהם תחתמל ותחתמל יריד אן לא</li>
<li>דעוא להם ולא ליורשיהם אחריהם פי מאל</li>
<li>הו לסואהם ולא פי מציאה ולא פי מתנה</li>
<li>אלא בעדים לאג'ל אלשרט אן כל דלך ירג'ע</li>
<li>אלי אלוסט ואן אלשרט גאמע ויחתמל ג'מיע</li>
<li>דלך ויחתמל תם ירג'ע בעד קליל יקול אן</li>
<li>אלקאיל אן פי ⟦קוה⟧ קוה כלאם אלשהוד תמליך</li>
<li>אלמציאה ואמואל אלנאס מא לה תחציל</li>
<li>וקד פאתה אלרשד פי קול דלך לרוחה לאנה</li>
<li>הו אלקאיל יחתמל ויחתמל פאמא אנא פקד</li>
<li>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;קלת</li>
</ol>
<p>&nbsp;</p>
                    
                        <h3>T-S G2.60 1 verso, left (IB I, 28a)</h3>
                    
                        <ol>
<li>לא קניא ולם ינכר דלך ואנמא רבנו האיי גאון ז''ל </li>
<li>אנכר עלי מן קאל אסמכתא קניא והוא דלא </li>
<li>אניס והוא דקנו מיניה בבית דין חשוב וטן אן</li>
<li>כל אסמכתא כאנת קאנו מיניה בבית דין חשוב</li>
<li>ואניס תאבתה פקאל פי תשובה לה ז''ל כך</li>
<li>ראינו דהא דאמור רבנן והילכתא אסמכתא </li>
<li>קניא לאו אכל אסמכתא דעלמא אילא בההוא </li>
<li>דאתפיס זכוותיה לבי דינא בלחוד איתמרא </li>
<li>הא הילכתא וכו' פקד באן מן כלאמה זכ' ל'</li>
<li>אן לא אנכאר עלי מן קאל לא קניא ואנא קלת</li>
<li>אסמכתא לא קניא ותגאיית במא י//א\\תר פי</li>
<li>דלך פקלת עלי כל וג'ה לא קניא והכדי אל</li>
<li>הלכה כמא קלת אנא והו איצא ⟦תם אנה⟧</li>
<li>⟦מן יריד ינאקץ לא יוקע אלתחריר פימא⟧</li>
<li>⟦יכון כטה תחתה ודאך אן פי נפס אלכלאם⟧</li>
<li>⟦אלדי אתי בה גלט אלא אן לעמרי טעות⟧</li>
<li>⟦סופר הוא ודא"ך א"ן פ"י נפ"ס אלכלאם אלדי אתי⟧</li>
<li>                        ⟦בה⟧</li>
</ol>
                    
                </div>
            
        </section>
    </body>
</html>
