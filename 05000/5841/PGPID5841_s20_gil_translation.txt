recto

(2−1) מסתפק אני באלוהים. אני כותב לך, אדוני ורבי ומרי, ייתן לך אלוהים אריכות ימים ויתמיד את גדולתך ואת עזרתו לך ואת שלומך
 
ואת אושרך, מן הבית, בעשור האחרון של אב, שלומי טוב ואני בריא. (השלום והבריאות יושלמו על ידי) אריכות ימיך, תודה
לאל ריבון העולמים, והוא היודע כמה אני מתגעגע אל פניך האצילות (ולדעת את) טוב מצבך 
ואת שלומך, יתמידם אלוהים לך בחסדו. ואבקש ממנו .... ; (הגיעו) מכתביך בג'
העתקות, שנוסחן אחד, ומכולם נמצאתי למד דברים משמחים. (הודעתי לך), אדוני, על קניית 
משאוי הפשתים .... ; הגיעו אלינו השנה אוניות כפי שלא הגיעו מעולם, והן
ט"ו 'קארב' ואוניות, ועדיין אני מודאג מאוד בגללו, אלוהים יכתבנו כולו לשלום.
.... שנה זו לא (יהיה) רווח גדול ; אקווה לטוב, ברצון האל, כי היה 
(34-10:) בלתי קריא ברובו שרידי מחירים; ענייני כיסים של מטבעות; האדון אבו אסחק; הגיע יהודי ממקומו של הנעמן ובפיפ ידיעות; עומדים למכור זיתים ולשלוח [לפסטאט?] שמן טהור בתמורתם; האדון  מכתבים נעימיםאבו סעיד; כלפון בן כלילה; תשלום שישים דינר; אבדה סחורה [באונייה?]; ענייני ה'לאסין' הם יגעים; אבו אלפצל יוסף בן פרח; יעקוב; האדון אבו זכרי; עומד להגיע מכתב [?]; בשנת תנ''ד היה יותר טוב והגיעו מכתבים נעימים מספאקץ; הראה לשותפים את רשימת כל הכיסים עד האחרון שבהם).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
.... ביקשתי מאצל עלי את כל הכיסים ....
עמו אל הים והפליג ולא שב, והגיע אלי מכתב ממנו ....
דברים שגרמו לי עוגמת נפש, ודיבורים שאסור שאדם כמוהו יאמר אותם, ואולם יש לסלוח לו .... (אלוהים יוכיח את)
האמת וישפיל את אנשי השקר ויחליפם לטובה וסבורני שה …. הדריך אותו ביחס אליהם; ואני
נסער וסובל מאוד בגלל מכתבים שהגיעו אלי מהארון אבו זכריא ובהם דברים המצערים את 
הנפש ומכאיבים ללב, בגלל עניין שאין לי שום קשר אליו .... אלא אך ורק הרצון לעשות דברים 
(42-41) שיכירו לי עליהם תודה ואעשה בהם את רצונם, ובאה עלי צרה, השבח לאל והתודה, כי, וכו'. זה מה
 
שמתאים למצב בזמננו זה ולסוחרים שלנו; איני יכול לתאר לך כמה נסערתי מזה, עד
שהגיע מכתבו של חסון וכן דברים אף נוראים מזה, והגדיל את כאבי והרבה את דאגתי, ואמרתי 
(45–46) שבר על שבר וגו׳. תודה לאל, אני עמלתי בכל כוחי, אבל הרווחתי 
 

recto, right margin
(1–7) .... שנאה רעה ביותר, בגלל הכיס הזה. הלוואי יביא מזל .... דבר שהיה אצלך ושלחת אותו בניגוד לדעתו .... לעקל אותו, אולי אגיע .... אשר ירצה אלוהים ויהיה להם לרצון, והגיע עד כדי תביעה זו; אבל 
(16-8) אלוהים .... נתן בלבי מה לעשות בכיס הזה, מפני שהוא יתעלה ידע כמה חלש לבי. פחדתי רק בגלל יעקוב, כי חששתי שמא ידרוש את המשאוי שלו ..... הראיה .... השבח לאל ולו התודה. אבקש מאלוהים שיגן עליכם. כתבת על עניין (הבגדים) האשקלוניים; הם הגיעו בשעה של חוסר כול, של בצורת ומצוקה ולא יכולתי למכור מהם אף לא בגד אחד 
(26-17) ופתחנו .... וכתבתי מכתב מופנה אל מוסא בן אסחק אשר …. בידו, ואז שלח .... מה שהזדמן .... מן האריגים האלה .... ולדבריו, נכנסו בעדם י"ז (דינו) וחצי ושני קיראטים שקולים, 
(32-27) ושלחתי לך אותם באותה שנה, בתוך הפשתים של אלחלבי. אחר כך ביקשתי אני מהחזן אלציעארי שימכור בשבילי, כי היה פנוי 
 
recto, top margin
(8-1) והוא אדם נמרץ בסידור עניינים, ומכר בשבילי יריעה, שלדבריו נכנסו בעדה כ"ט דינרים ושליש שקולים, ונשלחו אליך בתוך הכיס המגיע עם יתרת התמורה של אלחלבי ועם התמורה בעד שני המשואים שהגיעו ב'ח'יטי', עם אבו אלחסן 
(9–17) (עלי) אחי האדון אבו אסחק, ושילמתי לו, (כאשר) הגעתי, אחרי הפלגת האונייה, שבה שלחתי לך את הכיס 
 
verso

(2−1) (מחוק: .... בגדים, התמורה שהתקבלה בעדם אחרי דמי התיווך, יתרה של דינר, ולזכותו התמורה בעד התוספת) היריעה ; נכנסו בעדם אחרי דמי התיווך כ"ב דינרים ורבע פחות שתי חבות שקולים, בניכוי הנשלח בידי ר' יוסף, ג' דינרים שקולים ;
 
היתרה לזכותך: כ"ג דינרים ורבע פחות שתי חבות : שלחתי לך אותם בכיס. הגיעו בשבילי בכריכה ס' יריעות ובכריכה (אחרת) י"ד
.... מהם ס'. ללא משרתם, יריעה, נותרו ע"ג יריעות, והוא ששלחתי אליך .... ואם יהיה
.... ישלם לו תמורה בעד יריעה ט"ו. אדוני, אלוהים הוא היודע את העדיפות של צורכי קניותיך אצלי, ואת רוב
השתדלותי במה שנוגע לך והוא עד, וכו' ; כי לא נותר עוד על מי להטיל, ומי שיטיל על עצמו חוץ ממך, ייטיב אלוהים לך
ולנו את האחרית. אבקש ממך שלא תפסיק לשלוח לי מכתבים, על מצבך ועל שלומך ועל צורכי הקנייה המופיעים אצלך,
ועל פרשת המשאוי שקנית לי. כתבת על עניין ישראל בן .... ; אמו(?) נסעה
לסיציליה אשתקד, ואיני יודע אם היא עוד חיה או נפטרה ; שמעתי שנפטרה ; זאת לידיעתך 
אדוני. הודעתי לך כבר שלא קיבלתי מן התמורה בעד החרוזים אפילו דרהם אחד, ואין זה דבר שאפשר למוכרו, כי אין הם
באופנה במקום זה. אני שולח לך, אדוני, את מיטב דרישות השלום המצוינות והכבירות ולמי שנתון לחסותך דרישות שלום.
שלחתי לך, אדוני, בתוך כיסך י' דינרים מטביעת פסטאט, והואילה .... 
(14-13) מפני שנגמר אצלי מה שהואלת (לשלוח לי); שים אותו בצנצנת בעלת צוואר ארוך(?) .... תמצית לוטוס ובחצר דינר מוסק ובעד רבע דינר מי ורדים רקי; וחצי ....
 
שאינם טובים, והשאר אגן טבילה משובח, או ....
ואני יודע, אדוני, שאני מטיל עליך המון דברים, על כן אם רצונך .... בן סלמאן ....
הכהן .... אליך, ומסור לו ממני דרישת שלום והודע לו ....
הסילוק( ?) ואין לו קונה חוץ מאנשי ווילה, קנייה ....
חשבונך. ואתה כותב על המשאוי, והלוא לבי .... מאוד ....
.... ואם ימסור לי משהו, אשלחנו אליך; אלוהים יגן עליך .... 

verso, address
לאדוני ררבי ומרי אבו יחיא נהוראי בן נסים נ"ע; אוהבו זכריא בן יעקוב נ"נ אלשאמה. 
 