
<html>
    <head>
        <title>Transcription of Letter: T-S 10J5.24</title>
    </head>
    <body style="max-width: 860px; margin: auto">
        <h1>Transcription of Letter: T-S 10J5.24</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00005-00024/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אליך יאסידי ומולאי אטאל אללה פי אלכיר בקאך וצאנך ווקאך ומן תופיקה לא אכלאך מן אלמסתקר מסתהל אלול</p>
</li>
<li>
<p>ערפך אללה ברכתה וברכה מא יליה מן אלשהור אלמבארכה ען חאל סלאמה ועאפיה קרב אללה אלאגתמאע בך במנה ופצלה</p>
</li>
<li>
<p>אנה ולי דלך ואלקאדר עליה נעלמך יאמולאי אן אסתכרת אללה תעאלי ואנפדת אליך פי מוכב צבי בן שכלון צחבת מימון בן</p>
</li>
<li>
<p>כלפה רזמה מתאע שרח מא פיהא נב פרכה מקצור מנהא ח צייק ויג פרכה כאם //דאלך סה פרכה// ועמאמה קטן וכלה זרקה ה אכסיא</p>
</li>
<li>
<p>ועבאתין אלגמיע לכאצתך מן קבלי והו בקית חסאבך ופי אלרזמה איצא ברסמך מן קבל מימון צט פרכה וזנת ענהא</p>
</li>
<li>
<p>אנא בצורתהא ופי אלרזמה איצא ברסם עטא בן זכרי ל אתואב [ת]סתרי יקבצהא [י]עקב בן אצחק [אלאנד]לסי ואנפדת אליך</p>
</li>
<li>
<p>איצא פ[י] רזמה ביני ובין אכי מז פרכה מקצור מנהא ואחדה לפאפה הי ללכלטה והי בקית תמן אל&lt;ל&gt;ולו הדה אל</p>
</li>
<li>
<p>אלרחל מסאפר פי מרכב בן שבלון מן עאם אול אסל אללה אן יכתב סלאמתה וקד כאן תקדם צחבת אכי פי רזמה ללכלטה</p>
</li>
<li>
<p>כלתין צפרה וחמרה לכאצתך כאן גאז חסאב לי לכלטה בל תקם לך כאצה כאן בקא ענדך אלחסאב יח דינא וחסאב</p>
</li>
<li>
<p>אלרזמתין מן בעד לך מן דלך תמן לולו ותמן אלעלאוה נשאדר צארת מתאע חלבי לך מאונתה ולך מא חמלתה אלסנה צחבת אכי</p>
</li>
<li>
<p>אסל אללה יגעל אלגמיע פי חיז אלסלאמה נסך חסאבך ואלתואני רבמא צאע עליך פיהא אלדניה ומא מתלך ממן יוצא ועלי</p>
</li>
<li>
<p>כאצתך רוחך אלשריפה אפצל אלסלם ותכץ מולאי אלשיך אבי סהל וסידי אבי עמראן ואכותה ומולא[י] אלשיך אבי אלסרור</p>
</li>
<li>
<p>אפצל אלסלם ומן תשמלה ענאיתך אלסלאם וכאן בקא לך אלחסאב נ רבאעיה כנת דפעתהא למימון תם בקי לך אלחסאב איצא ענר</p>
</li>
<li>
<p>מימון נ רבאעיה ⟦דפעת⟧ דלך כ רבאעי דפעת מנהא י לכאלך י לבנאת כאלך אעלמתך דלך ואלסלם וכאלך תחת רקה</p>
</li>
<li>
<p>מא יציע לך מא תעמלה מעהם גמיעא אללה יתיבך ושלומך ירבה לעד אמן</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00005-00024/canvas/2">
                    
                    
                    
                        <h3>verso</h3>
                    
                        <ol>
<li>
<p>וכאן אכי תולא ביע אל&lt;ל&gt;ולו תבקא לה מן תמנא פי אלסוק מ רבאעי אחאלני בהא קאם אלדי הי ענדה וכנת סלפתהא עליה</p>
</li>
<li>
<p>ס פרכה כאם אשתרית מן תמן אל&lt;ל&gt;ולו רגע אלמרכב קצרת אלמתאע ואסתופית מן &lt;ת&gt;מנה מ ובאעי אלדי צאעת מע</p>
</li>
<li>
<p>מונה אלקצארה קבצת בהא מן אלמתאע יז פרכה וזדת פיה לפאפה חתי לא נגייר אלחסאב אלבאקי מז פרכה מקצור</p>
</li>
<li>
<p>בעד אנכסאר אלרבאעי ואלסלם</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אטאל אללה בקאה ואדאם סלאמתה מן ואדה יהודה בן אסמאעיל אלאנדלסי נע</p>
</li>
<li>
<p>נהראי ביר נסים נע וסעאדתה ותאידה ונעמאה אלפסטאט אן שא אללה</p>
</li>
</ol>
                    
                </div>
            
        </section>
    </body>
</html>
