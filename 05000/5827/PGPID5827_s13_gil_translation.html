
<html>
    <head>
        <title>Hebrew Translation of Letter: T-S 10J5.24</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J5.24</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00005-00024/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים ימים ארוכים וטובים וישמרך ויגן עליך ואל ימנע ממך הצלחות, מהבית, בא' באלול,</li>
<li>יודיעך אלוהים את ברכתו ואת ברכת החודשים הבאים אחריו, שיהיו לברכה. שלומי טוב ואני בריא, יקרב אלוהים את פגישתי עמך בחסדו ובטובו,</li>
<li>כי קרוב הוא להיענות והוא גיבור לעשות זאת. אודיעך, אדוני, כי ביקשתי את חסדי אלוהים יתעלה ושלחתי אליך באוניית העוזר של בן שבלון, בידי מימון בן</li>
<li>כלפה, כריכת אריגים, לפי הפירוט הבא נ"ב יריעות אריג מכווץ, מהן ח' צרות, וי"ג יריעות בלתי מעובדות, בסה"כ ס"ה יריעות; מצנפת כותנה, צעיף כחול, ה' בגדים</li>
<li>ושתי אדרות, הכול לחשבונך הפרטי, ממני, וזו יתרת חשבונך. בתוך הכריכה נמצאות בשבילך גם צ"ט יריעות מאת מימון, שילמתי אני</li>
<li>בעדן כפי שהן(?). ובתוך הכריכה גם ל' בגדים 'תסתרי' בשביל עטא בן זכרי, יקבל אותם יעקב בן אצחק אלאנדלסי. עוד שלחתי אליך,</li>
<li>בכריכה בשותפות ביני ובין אחי, מ"ז יריעות מכווצות, מהן אחת ציפה, שהיא של השותפות. וזו היתה של התמורה בעד הפנינים.</li>
<li>סחורות אלה מובלות באוניית בן שבלון מאשתקד, אבקש מאלוהים שיכתבנה לשלום. לפני כן שלחתי עם אחי בכריכה של השותפות</li>
<li>שני צעיפים, צהוב ואדום, לחשבונך הפרטי; היה מגיע לזכותי, לשותפות, אבל יהיו לך לחשבונך הפרטי. נשארת חייב י"ח דינר. וחשבון</li>
<li>שתי הכריכות בהמשך: לזכותך מזה, התמורה בעד הפנינים והתמורה בעד ה'עלאוה' נשדור; מגיע לך בעד ההרצאות על האריגים ה'חלבי'; ומגיע לך בעד מה ששלחת השנה עם אחי.</li>
<li>אבקש מאלוהים שישים הכול במחוז השלום; העתיקו את חשבונך, ואם תתרשל, הלוא זה כאילו אבד עולמך, אבל אין אדם כמוך זקוק להוראות. הריני</li>
<li>שולח לך מכובדי את מיטב דרישות השלום, ומסור לאדוני ורבי אבו סהל, ולאדוני אבו עמראן ולאחיו ולאדוני ורבי אבו אלסרור,</li>
<li>את מיטב דרישות השלום, ולכל הנתונים להשגחתך, דרישות שלום. נותרו לזכותך בחשבון עוד אצל</li>
<li>מימון נ' רבעי דינר. מאותם כ' רבעי דינר שילמתי לדודך אחי אמך י', ולבנות דודך י', זאת לידיעתך, ושלום. דודך שרוי בטוב,</li>
<li>לא יהיה לך הפסד בעסקים שלך עמם, עם כולם, יגמול לך על זאת אלוהים. ושלומך ירבה לעד, אמן. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00005-00024/canvas/2">
                    
                    
                    
                        <h3>verso</h3>
                    
                        <ol>
<li>בשעתו קיבל אחי על עצמו למכור את הפנינים; נשארו לזכותו מן התמורה שלהן בשוק מ' רבעי דינר, והוא נתן לי הסבה על סכום זה. בזה סילק מה שהוא חייב, יחד עם (הסחורות) שבעדן שילמתי את דמי ההובלה :</li>
<li>ס' יריעות אריג בלתי מעובדות שקניתי בעד התמורה מהפנינים; וחזרה האונייה וכיווצתי את האריגים וגביתי מתמורתם את מ' רבעי הדינר אשר אבדו, יחד עם</li>
<li>הוצאות הכיווץ, קיבלתי בעדם י"ד יריעות אריג והוספתי עליהם ציפה, כדי שלא נשנה את חשבון היתרה, שהוא מ"ד יריעות מכווצות,</li>
<li>אחרי איבוד רבעי הדינר. ושלום. </li>
</ol>
                    
                        <h3>verso, address</h3>
                    
                        <p>לאדוני ורבי, ייתן לו אלוהים אריכות ימים ויתמיד את שלומו, ואת אושרו ואת עזרתו ואת חסדיו לו, נהוראי בי"ר נסים נ"ע; מאוהבו יהודה בן אסמעיל אלאנדלסי נ''ע; לפסטאט, ברצון האל. </p>
<p> </p>
                    
                </div>
            
        </section>
    </body>
</html>
