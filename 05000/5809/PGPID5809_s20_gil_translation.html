
<html>
    <head>
        <title>Hebrew Translation of Letter: T-S 10J12.20</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J12.20</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00012-00020/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסותו לך,</li>
<li>מדמסיס, ביום ערב סוכות. יחדשהו אלוהים עליך שנים רבות, תזכה, וכו'.</li>
<li>מאלוהים אבקש שיראני ממך בן זכר בקרוב, אמן.</li>
<li>שלומי טוב בגופי, אבל אני מודאג מכל הצדדים שסבבוני. מאלוהים אבקש ישועה</li>
<li>וטובות; לא מצבי ולא לבושי (אינם טובים), והכי נורא, מיעוט האמצעים, אבקש מאלוהים ישועה</li>
<li>ברחמיו, וכי ייטיב את מה שהשתבשה לי בו הטובה; כי הוא בעל היכולת לעשות כרצונו. זה זמן רב</li>
<li>לא ראיתי מכתב ממך, אדוני, מאז המכתבים שהגיעו עם סלאמה. אחר כך הגיע אדוני אבו אלפרג'</li>
<li>נסים בן בניה, יעזור לו אלוהים, ושאלתיו על מכתב, אמר: לא נתן לי מכתב, אבל הוא</li>
<li>מצווה עליך ואומר: 'בשם אלוהים, שוב ושוב, אל תזוז ואל תיסע לפסטאט ואל תטריח את עצמך, כי הם בנו</li>
<li>בניין עם העד והוא מקבל על עצמו: 'יעיר עלי שקר'. והלוא זה חמס נורא. כתבת עוד</li>
<li>במכתביך שהגיעו בידי סלאמה. מה שעבר עליך עם הערל, אל יזכרנו אלוהים אלא למה</li>
<li>שמגיע לו, והצטערתי על טרחתך עמו ומה שאמרת לו אמת, כפי שהיה אומר עלין :</li>
<li>כי הוא ערל ואנחנו יהודים, ואין בידו ייפוי כוח ושום דבר כדרוש; שילם מה</li>
<li>שהיה שווה, ומה שונה דיבורו; אלא שאכן פסה האמת מפסטאט. ומה שאמר</li>
<li>שתתבע ממנו להוציא חשבון ולהוציא מכתבים, והעדות של אבן שעיא, והלוא כבר</li>
<li>כתבת לי במכתביו (?) שהוא תובע ממנו זאת. הגיע אדוני אבו אלעלא אלשאמי,</li>
<li>ושאלתיו אם יש לו מכתב ממך, אדוני; אמר לי: לא מסר לי כלום; אבל הוא אמר לו: מה</li>
<li>שאמר אדוני נסים הוא שהיה. והלוא היה הדבר לפני חודש מהיום, ולא</li>
<li>ביקשנו שיוציאו אותו(?). ובסיכום, לא היה מה לדבר ולא לספר עמו, כי הוא פעל</li>
<li>תחת לחץ, עושים ומבטלים, מצווים ואוסרים, ואין בררה בזמן הזה,</li>
<li>אלא לעשות שותפות עם ד'מי; אלא שמן היושר ומן ההגינות היה עליו להחזיק אותי בשותפות,</li>
<li>אלא שהדת שלו מחייבת זאת. ועוד אמרת, אדוני, שהוא אמר לך בעת השיחה:</li>
<li>לא נשאל עליו; הוא ערל ואני יהודי, ואין הוא שותפי ולא יורשי ולא</li>
<li>מיופה כוח. לשונו בפיו, ידבר מה שירצה, יוציא מעל הלב. נראה מי שיעיד</li>
<li>ומי שידבר דברים נכונים; כנגד האמת לא יוכל לדבר. אבל דעתי היא שאם יש ראיה נאמר אותה.</li>
<li>אף על פי כן, יש לבטוח באלוהי ישראל; כמה וכמה דברים כאלה עברו עלי מצד המלך אשר </li>
<li>למגרב ורעיו, ושיבש (אותם) אלוהים; וסיבת כל זאת היה הכסף הארור; אבל</li>
<li>לא ידעתי שהוא ימות. לא הייתי עושה דבר מכל אלה. אלא שאין מה לעשות,</li>
<li>ומה שמתרחש עמי עכשיו, קשה עלי מכל מה שהתרחש עלי קודם. מאלוהים אבקש</li>
<li>ישועה ברחמיו, ואילו הוא ידבר מה שירצה; רציתי </li>
</ol>
                    
                        <h3>recto, right margin</h3>
                    
                        <p>(1–13) להגיע, אבל לא רע, רציתי להגיע עם כל מה שהוצאתי ממהדייה, רהיטים ובגדים וכל המיטלטלים והחשבונות והמכתבים והתעודות, ואז היה הערל רואה מה המצב, ואם היו דבריו שווים משהו או דברי מי שהוא נכבד ממנו במשהו. </p>
<p>(27-14) נותרתי ערום בלי דינר או דרהם וכלי המיטלטלין והתחלתי לאכול לחם משירותי תחת ידי זולתי, וכל הזמן מן המאמץ אני נחלש, חולשה (לקראת) המוות, בראותי את שפלות מצבי ומצב ביתי </p>
<p>(28–33) ואין לי שום מזור לעצמי אלא בתפילה ובפנייה אל אלוהים </p>
<p> </p>
                    
                        <h3>recto, top margin</h3>
                    
                        <p>(18-1) ואני אומר : ברוך דיין האמת שגזר עלי גזרה זו, לו שבח ולו תודה על כל מה שגזר עלי, ואני מזכירו ומודה לו על מה שהקצה לי, יתברך, וכו'. </p>
<p>(19–28) ואולי זאת לי התמורה והכפרה, אבקש מאלוהים שכזאת יהיה וכי יחליפן בטובה; אין לאדם נצח </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00020/canvas/2">
                    
                    
                    
                        <h3>verso</h3>
                    
                        <ol>
<li>לא באושר ולא במצוקה, ואני בזמן הזה במצוקה, כי לולא הייתי</li>
<li>במצוקה, היה מה ששלחתי לבני, ללבוש ולהוצאות, חוזר לאלכסנדריה. ונותרנו</li>
<li>בלי כלום בשנה נוראה שכזאת, (בגלל) היוקר והרעב. וכי יכולה להיות מצוקה</li>
<li>קשה מזו; אלוהים ישימם במחוז השלום, אין בררה, אלוהים יעניק לי אורך רוח כי הוא</li>
<li>היודע את מצבי מכל הצדדים, אלוהים יושיע. בתחילה באתי עם רכוש, ובאה עליו גזרת אלוהים,</li>
<li>והלך; ומה שבגללו תובעים אותנו, נפלו בו החורבן והעזובה, והמשפחה במגרב, איני יודע מה </li>
<li>מצבם ולא מה יהיה בסופם בשנה קשה שכזאת ולא מה יהיה מצבי</li>
<li>במהלך האומלל הזה. והלוא אינני רוצח לא בעולם הזה ולא בעולם הבא, ולא השלכתי עצמי לים להיפטר</li>
<li>מכל אלה, אלא אומר אני : תהיה לי בזאת זכות וכפרת עוון, ואז אני שב ומתחיל להיזכר</li>
<li>מה עבר על האדונים ועל הנבחרים ואתנחם; אבל אין מה לעשות. עוד אמרת, אדוני, כי מוטב שתישארנה הפנינים</li>
<li>באלכסנדריה משתעלינה (לפסטאט) ונטלטלן. אדוני, היה מן הראוי להחזיקן ולהחזירן השנה ולו רק מפני שאינן</li>
<li>מנוקבות; אבל אילו היו מנוקבות, לא הייתי שולח אותן עם אדוני ורבי אבו אלפצל, הייתי </li>
<li>שולח אותן באונייה הנוצרית (ביזנטית?), היו מגיעות אליהם והיו נהנים מן התמורה; אבל אין מה לעשות, ועתה אבקש</li>
<li>ממך, אדוני, שתורה לי מה יש לעשות בעניינן, ואני לא אתחיל לשולחן, או שננקב או שנמכור אותן.</li>
<li>הודע לי אפוא אם יש להן שוק וביקוש; חוץ מזה אני מחכה שירד אדוני אבו אלפצל מאבו ציר </li>
<li>ואכתוב אליו מה לעשות בעניינן. וכמו כן כרוך במכתבי זה מכתב בשבילו, שלח אותו למעני לאבו ציר, כי יש לי</li>
<li>שם סחורות חשובות, אולי (על ידי) מישהו מאנשינו או מן הסוחרים המוסלמים המכירים אותו. הגיע אלי</li>
<li>מכתב ממנו, דהיינו מאדוני אבו אלפצל, מפסטאט, ובו הוא כותב לי ששלח לי את השכירות כרוכה עם מכתבו אליך, אבל אתה</li>
<li>לא ציינת לי זאת, אף לא שלחת אותה אלי עם אנשינו; הודע לי אפוא אם הגיעה אם לאו. אקווה שהוא</li>
<li>מצא את התזכיר ומכתב מאחי אבו אלפצל בשבילי, כי הבטיח שישוב ויחפש. ועוד, בעניין השכירות. אם יוצא</li>
<li>מישהו מאנשינו לדמסיס שלח לי אותה עמו בשביל המס (ח'ראג') שלו, שיעבירוה הנה</li>
<li>ולתניס. הצטערתי שלא התברר עניין המשי כאשר היה שם סלאמה. ועוד: הודע לי מה הביא אדוני אבו אל</li>
<li>פצל לאבו ציר ; נאמר שהוא ששלח אותו, ויודיע לי את עניין נסים אבו אלהוא אלאטראבלסי, לאן נסע ;</li>
<li>
<p>ותיקח את המכתב אליו. </p>
</li>
</ol>
                    
                        <h3>verso, upside down, right column</h3>
                    
                        <p>שלחתי לך עם עקבאן, ייתן לו אלוהים שלום, את הכרך ובו ג' קונטרסי תלמוד, וכמו כן הקנה לי סהל שאתה נאמן למכור את הכרך, ולא יחול עליך במכירתו הדין הנהוג. </p>
                    
                        <h3>verso, upside down, left column</h3>
                    
                        <p>אני ועוד שניים עמי; ואמר לי עקבאן: אני אוביל אותו לאבו ציר. אמרנו לו: על אחריותך, ואמר כן; והקנה לי על זאת, וכי עקבאן נאמן להובילו לאבו ציר כדי שקאסם ימכור אותו בשבילו. </p>
<p> </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע: ייתן לו אלוהים אריכות ימים ויתמיד את שלומו ואת אושרו ; מאת מבשר בן דאוד נ"ע בן מבשר נ"ע; יגיע לפסטאט, ברצון האל. </p>
<p> </p>
                    
                </div>
            
        </section>
    </body>
</html>
