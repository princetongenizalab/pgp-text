
<html>
    <head>
        <title>Transcription of Letter: T-S 10J12.20</title>
    </head>
    <body style="max-width: 860px; margin: auto">
        <h1>Transcription of Letter: T-S 10J12.20</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00012-00020/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך וכלאיתך מן</p>
</li>
<li>
<p>דמסיס יום ערובה סכות אעאדה אללה עליה אעואם כתירה תזכה לביאת גואל</p>
</li>
<li>
<p>ובנין אריאל וקיבוץ כל ישר אסאל מן אללה אן ישהדני ענך בן זכר בקרוב אמן</p>
</li>
<li>
<p>ואלחאל סלאמה פי אלגסם ושגל פי אלסר מן כל אלוגוה אלתקאת עלי אסל מן אללה אלפרג</p>
</li>
<li>
<p>ואלכירא לא לחאלי ולא למלבסי ואעצמהא קלת דאת אליד אסל מן אללה אלפרג</p>
</li>
<li>
<p>ברחמתה ויכיר מא ודא לי פיה אלכירא אנה עלי מא ישא קדיר ולי מדה טוילה</p>
</li>
<li>
<p>מן אלכתב אלדי וצלת מע סלאמה לם נרי למולאי כתאב תם וצל סידי אבו אלפרג</p>
</li>
<li>
<p>נסים בן בנאיא אידה אללה וסאלתה ען כתאב קאל מא דפע לי כתאב בלא אנה</p>
</li>
<li>
<p>וצא לך ויקול אללה תם אללה לא תתחרך ולא תתבל למצר לא תתבס לאנהם בנאו</p>
</li>
<li>
<p>בנא מע אלעיד פיתכל יעיד עלי שקר והדה מן אלחמס אלעצים ודכרת איצא</p>
</li>
<li>
<p>פי כתבך אלדי וצלת ביד בן סלאמה מא גרא לך מע אלערל לא דכרה אללה אלא במא</p>
</li>
<li>
<p>יסתחק ושק עלי תעבה מעה וכטאבה לה מן אלחק מא כאן יכאטב עלון</p>
</li>
<li>
<p>לאנה ערל ואנחין(!) יהוד וליס בידה וכאלה ולא שי כמא הו מקתצי דפע אש</p>
</li>
<li>
<p>יסוא ואש יסוא כלאמה אלא אן יכון א/נ/קטע אלאמת מן מצר יכון וקולה אלדי</p>
</li>
<li>
<p>דכר לך באן תתבעה פי כרוג אלחסאב וכרוג אלכתב ושהאדה אבן שעייא וקד</p>
</li>
<li>
<p>כאן דכרת לי פי כתבה אנה יטלבה בדלך פוצל סידי אבו אלעלא אלשאמי</p>
</li>
<li>
<p>סאלתה ען מולאי ען כתאב מנה קאל לי מא דפע לי שי גיר אנה דכר לה אן אלדי</p>
</li>
<li>
<p>דכר סידי נסים הוא אלדי כאן [כאן] והדה כאן מן אליום שהר פמא כאן נסתכם</p>
</li>
<li>
<p>נסתכרגה ובאלגמלה מא כאן ללכטאב מעה וגה ולא ללכלאם לאנה כאן יעמל</p>
</li>
<li>
<p>תחת אידין ונסתעמלה ונבטלה ונאמר פיה וננהא פלא בד לה פי הדה אלוקת</p>
</li>
<li>
<p>שרך דמי לאכן מן אלחק ומן אלמרוה כאן עליה אן יחפצני ללצחבה ואלי</p>
</li>
<li>
<p>אלמכאלטה גיר אנה דינה יוגב הדה תם דכרת אן כלאמה גרא בך יאסידי</p>
</li>
<li>
<p>מא נסאל ענה הו ערל ואנא יהודי ומא הוא צאחבי ולא הו אלוארת ולא הוא</p>
</li>
<li>
<p>אלוכיל לסאנה פי פמה יתכלם אש מא אראד ינפרג ינצר מן ישהד</p>
</li>
<li>
<p>ומן יתכלם צובה ענד אלחק מא יקדר יתכלם וענדי אנא חגה נקולהא</p>
</li>
<li>
<p>ומע דלך אלאתכאל עלי אלהי ישר כם גאז עלי מתל דלך מן אלמלך אלדי</p>
</li>
<li>
<p>ללגרב ורעיו וסתר אללה וכאן [אלס] אלסבב להדה אלמאל אלמנחוס ואמא</p>
</li>
<li>
<p>לא עלמת אנה ימות מא כאן נעמל שי מן הדה גיר אנה לא חילה</p>
</li>
<li>
<p>ואלדי אנא פיה אסעה אצעב עלי מן כל מא גרי עלי אסל מן אללה</p>
</li>
<li>
<p>אלפרג ברחמתה פלוה יתכלם מא אראדה אמא כאן נריד</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>נצל</p>
</li>
<li>
<p>פלא</p>
</li>
<li>
<p>מעצוב</p>
</li>
<li>
<p>כאן יכון נצל</p>
</li>
<li>
<p>בגמיע מא כרגת</p>
</li>
<li>
<p>ביה מן אלמהריה</p>
</li>
<li>
<p>מן אתאת ותיאב לבס</p>
</li>
<li>
<p>וגטא ווטא וחסבאנאת</p>
</li>
<li>
<p>וכתב וחגוג חתי</p>
</li>
<li>
<p>כאן ירא אלערל כיף</p>
</li>
<li>
<p>יכון אלחאל ואן כאן</p>
</li>
<li>
<p>יסוא כלאמה ולא</p>
</li>
<li>
<p>כלאם מן הו אגל מנה</p>
</li>
<li>
<p>שי בקית עריאן</p>
</li>
<li>
<p>בלא דינ ואלדרהם</p>
</li>
<li>
<p>ולא גטא ולא וטא</p>
</li>
<li>
<p>וסרת נאכל אל</p>
</li>
<li>
<p>כבז בכדמתי</p>
</li>
<li>
<p>מן תחת אידין</p>
</li>
<li>
<p>גירי וכל וקת</p>
</li>
<li>
<p>מן אלגהאד</p>
</li>
<li>
<p>נתגרע גרע</p>
</li>
<li>
<p>אלמות עלי</p>
</li>
<li>
<p>מא נרי מן</p>
</li>
<li>
<p>כסאסה</p>
</li>
<li>
<p>חאלי</p>
</li>
<li>
<p>וחאל [בית]י</p>
</li>
<li>
<p>ולא נקדר</p>
</li>
<li>
<p>לרוחי עלי</p>
</li>
<li>
<p>שי אלא</p>
</li>
<li>
<p>באלדעא</p>
</li>
<li>
<p>ואלרגוע</p>
</li>
<li>
<p>אלי אללה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>נקול</p>
</li>
<li>
<p>ברוך דיין</p>
</li>
<li>
<p>האמת אלדי</p>
</li>
<li>
<p>גזר עלי בהדה</p>
</li>
<li>
<p>אלגזירה לה</p>
</li>
<li>
<p>אלחמד ולה</p>
</li>
<li>
<p>אלשכר</p>
</li>
<li>
<p>עלי גמיע</p>
</li>
<li>
<p>מא חכם</p>
</li>
<li>
<p>עלי ואנא</p>
</li>
<li>
<p>דאכר</p>
</li>
<li>
<p>שאכר</p>
</li>
<li>
<p>[חאמד]</p>
</li>
<li>
<p>חמד למא</p>
</li>
<li>
<p>קסם עלי</p>
</li>
<li>
<p>יתברך</p>
</li>
<li>
<p>ויתרומם</p>
</li>
<li>
<p>שמו [ולעי]</p>
</li>
<li>
<p>ולעל לי פי</p>
</li>
<li>
<p>הדה תעויץ</p>
</li>
<li>
<p>ותמחיץ</p>
</li>
<li>
<p>אסל אללה</p>
</li>
<li>
<p>אן יגעלה</p>
</li>
<li>
<p>כדלך</p>
</li>
<li>
<p>ואן יכלף</p>
</li>
<li>
<p>באלכיר</p>
</li>
<li>
<p>ולא אבד</p>
</li>
<li>
<p>ללאנסאן</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00012-00020/canvas/2">
                    
                    
                    
                        <h3>verso</h3>
                    
                        <ol>
<li>
<p>מן אקבאל ומן לותה ואנא פי וקתי הדה תחת לותה ואלא לם נכון תחת</p>
</li>
<li>
<p>לותה יכון שי אנפדתה לזיי לך ולדי מונה רגע אלי אלאסכנדריה ובקין</p>
</li>
<li>
<p>בלא שי פי מתל הדה אלסנה אלעטימה אלגלא אלגוע פאש יכון פי אללותה</p>
</li>
<li>
<p>אכתר מן הדה אללה יגעלהם פי חיז אלסלאמה לא חילה אללה ירזקני אלסבר לאנה</p>
</li>
<li>
<p>יעלם מא אנה פיה מן כל אלוגוה אללה יפרג אולא גית בשי אתא אללה פיה בחכמה</p>
</li>
<li>
<p>מצא ואלדי נטלב וקע פי אלתהדיד ואלאבאח&lt;א&gt; ואהל 〚מא〛פי אלגרב מא נעלם אש</p>
</li>
<li>
<p>הם פיה ולא אש יכון מנהם פי מתל הדה אלסנה אלצעבה ולא מא נרי חאלי פיה מן אל</p>
</li>
<li>
<p>משי אלכסיס ואלא לם נכון רוצח לא דניא ולא אכרה לא טרחן רוחי ללבחר נסתריח</p>
</li>
<li>
<p>מן הדה כלה גיר אנה נקול לי פי הדה זכות ועלי עון יתמחץ נרגע נבתדי ונתדכר</p>
</li>
<li>
<p>מא גאז עלי אלסאדה ואלאפאצל נתעזי לאכן לא חילה תם דכר מולאי אן בקי אללולו באל</p>
</li>
<li>
<p>אסכנדריא אחסן מן טלועה וגדבה יאמולאי אוגב וקופה ורגועה אסנה אלא מן גהת אנה</p>
</li>
<li>
<p>גיר מתקוב ואמא אלא כאן מתקוב מא כאן תנפדה מע סידי אלשיך אבו אלפצל כאן</p>
</li>
<li>
<p>ננפדה פי אלחרבי כאן יכון וצל להם אפתרגו פי תמנה גיר אנה לא חילה ואסעה נחב</p>
</li>
<li>
<p>מן סידי אן ישיר עלי אש יעמל פי באבה ואנא לא אכד מן חמלה נתקבה או נביעה</p>
</li>
<li>
<p>פתעלמני אן כאן לה סוק וכרוג ומע דלך אנא מנתצר נזול סידי אבו אלפצל מן אבו ציר</p>
</li>
<li>
<p>ונכתב אליה במא יעמל פי באבה וכדלך טי כתאבי הדה כתאב לה תנפדה לי אלא אבו ציר לאן לי</p>
</li>
<li>
<p>פיה חואיג אכידה עסי אחד מן אצחאבנא או מן אלתגאר אלמסלמין אלדי יערפוה וקד וצל לי</p>
</li>
<li>
<p>כתאב מנה אעני סידי אבו אלפצל מן אלפצטאט ידכר לי פיה אנה אנפד לי אלכרא טי כתאבה לך ולם</p>
</li>
<li>
<p>תדכרהא לי אנת ולא אנפדתהא אלי מע אצחאבנא פתעלמני אן כאן וצלת אם לא וארגו אנה</p>
</li>
<li>
<p>אצאב אלתדכרה וכתאב מן אכי אבו אלפצל לי במא אועד אנה יעיד אלתפתיש וכדלך אמר אלכרא אן כרג</p>
</li>
<li>
<p>אחד מן אצחאבנא אלי דמסיס תנפדהא לי מעה מן אגל אלדאר כראג לה אלדי יתבלה אלי הנה ואלי</p>
</li>
<li>
<p>תניס ושק עלי אלדי לם יפצל אמר אלחריר חית כאן תם סלאמה וכדלך תעלמני באש דכל סידי אבו אל</p>
</li>
<li>
<p>פצל אלי אבו ציר אן הו אלדי אנפדה ויעלמני אמר נסים אבו אלהוא אלאטראבלסי אין מצא</p>
</li>
<li>
<p>ואתאכר אלכתאב אליה</p>
</li>
</ol>
                    
                        <h3>Verso - upside down, right</h3>
                    
                        <ol>
<li>
<p>וקד אנפדת אליך צחבת עקבאן סלמה אללה אל</p>
</li>
<li>
<p>גזו ג כראריס תלמוד וכדלך קד</p>
</li>
<li>
<p>אקנית מן סהל אנך נאמן פי ביע אלגזו</p>
</li>
<li>
<p>וליס עליך פי ביעה אלשריעה אלוגידה</p>
</li>
</ol>
                    
                        <h3>Verso - upside down, left</h3>
                    
                        <ol>
<li>
<p>אנא ואתנין מעי וקד קאל לה עקבאן</p>
</li>
<li>
<p>אנא נתבל ביה אלא אבו ציר פקלנא לה</p>
</li>
<li>
<p>פי אחריותך פקאל נעם פאקנית מנה ע[לי]</p>
</li>
<li>
<p>דלך ואן עקבאן נאמן פי ביעה פי אבו ציר</p>
</li>
<li>
<p>עלי אן קאסם יביעה לה</p>
</li>
</ol>
                    
                        <h3>Verso - address</h3>
                    
                        <ol>
<li>
<p>לסידי ומולאי אבו יח[יי] נהראי בן נסים נע מן מבשר בן דאוד נע בן מבשר נע</p>
</li>
<li>
<p>אטאל אללה בקאה ואדאם סלאמתה וסעאדתה יצל אלפצטאט</p>
</li>
<li>
<p>אן שא אללה</p>
</li>
</ol>
                    
                </div>
            
        </section>
    </body>
</html>
