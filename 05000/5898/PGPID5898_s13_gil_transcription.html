
<html>
    <head>
        <title>Transcription of Letter: T-S 13J25.14</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.14</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00014/canvas/1">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקא מולאי אלשיך ואדאם עזה ותאידה</li>
<li>
<p>וסלאמתה ונעמתה מן תניס נצף אלול כתמה אללה עליך ועלינא</p>
</li>
<li>
<p>ועלא כל ישר' באחסן כאתמתה אעלמך יאמולאי אן קאצית</p>
</li>
<li>
<p>פי אנחדארי צעובה ודכלת דמסיס ומא קאצית מע</p>
</li>
<li>
<p>אלחרירי קליל אלי אן אכדנא מנה ה' דנ' ד' דר'ה' ווגהת מעי</p>
</li>
<li>
<p>בחול ד' ד'י' ניל אלי תניס ובאללה מא אכדתה אלי מן גהתך לאן</p>
</li>
<li>
<p>קאל לי אשתרי לי בתמנה זביב ואנא מא נאכדה אלי מן מולאי</p>
</li>
<li>
<p>וצית סידי אבי אלפצ'ל יקבץ' מנה באלבקיה דרה' פתכתב</p>
</li>
<li>
<p>אליה ואמא אלשיש יאמולאי בתניס פמא יסוא שי לאן</p>
</li>
<li>
<p>אוגיב מנה מן עסקלאן ומן ארצוף צור חתי מא וגדו</p>
</li>
<li>
<p>מן ישתריה בגאל ולא ברכיץ וצל יאמולאי גלאם בן אבי</p>
</li>
<li>
<p>אלזפת בחריר אנדלסי גייד אחסן מן רחלכם באעה ל' די'</p>
</li>
<li>
<p>אלי' ארטאל אפסד עלינא ביה אלדניא כול מן גית ביה מן</p>
</li>
<li>
<p>אלדי בעת מנה יקול לי חרירך מטרוח מא טאק ינתקץ</p>
</li>
<li>
<p>וכרג פיה מצלב כלה תעלל לאנה נזל סערה כתיר ואל</p>
</li>
<li>
<p>קום פקרא ואמא אלשכארא אלדי אנפצת מע עלי בן הדיא</p>
</li>
<li>
<p>מא תסוא זאיד עלא ל' ד'י' אלי' בָאָבָה( ?) פתכתב אלי תערפני</p>
</li>
<li>
<p>אש תכתאר תפעל פיה ואללך בתניס מא לה משתרי לו</p>
</li>
<li>
<p>כאן באלריף אנבאע כיר מן תניס לאן כול מן יראה יקול</p>
</li>
<li>
<p>אנה מא יגי מנה שי פי אלסבאג ואנא אטול רוחי פיצל</p>
</li>
<li>
<p>כתאבך במא תכתאר אללה אלעאלם לא קדרת אכדת לך פָ[י]</p>
</li>
<li>
<p>כול דר'ה' ד'י' וצל&lt;ת&gt; וגדת אלסגיר כאן צ'עיף תם אנה וקת</p>
</li>
<li>
<p>וצולי אתגדד הו ואכתה ואנה תחת שג'ל חב אללה יפרג</p>
</li>
<li>
<p>ברחמתה ואלחואיג אלדי וציתך פיהא יאמולאי אנת</p>
</li>
<li>
<p>תחרץ פיהא חתא תקע אלשהוה אלדי קלת לך ואלמכתבה</p>
</li>
<li>
<p>בראיך אלמואפק אנת מא אנת מן תכצר ולו וגדת מע</p>
</li>
<li>
<p>מן אנפץ' אליך כ'ו' די' או מא</p>
</li>
</ol>
                    
                        <h3>Right Margin</h3>
                    
                        <ol>
<li>אתפק או אכד לך ספתגה מן אלוכיל עלא בן שעיא או עלא סידי אבי נצר בן סגיר</li>
<li>
<p>ואסלך יאמולאי אן תלזה לעל יעמל אלחסאב אלדי ביני ובין בן אלואסטי לא יכון</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00014/canvas/2">
                    
                    
                    
                        <h3>Verso</h3>
                    
                        <ol>
<li>מתל חסאב בן אלבגדאדי ואללה אלעט'ים מא אכדת מנה דר'</li>
<li>
<p>ואחד אלי אכרג חסאב באזא מא ענדה וקד אכד מן</p>
</li>
<li>
<p>אלמאזר עין וכתאן אכתר מן ק'ק' ד'י' אללה יטאלבה פהחב(!)</p>
</li>
<li>
<p>אן תערפני אש ע' מולאי אבי נצר בן סגיר ואן יכון לך</p>
</li>
<li>
<p>חאגה תכתב אלי בהא קראת עלי כאצתך אלסלאם וגמיע</p>
</li>
<li>
<p>מן תשמלה ענאיתך אלסלאם וכתאבך לא תוכרה עני</p>
</li>
</ol>
                    
                </div>
            
        </section>
    </body>
</html>
