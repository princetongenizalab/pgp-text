recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך 
ואת שלומך ואת חסדו לך, מתניס, בחצי אלול, יחתום אותו אלוהים עליך ועלינו
ועל כל ישר' במיטב חותמו. אודיעך אדוני שיגעתי
בנסיעתי קשות. באתר לדמסיס ויגעתי עם
אלחרירי לא מעט עד שלקחנו ממנו ה' דינרים וד' דרהמים. שלחת עמי
ניל בעד ד' דינרים בקירוב לתניס. חי אלוהים, לא לקחתי אותו אלא משום כבודך, כי
אמר לי: קנה לי בתמורה בעדו צימוקים, ואני איני לוקח כזאת, אלא ממך, אדוני.
הורית לאדוני אבו אלפצל שיקבל ממנו בעד היתרה דרהמים; כתוב אפוא
אליו. אשר לבד הפשתים, אדוני, בתניס אינו שווה כלום, מפני
שהביאו כמוהו מאשקלון ומארסוף ומצור(?), עד שלא מצאו
לו קונים לא ביוקר ולא בזול. הגיע, אדוני, המשרת של בן אבי
אלזפאת, עם משי ספרדי טוב, טוב מסחורתכם אתם, ומכר אותו בל' דינר
בעד י' רטלים וחרב עלינו עולמנו. כל מי שהבאתי לו,
ממה שמכרתי, אומר לי: המשי שלך אינו ראוי. אי אפשר להחיר אותו
ויוצא ממנו (חוט) קשוח(?), הכול תירוצים, כי מחירו ירד מאוד
והאנשים עניים. אשר ל'שכארה' ששלחתי עם עלי בן הדיא,
אינה שווה יותר מל' דינר בעד י' .... (?), כתוב לי אפוא והודיעני
מה רצונך לעשות בהם. הלכה בתניס אין לה קונים; אילו
היתה בריף, היתה נמכרת יותר טוב מאשר בתניס, כי כל הרואה אותה אומר
שאינה מוסיפה כלום לצבע. ואני אחכה בסבלנות. שלח לי
אפוא מכתב, מה רצונך. אלוהים היודע, אילו יכולתי, הייתי לוקח בשבילך בעד
כל דרהם דינר. הגעתי ומצאתי את הקטן חולה, ואחר כך בעת
בואי שוב חלו, הוא ואחותו, ואני מודאג, ברצון האל הוא יושיע
ברחמיו. הקניות שהוריתי לך עליהן, אדוני,
השתדל לגביהן, עד שתבוא שעת הרצון, כאשר אמרתי לך; אשר למכתבים
ובהם עצתך הקולעת, הלוא אתה אינך מן המצמצמים. אילו מצאתי עם
מי לשלוח לך כ"ו דינרים או מה 

recto, right margin

שיזדמן; או אקח בשבילך המחאה מן הפקיד על בן שעיא או על אדוני אבו נצר בן סגיר;
אבקש ממך, אדוני, שתלחץ עליו, שמא יגמור את החשבון אשר ביני ובין בן אלואסטי, שלא יהיה 

verso

כמו חשבון בן אלבגדאדי; חי אלוהים הנורא, לא לקחתי ממנו אפילו דרהם
אחד מבלי להוציא חשבון כנגד (החשבון) שאצלו. והלוא הוא כבר לקח
ממאזר בזהב ובפשתים למעלה מק"ק דינר, יתבע אותו אלוהים. אבקש ממך
שתודיעני מה נעשה אצל אדוני אבו נצר בן צגיר, ואם יש לך
צורך בקנייה, כתוב לי עליו. הריני שולח לך, מכוכדי, דרישות שלום, ולכל
הנתונים להשגחתך דרישות שלום, ואל תדחה את מכתבך אלי. 

verso, address
לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו; מנסים בן ח'לפון בן בניה; לפסטאט, ברצון האל. מוכילו: עלי בן אחמד אבן אלחסין. 
 