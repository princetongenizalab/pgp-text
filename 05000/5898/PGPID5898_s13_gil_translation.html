
<html>
    <head>
        <title>Hebrew Translation of Letter: T-S 13J25.14</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J25.14</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00014/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך </li>
<li>ואת שלומך ואת חסדו לך, מתניס, בחצי אלול, יחתום אותו אלוהים עליך ועלינו</li>
<li>ועל כל ישר' במיטב חותמו. אודיעך אדוני שיגעתי</li>
<li>בנסיעתי קשות. באתר לדמסיס ויגעתי עם</li>
<li>אלחרירי לא מעט עד שלקחנו ממנו ה' דינרים וד' דרהמים. שלחת עמי</li>
<li>ניל בעד ד' דינרים בקירוב לתניס. חי אלוהים, לא לקחתי אותו אלא משום כבודך, כי</li>
<li>אמר לי: קנה לי בתמורה בעדו צימוקים, ואני איני לוקח כזאת, אלא ממך, אדוני.</li>
<li>הורית לאדוני אבו אלפצל שיקבל ממנו בעד היתרה דרהמים; כתוב אפוא</li>
<li>אליו. אשר לבד הפשתים, אדוני, בתניס אינו שווה כלום, מפני</li>
<li>שהביאו כמוהו מאשקלון ומארסוף ומצור(?), עד שלא מצאו</li>
<li>לו קונים לא ביוקר ולא בזול. הגיע, אדוני, המשרת של בן אבי</li>
<li>אלזפאת, עם משי ספרדי טוב, טוב מסחורתכם אתם, ומכר אותו בל' דינר</li>
<li>בעד י' רטלים וחרב עלינו עולמנו. כל מי שהבאתי לו,</li>
<li>ממה שמכרתי, אומר לי: המשי שלך אינו ראוי. אי אפשר להחיר אותו</li>
<li>ויוצא ממנו (חוט) קשוח(?), הכול תירוצים, כי מחירו ירד מאוד</li>
<li>והאנשים עניים. אשר ל'שכארה' ששלחתי עם עלי בן הדיא,</li>
<li>אינה שווה יותר מל' דינר בעד י' .... (?), כתוב לי אפוא והודיעני</li>
<li>מה רצונך לעשות בהם. הלכה בתניס אין לה קונים; אילו</li>
<li>היתה בריף, היתה נמכרת יותר טוב מאשר בתניס, כי כל הרואה אותה אומר</li>
<li>שאינה מוסיפה כלום לצבע. ואני אחכה בסבלנות. שלח לי</li>
<li>אפוא מכתב, מה רצונך. אלוהים היודע, אילו יכולתי, הייתי לוקח בשבילך בעד</li>
<li>כל דרהם דינר. הגעתי ומצאתי את הקטן חולה, ואחר כך בעת</li>
<li>בואי שוב חלו, הוא ואחותו, ואני מודאג, ברצון האל הוא יושיע</li>
<li>ברחמיו. הקניות שהוריתי לך עליהן, אדוני,</li>
<li>השתדל לגביהן, עד שתבוא שעת הרצון, כאשר אמרתי לך; אשר למכתבים</li>
<li>ובהם עצתך הקולעת, הלוא אתה אינך מן המצמצמים. אילו מצאתי עם</li>
<li>מי לשלוח לך כ"ו דינרים או מה </li>
</ol>
                    
                        <h3>recto, right margin</h3>
                    
                        <ol>
<li>שיזדמן; או אקח בשבילך המחאה מן הפקיד על בן שעיא או על אדוני אבו נצר בן סגיר;</li>
<li>אבקש ממך, אדוני, שתלחץ עליו, שמא יגמור את החשבון אשר ביני ובין בן אלואסטי, שלא יהיה </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00014/canvas/2">
                    
                    
                    
                        <h3>verso</h3>
                    
                        <ol>
<li>כמו חשבון בן אלבגדאדי; חי אלוהים הנורא, לא לקחתי ממנו אפילו דרהם</li>
<li>אחד מבלי להוציא חשבון כנגד (החשבון) שאצלו. והלוא הוא כבר לקח</li>
<li>ממאזר בזהב ובפשתים למעלה מק"ק דינר, יתבע אותו אלוהים. אבקש ממך</li>
<li>שתודיעני מה נעשה אצל אדוני אבו נצר בן צגיר, ואם יש לך</li>
<li>צורך בקנייה, כתוב לי עליו. הריני שולח לך, מכוכדי, דרישות שלום, ולכל</li>
<li>הנתונים להשגחתך דרישות שלום, ואל תדחה את מכתבך אלי. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו; מנסים בן ח'לפון בן בניה; לפסטאט, ברצון האל. מוכילו: עלי בן אחמד אבן אלחסין. </p>
<p> </p>
                    
                </div>
            
        </section>
    </body>
</html>
