
<html>
    <head>
        <title>Transcription of Letter: T-S 8J20.6</title>
    </head>
    <body style="max-width: 860px; margin: auto">
        <h1>Transcription of Letter: T-S 8J20.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00020-00006/canvas/1">
                    
                    
                    
                        <h3>recto</h3>
                    
                        <ol>
<li>
<p>סידי ומולאי אטאל אללה פי אלכיר בקאך וכאן לך ומעך ולי וחאפץ פי גמיע</p>
</li>
<li>
<p>אמורך מן אלסכנדריה ליב כלון מן שהר טאבת ערפך אללה ברכתה וברכת מא</p>
</li>
<li>
<p>יליה ען חאל סלאמה בבקיך ואלחמד ללה וחדה תקדם כתאבי למולאי אשיך</p>
</li>
<li>
<p>ועטפה כתב מן אכותי סידי אבי אלפצל וסידי אבו יעקב יוסף בני ישראל</p>
</li>
<li>
<p>בן יוסף בן גנוני ארגו וקופך עליה וקד סאל[ו]ני אלשתמיע במולאי אשיך</p>
</li>
<li>
<p>ושכרה פי מא פעלה מעהם ווקופי פי שרי חויג ויסאלוני קבץ</p>
</li>
<li>
<p>תמן מן מולאי אשיך אדם אללה עזה ואנא אסל מולאי תערפי כם</p>
</li>
<li>
<p>הו אלדי להם לנקדם מא נשתריה להם ואדא כבת אללה אעדהא</p>
</li>
<li>
<p>יסלם מא להם למולאי אשיך אבי זכרי יהודה בן מוסי נע בן סגמאר</p>
</li>
<li>
<p>פיפעל וקד כתבת לשיך אבי וכרי וסאלתה קבץ דלך מן מולאי [ &nbsp; &nbsp; &nbsp; ]</p>
</li>
<li>
<p>או מא תרצה פי דלך פנחב סרעת אלגוב ען מא תקרם דכרה</p>
</li>
<li>
<p>ואן וכאן חאגה פישרפני באקת&lt;צא&gt;הא אד מא ענדי יתם לי אטלוע</p>
</li>
<li>
<p>פי הדי אסנה למצר מן שדת שגל אן דפעת אליה אכר</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>אלעמר</p>
</li>
<li>
<p>נחמד אללה</p>
</li>
<li>
<p>לעל אלדי</p>
</li>
<li>
<p>רפע עני</p>
</li>
<li>
<p>אבתדי אללה</p>
</li>
<li>
<p>יחסן אל</p>
</li>
<li>
<p>כלאץ ברחמתה</p>
</li>
<li>
<p>ויעשה</p>
</li>
<li>
<p>למען</p>
</li>
<li>
<p>שמו</p>
</li>
<li>
<p>יכתץ</p>
</li>
<li>
<p>מני</p>
</li>
<li>
<p>מולאי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אשיך</p>
</li>
<li>
<p>באתם</p>
</li>
<li>
<p>אסלם</p>
</li>
<li>
<p>ואצחה</p>
</li>
<li>
<p>ומן</p>
</li>
<li>
<p>תשמלה</p>
</li>
<li>
<p>ענאיתך</p>
</li>
<li>
<p>אלסלם</p>
</li>
<li>
<p>וואלדתך</p>
</li>
<li>
<p>כאלתי</p>
</li>
<li>
<p>אסלם</p>
</li>
<li>
<p>וחסבי</p>
</li>
<li>
<p>תקתי באללה</p>
</li>
<li>
<p>עליה</p>
</li>
<li>
<p>תוכלת</p>
</li>
<li>
<p>ולסידי רבי</p>
</li>
<li>
<p>יהודה וסידי</p>
</li>
<li>
<p>אבי אלבשר</p>
</li>
<li>
<p>סלימן בן</p>
</li>
<li>
<p>שאול אלסלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00020-00006/canvas/2">
                    
                    
                    
                        <h3>verso - address</h3>
                    
                        <ol>
<li>
<p>לסידי ומולאי א[בו יחיי] נהראי בן נסים נע &nbsp; &nbsp; &nbsp; &nbsp; מן יוסף בן פרח ננ [בן א]סמ[עיל]</p>
</li>
<li>
<p>אטאל אללה בקאה [ואדאם] סלאמתה</p>
</li>
</ol>
                    
                </div>
            
        </section>
    </body>
</html>
