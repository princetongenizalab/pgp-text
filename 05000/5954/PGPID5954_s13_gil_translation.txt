recto

אדוני ורבי, ייתן לך אלוהים ימים ארוכים וטובים, ויהיה לך ועמך מגן ושומר בכל
ענייניך. (אני כותב) מאלכסנדריה, בי"ב בטבת, יודיעך אלוהים את ברכתו ואת ברכת (החודשים)
שאחריו. שלומי טוב, בזכות חייך. תודה לאל לבדו. שלחתי לך לפני כן מכתב, אדוני ורבי, 
וכרוכים בו מכתבים מאחי, אדוני אבו אלפצל ואדוני אבו יעקב יוסף בני ישראל
בן יוסף בן ג'נוני, אקווה שתקרא אותו. והם ביקשו ממני להיפגש עמך, אדוני ורבי,
ולהודות לך על מה שעשית עמם, ולהיות נוכח בעת קניית סחורות; והם מבקשים ממני לקבל 
את התמורה ממך, אדוני ורבי, יתמיד אלוהים את גדולתך, ואבקש ממך, אדוני ורבי, כי תודיע לי כמה
הסכום שלזכותם, כדי שאקדם את הכספים ואקנה להם; ואם – יכה אלוהים את אויביך –
(יש בדעתך) למסור את המגיע להם לאדוני ורבי אבו זכרי יהודה בן מוסא נ"ע כן סגמאר, 
עשה זאת; וכבר כתבתי לאדון אבו זכרי וביקשתי ממנו לקבל זאת ממך, אדוני ....
או כפי שתרצה לעשות. ואני מבקש תשובה מהירה על הנזכר לעיל,
ואם יש לך צורך בקנייה, כבדני בסיפוקו, כי איני סבור שאצליח לעלות
השנה לפסטאט מרוב העסקים שלתוכם נכנסתי לעת 

recto, right margin
זקנה, תודה לאל, אולי אתחיל לעסוק במה שנמנע ממני(?). אלוהים ייתן מוצא טוב ברחמיו ויעשה למען שמו: אני שולח לך, אדוני 
recto, top margin
ורבי, את מיטב דרישות השלום האמיתיות, ולכל הנתונים להשגחתך, דרישות שלום; ולאמך דודתי אחרת אמר. דרישות שלום ; ומסתפק אני באמונתי באלוהים, וכו אני בוטח; דרישות שלום לאדוני רבי יהודה ולאדוני אבו אלבשר סלימאן בן שאול. 
verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו; מיוסף בן פרח נ"נ בן אסמעיל.