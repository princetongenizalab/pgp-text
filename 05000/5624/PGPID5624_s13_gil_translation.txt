recto

(1–3) אני כותב לך, אדוני ורבי .... (ייתן לך אלוהים אריכות ימים) ויתמיד את עזרתו לך ואת אושרך .... ונוי מעשיך. אלוהים הוא היודע מה עזים געגועי אליך, כפי שלא
 
 
אוכל לתארם; יקרב אלוהים את פגישתי עמך בנסיבות המשמחות ביותר. לפני כן
שלחתי מכתב אל הדרתך, כי תקבל בשבילי את ג' המשואים
לכה מאת בן אלארכסי; עשה נא אפוא עמי את החסד הזה, וקבלם בשבילי
ממנו וטפל בהם, כי הלוא הסכמתי עמך על (קניית) לכה טובה
ותעמוד …. וקביעת התמורה בעדה. על כן כאשר יעברו (המשואים)
לרשותך מסור אותם לאדוני ורבי אבו אלברכאת
בן כליף. ואל תקבל בשבילי אלא לכה משובחת, כי הגיעה
אלינו בפסטאט עכשיו סחורה (לכה) בעשרים ושבעה, וסחורה (אחרת)
בשלושים ושישה ; ועמך הסכמתי על סחורה טובה משובחת.
ומה שגרם לי לעשות זאת היו אך ורק הדאגה לך ואהבתי
אותך, מי ייתן ותמיד תהיה מיטיב ומשתף פעולה. ואני משתוקק
שתעשה חסד עמדי ויגיע אלי מכתבך היקר, כי אני מצפה
לו. כי אני לא אגמור חשבון עם בעלי הלכה עד שיגיע 

recto, right margin
מכתב ממך, על כן הואילה למהר ולשלוח אותו. קבל נא, אדוני, את מיטב דרישות השלום ; ולכל הנתונים לחסותך דרישות שלום.
verso
להדרת אדוני ורבי מר אבו אלאפראח ערוס, ייתן לו אלוהים אריכות ימים. המודה חסדו, יחיא בן עלי כהן פאסי.