
<html>
    <head>
        <title>Transcription of Letter: T-S 13J17.24</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.24</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00017-00024/canvas/1">
                    
                    
                    
                        <h3>recto</h3>
                    
                        <ol>
<li>
<p>סידי ומולאי אטאל אללה בקאך ואדאמ סלאמתך וסעאדתך ונעמאך ומן תופיקה לא</p>
</li>
<li>
<p>אכלאך [ וען] שוק עטים אסל אללה יגמע בינא עלי</p>
</li>
<li>
<p>אפצל אלאחואל ואלמסראת כ[תאבי] אליך מן אלאסכנדריה יום אלג מסתהל</p>
</li>
<li>
<p>איאר ען חאל סלאמה ונעמה [נ]שכר אללה תעאלי .... ולה אלחמד</p>
</li>
<li>
<p>נעלמך יאמולאי אני וצלת לס[כנד]ריה סאלם ללה אלחמד</p>
</li>
<li>
<p>[עלי] דלך קאדר עלי תמאם נעמתה עלי וקד וגדת אלנאס ואל</p>
</li>
<li>
<p>מראכב קד אוטקת בעץ אלוסק וקד אסתכרת אללה תעאלי ואוסקת</p>
</li>
<li>
<p>רחלי פי קנבאר אמיר צחבה סידי אבו אלפרג מרדוך ואנא נטלע</p>
</li>
<li>
<p>פיה עלי כל חאל והו עלי אכר וסקה אללה ידלה אלכירה ברחמתה</p>
</li>
<li>
<p>וקד וצלת ופתחת אלרזמה אלדי כאנת מע בן דיסור פי רוחי והדא</p>
</li>
<li>
<p>בחצרת סידי אבו אלפרג יוסף בן פ[רח] נע וקד קבץ אלספט אלדי לך</p>
</li>
<li>
<p>אל[ ] וכתבך בה וקד אפתקדת אלדי כאן פי אלרזמה וגדתה</p>
</li>
<li>
<p>[ &nbsp; &nbsp; &nbsp; &nbsp; ] אלתיאב אלדי הי קף אתואב ואלמלאה</p>
</li>
<li>
<p>[ &nbsp; ]תהא ואלספט ואלמעאגר ראלתיאב</p>
</li>
<li>
<p>אלדי לסידי אבו אברהם יצחק קד עזלתהא וקד וצלת לענד</p>
</li>
<li>
<p>אבו גאלב פי יומי הדא והי יום אלגמעה תבאע וכתאבי יצל</p>
</li>
<li>
<p>אליך בשרח אלחסאב ומא קבצה בן עמך לבניאם אלסקלי</p>
</li>
<li>
<p>ומא תבקא וקד אגתמעת מע סידי אבו אלפרג מרדוך</p>
</li>
<li>
<p>והו מן אלשאכ[רין] לך פתחקק מא חצל פי אלגראר מע אלתלסין</p>
</li>
<li>
<p>[אל]די בקי ענדך מע אלדינארין אלדי פי אלחסאב כלף</p>
</li>
<li>
<p>והי אן בן פלאח כסרת לה עד דינ ואיצא חסבת עליה דינארין</p>
</li>
<li>
<p>וכס והי באקיה לה תלתמס אלחסאב וקד כתבתה לך והו פי</p>
</li>
<li>
<p>וסט אלכתאב תקף והו שאכר גאית אלשכר ואלאעמאל בנואפל</p>
</li>
<li>
<p>ולא תפרט פי חואיגה וכתאבך מני באלקרב אללה אללה תם אללה</p>
</li>
<li>
<p>אללה וקד מצית למרכב אלשפילי וגדתה קד אוטק בעץ</p>
</li>
<li>
<p>אלאעדאל וקד וגדת עדל עליה מכתוב יעקב ויהודה ומא נעלם</p>
</li>
<li>
<p>אן כאן לך וקד סאלת ען אעדאל בן כלוף קיל לה אנהא מכתוב עליהא</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>יצחק בן כלף ואנא</p>
</li>
<li>
<p>תסתקצי אלי</p>
</li>
<li>
<p>[ ] נוצי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>נחאס [ ]</p>
</li>
<li>
<p>וקד אכדת [ ]</p>
</li>
<li>
<p>תיאבה מ[ ]</p>
</li>
<li>
<p>אעלמך אן עלי</p>
</li>
<li>
<p>אלתיאב</p>
</li>
<li>
<p>אלדי לך ציא[ ]</p>
</li>
<li>
<p>תדפע אליה</p>
</li>
<li>
<p>תמנהא ותמןֿ</p>
</li>
<li>
<p>אלקטן תציפה</p>
</li>
<li>
<p>לחאסאבך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00024/canvas/2">
                    
                    
                    
                        <h3>verso</h3>
                    
                        <ol>
<li>
<p>תכץ נפסך אלשריפה אפצל אלסלאם וקד וצלת אלי מן אלגרב אכבאר</p>
</li>
<li>
<p>אן תטיב בהא נפסי ואנא מעול עלי אלרכוב פי קנבאר אלגייד</p>
</li>
<li>
<p>ע[ ]כל ללמהד[יה] ואלרזמה הי מע בן דיסור אללה יצון אלגמלה</p>
</li>
<li>
<p>באלסלאמה ותכץ עני מולאי אלרב אלגליל אפצל אלסלם</p>
</li>
<li>
<p>וסאדתי אצהארך אלסלם וסידי אבו אלפרג יקול לך תקבץ לבן</p>
</li>
<li>
<p>עקבאן סדס ו&gt; קיר ותמן אלן אתואב אלדי דכר אלשיך אבו סעד</p>
</li>
<li>
<p>או נאכד .... מנהם דינארין ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אלשיך אבו יחיי נהראי בר [נסים נע]</p>
</li>
<li>
<p>אטאל אללה בקאה ואדאם סלאמתה וסעאד[תה]</p>
</li>
</ol>
                    
                </div>
            
        </section>
    </body>
</html>
