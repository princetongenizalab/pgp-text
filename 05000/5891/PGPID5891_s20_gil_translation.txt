recto

אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך ואת ההצלחה אל
ימנע ממך .... אני מתגעגע מאוד, אבקש מאלוהים שיפגיש אותנו
במיטב הנסיבות והשמחות. אני כותב לך מאלכסנדריה, ביום ג', א'
באייר. שלומי טוב ואני מאושר, נודה לאלוהים יתעלה .... ולו השבח.
אודיעך אדוני שהגעתי בשלום לאלכסנדריה, תודה לאל
על זאת, שהוא גיבור להשלים את חסדיו עלי. מצאתי שהאנשים
והאוניות כבר עשו מקצת עבודת הטעינה; ביקשתי את חסדי אלוהים והעמסתי
את סחורתי ב'קנבאר' האמיר עם אדוני אבו אלפרג' מרדוך. אני אעלה
עליו מכל מקום; הוא עומד לסיים את הטעינה, אלוהים ידריך אותו לטובה, ברחמיו.
הכריכה שהיתה עם בן דיסור הגיעה ופתחתי אותה אני עצמי, וזאת
בנוכחות אדוני אבו אלפרג' יוסף בן פרח נ"ע, והוא כבר קיבל את הארגז השייך לך
.... ובו מכתביך. בדקתי מה שהיה בכריכה ומצאתי
.... הבגדים, והם ק''ד בגדים; והאדרת
.... ואת הארגז והצעיפים והבגדים
השייכים לאדוני אבו אברהם יצחק הפרדתי, והם כבר הגיעו אצל
אבו גאלב ממש היום וביום ו' יימכרו. תקבל ממני מכתב
ובו פרטי החשבון ומה שקיבל בן דודך בשביל בניאם אלסקלי
ומה שנותר. נפגשתי עם אדוני אבו אלפרג' מרדוך
והוא מן המודים לך ; והוא בדק כמה נכנס בעד הכדים עם שני ה'תליסים'
שנותרו אצלך עם שני הדינרים אשר בחשבונו של כלף,
דהיינו שבן פלאח נפגמו אצלו ע"ד דינר ועוד רשמתי לחובתו שני דינרים
הפסד, אבל הם נשארים לזכותו; בדוק את החשבון, ואני כבר כתבתי אותו בשבילך, הוא
במכתב פנימה, תקרא. הוא מודה לך עד מאוד, והמעשים הטובים הם כמו מתנות;
אל תזניח את צורכי הקניות שלו, וכתוב לי במהרה, בשם אלוהים, שוב
ושוב. הלכתי אל אוניית אל<א> שפילי ומצאתי שכבר העמיסו בה מקצת
המשואים, ומצאתי משאוי שכתוב עליו: יעקב ויהודה ואיני יודע
אם הוא שלך. שאלתי על המשואים של בן כליף ואמרו לי שעליהם כתוב 

recto, right margin
יצחק בן כלף ואני. תברר .... החשבון .... הדינרים.... 
 
recto, top margin
נחושת .... ; קיבלתי .... בגדיו .... אודיעך כי על הבגדים השייכים לך .... שלם לו את תמורתם ואת תמורת הכותנה תוסיף לחשבונך. 
 
verso

קבל נא, מכובדי, את מיטב דרישות השלום. הגיעו אלי ידיעות מן המגרב
המשמחות את לבי. יש בדעתי לנסוע ב'קנבאר' הטוב(?) .... למהדייה. הכריכה היא ב(אוניית) בן דיסור, ישמור אלוהים על הכול
 
לשלום. מסור ממני את מיטב דרישות השלום לאדוני הרב הנכבד
ולרבותי גיסיך דרישות שלום ; אדוני אבו אלפרג' אומר לך: קבל בשביל בן
עקבאן שישית (דינר) וחצי קיראט ואת התמורה בעד י' הבגדים שהזכיר האדון אבו סעד,
או ניקח .... מהם שני דינרים, ושלום. 

verso, address
לאדוני ורבי אבו יחיא נהוראי בר נסים נ"ע, ייתן לו אלוהים אריכות ימים ויתמיד את שלומו ואת אושרו ....