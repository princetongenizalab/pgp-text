
<html>
    <head>
        <title>Hebrew Translation of Letter: T-S 13J17.24</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.24</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00024/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך ואת ההצלחה אל</li>
<li>ימנע ממך .... אני מתגעגע מאוד, אבקש מאלוהים שיפגיש אותנו</li>
<li>במיטב הנסיבות והשמחות. אני כותב לך מאלכסנדריה, ביום ג', א'</li>
<li>באייר. שלומי טוב ואני מאושר, נודה לאלוהים יתעלה .... ולו השבח.</li>
<li>אודיעך אדוני שהגעתי בשלום לאלכסנדריה, תודה לאל</li>
<li>על זאת, שהוא גיבור להשלים את חסדיו עלי. מצאתי שהאנשים</li>
<li>והאוניות כבר עשו מקצת עבודת הטעינה; ביקשתי את חסדי אלוהים והעמסתי</li>
<li>את סחורתי ב'קנבאר' האמיר עם אדוני אבו אלפרג' מרדוך. אני אעלה</li>
<li>עליו מכל מקום; הוא עומד לסיים את הטעינה, אלוהים ידריך אותו לטובה, ברחמיו.</li>
<li>הכריכה שהיתה עם בן דיסור הגיעה ופתחתי אותה אני עצמי, וזאת</li>
<li>בנוכחות אדוני אבו אלפרג' יוסף בן פרח נ"ע, והוא כבר קיבל את הארגז השייך לך</li>
<li>.... ובו מכתביך. בדקתי מה שהיה בכריכה ומצאתי</li>
<li>.... הבגדים, והם ק''ד בגדים; והאדרת</li>
<li>.... ואת הארגז והצעיפים והבגדים</li>
<li>השייכים לאדוני אבו אברהם יצחק הפרדתי, והם כבר הגיעו אצל</li>
<li>אבו גאלב ממש היום וביום ו' יימכרו. תקבל ממני מכתב</li>
<li>ובו פרטי החשבון ומה שקיבל בן דודך בשביל בניאם אלסקלי</li>
<li>ומה שנותר. נפגשתי עם אדוני אבו אלפרג' מרדוך</li>
<li>והוא מן המודים לך ; והוא בדק כמה נכנס בעד הכדים עם שני ה'תליסים'</li>
<li>שנותרו אצלך עם שני הדינרים אשר בחשבונו של כלף,</li>
<li>דהיינו שבן פלאח נפגמו אצלו ע"ד דינר ועוד רשמתי לחובתו שני דינרים</li>
<li>הפסד, אבל הם נשארים לזכותו; בדוק את החשבון, ואני כבר כתבתי אותו בשבילך, הוא</li>
<li>במכתב פנימה, תקרא. הוא מודה לך עד מאוד, והמעשים הטובים הם כמו מתנות;</li>
<li>אל תזניח את צורכי הקניות שלו, וכתוב לי במהרה, בשם אלוהים, שוב</li>
<li>ושוב. הלכתי אל אוניית אל&lt;א&gt; שפילי ומצאתי שכבר העמיסו בה מקצת</li>
<li>המשואים, ומצאתי משאוי שכתוב עליו: יעקב ויהודה ואיני יודע</li>
<li>אם הוא שלך. שאלתי על המשואים של בן כליף ואמרו לי שעליהם כתוב </li>
</ol>
                    
                        <h3>recto, right margin</h3>
                    
                        <p>יצחק בן כלף ואני. תברר .... החשבון .... הדינרים.... </p>
<p> </p>
                    
                        <h3>recto, top margin</h3>
                    
                        <p>נחושת .... ; קיבלתי .... בגדיו .... אודיעך כי על הבגדים השייכים לך .... שלם לו את תמורתם ואת תמורת הכותנה תוסיף לחשבונך. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00024/canvas/2">
                    
                    
                    
                        <h3>verso</h3>
                    
                        <ol>
<li>קבל נא, מכובדי, את מיטב דרישות השלום. הגיעו אלי ידיעות מן המגרב</li>
<li>המשמחות את לבי. יש בדעתי לנסוע ב'קנבאר' הטוב(?) .... למהדייה. הכריכה היא ב(אוניית) בן דיסור, ישמור אלוהים על הכול</li>
<li> </li>
<li>לשלום. מסור ממני את מיטב דרישות השלום לאדוני הרב הנכבד</li>
<li>ולרבותי גיסיך דרישות שלום ; אדוני אבו אלפרג' אומר לך: קבל בשביל בן</li>
<li>עקבאן שישית (דינר) וחצי קיראט ואת התמורה בעד י' הבגדים שהזכיר האדון אבו סעד,</li>
<li>או ניקח .... מהם שני דינרים, ושלום. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בר נסים נ"ע, ייתן לו אלוהים אריכות ימים ויתמיד את שלומו ואת אושרו ....</p>
                    
                </div>
            
        </section>
    </body>
</html>
