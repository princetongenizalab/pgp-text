recto

אני כותב לך, אדוני ורבי, ייתן לך אלוהים אריכות ימים ויחמיד את גדולתך ואת שלומך
ואת חסדיו לך, ויכה את אויביך, מן הבית …. (בחודש אב, ייהפך)
לשמחה, אחרי שהגיע מכתבך .... 
(4–7) והיה .... מסרנו לך, חודש אחרי בואו ; ואבקש ממך .... כמו כן אצל מחבוב בן אחותו, ו' דינרים .... אקווה שמסר לך אותם; וכבר כתבתי .... (הפגישה)
 
 
 
עם אדוננו שר השרים ירום הודו ומה שאמר ....
וציער אותם הדבר צער רב מאוד, כי ....
הוא אומר שלא ימסור להם ולא יחייב אותם בחשבון ....
עליהם על כל פנים; יביט אלוהים אליהם, כי הם בצרה גדולה,
ויושיעם ; יודע אני שזה הדבר המדאיג אותך, אבל אין מה לעשות. כתבת על עניין
האלום; הלכתי אל הרון כמה פעמים ודיברתי אתו עליו, אבל נכנסו
אליו קבוצת ביזנטים והסיחו את דעתו; והוא לא קיבל זאת על עצמו כי אלה אזורים(?)
גדולים, ידועים בשם 'חמרה' ויש שם הרבה סמטאות; אכן מצער
אותי מצבך בעניין זה יותר ממצבי אני, אלוהים הוא היודע. הגיעו ממש היום
מכתבים מבנדריה, והם כותבים שעברו לים הפתוח כל
האוניות, אלוהים יתעלה ישמחנו בשלומן ובבואן,
ברצון האל. מחיר החיטים החדשות הוא היום ה' וחצי בדינר,
אלוהים יזכנו כאן במים, ברצון האל. העיר משותקת, אין
שם לא ממכר ולא מיקח, אין ביקוש בעיר. הגיע אלי
מכתבך שבו נאמר כי ר' צדקה מכר מבד הפשתים י"ב רטלים במחיר ....
ואמר שנותרו מהם ג' רטלים; כתבתי לו שימכור .... 
(24–25) כפי שיעניק אלוהים, וימסור את התמורה לאדון אבו סעד .... רבנו, 
 

verso

אקווה שכך עשה. עוד ביקשתי ממנו שיכורה ....
השנייה, אחר מאמץ, אקווה שעשה זאת.
אבקש ממך כי תואיל לזרז אותו בעניין זה, ותלחץ עליו
הרבה מאוד, והודע לי זאת במכתבך. כמו כן, מסור
בשמי לאדוני ורבי אבו יעקוב יוסף בן פרח בן אחותי, את מיטב
דרישות השלום; כבר כתבתי לו מכתב, תשובה על מכתבו, אקווה
שהגיע אליו; אמור לו: צרף אותי לעסקך, אעשה בו מה
שייטב בעיניך. הודע לי במכתבך מה התחדש בעניין ה.... . שלחתי את
מכתבך אל אחיך; עשיתי בשבילם כל מה שרצו ממני,
ומסרתי להם. אם רצונך בכלי לסחיטה וקלה ענבים, קניתי
בשבילך, זאת לידיעתך .... ; ואם יש לך צורך בקניות,
אשמח בו. קבל נא, אדוני, את מיטב דרישות השלום,
ולאדוני ורבי אבו יצחק בן טיבאן, ולבנו, דרישות שלום, ובני
נהוראי מנשק ידך ודורש בשלומך. ושלום. שלחתי לך
עם ברכאת אלקליובי נהג החמורים שני סלי פנינים קטנות ו.... (הואילה)
למסור אותם לאדוני ורבי אבו סעד ....
זה סוף השכירות שלו, ולא נותר לזכותו.... 

verso, address
אוהבו, נתן בן נהוראי נ"נ. 
 