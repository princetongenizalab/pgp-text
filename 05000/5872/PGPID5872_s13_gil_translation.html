
<html>
    <head>
        <title>Hebrew Translation of Letter: T-S 12.610</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.610</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00610/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויחמיד את גדולתך ואת שלומך</li>
<li>ואת חסדיו לך, ויכה את אויביך, מן הבית …. (בחודש אב, ייהפך)</li>
<li>לשמחה, אחרי שהגיע מכתבך .... </li>
<li>(4–7) והיה .... מסרנו לך, חודש אחרי בואו ; ואבקש ממך .... כמו כן אצל מחבוב בן אחותו, ו' דינרים .... אקווה שמסר לך אותם; וכבר כתבתי .... (הפגישה)</li>
<li> </li>
<li> </li>
<li> </li>
<li>עם אדוננו שר השרים ירום הודו ומה שאמר ....</li>
<li>וציער אותם הדבר צער רב מאוד, כי ....</li>
<li>הוא אומר שלא ימסור להם ולא יחייב אותם בחשבון ....</li>
<li>עליהם על כל פנים; יביט אלוהים אליהם, כי הם בצרה גדולה,</li>
<li>ויושיעם ; יודע אני שזה הדבר המדאיג אותך, אבל אין מה לעשות. כתבת על עניין</li>
<li>האלום; הלכתי אל הרון כמה פעמים ודיברתי אתו עליו, אבל נכנסו</li>
<li>אליו קבוצת ביזנטים והסיחו את דעתו; והוא לא קיבל זאת על עצמו כי אלה אזורים(?)</li>
<li>גדולים, ידועים בשם 'חמרה' ויש שם הרבה סמטאות; אכן מצער</li>
<li>אותי מצבך בעניין זה יותר ממצבי אני, אלוהים הוא היודע. הגיעו ממש היום</li>
<li>מכתבים מבנדריה, והם כותבים שעברו לים הפתוח כל</li>
<li>האוניות, אלוהים יתעלה ישמחנו בשלומן ובבואן,</li>
<li>ברצון האל. מחיר החיטים החדשות הוא היום ה' וחצי בדינר,</li>
<li>אלוהים יזכנו כאן במים, ברצון האל. העיר משותקת, אין</li>
<li>שם לא ממכר ולא מיקח, אין ביקוש בעיר. הגיע אלי</li>
<li>מכתבך שבו נאמר כי ר' צדקה מכר מבד הפשתים י"ב רטלים במחיר ....</li>
<li>ואמר שנותרו מהם ג' רטלים; כתבתי לו שימכור .... </li>
<li>(24–25) כפי שיעניק אלוהים, וימסור את התמורה לאדון אבו סעד .... רבנו, </li>
<li> </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00610/canvas/2">
                    
                    
                    
                        <h3>verso</h3>
                    
                        <ol>
<li>אקווה שכך עשה. עוד ביקשתי ממנו שיכורה ....</li>
<li>השנייה, אחר מאמץ, אקווה שעשה זאת.</li>
<li>אבקש ממך כי תואיל לזרז אותו בעניין זה, ותלחץ עליו</li>
<li>הרבה מאוד, והודע לי זאת במכתבך. כמו כן, מסור</li>
<li>בשמי לאדוני ורבי אבו יעקוב יוסף בן פרח בן אחותי, את מיטב</li>
<li>דרישות השלום; כבר כתבתי לו מכתב, תשובה על מכתבו, אקווה</li>
<li>שהגיע אליו; אמור לו: צרף אותי לעסקך, אעשה בו מה</li>
<li>שייטב בעיניך. הודע לי במכתבך מה התחדש בעניין ה.... . שלחתי את</li>
<li>מכתבך אל אחיך; עשיתי בשבילם כל מה שרצו ממני,</li>
<li>ומסרתי להם. אם רצונך בכלי לסחיטה וקלה ענבים, קניתי</li>
<li>בשבילך, זאת לידיעתך .... ; ואם יש לך צורך בקניות,</li>
<li>אשמח בו. קבל נא, אדוני, את מיטב דרישות השלום,</li>
<li>ולאדוני ורבי אבו יצחק בן טיבאן, ולבנו, דרישות שלום, ובני</li>
<li>נהוראי מנשק ידך ודורש בשלומך. ושלום. שלחתי לך</li>
<li>עם ברכאת אלקליובי נהג החמורים שני סלי פנינים קטנות ו.... (הואילה)</li>
<li>למסור אותם לאדוני ורבי אבו סעד ....</li>
<li>זה סוף השכירות שלו, ולא נותר לזכותו.... </li>
</ol>
                    
                        <h3>verso, address</h3>
                    
                        <p>אוהבו, נתן בן נהוראי נ"נ. </p>
<p> </p>
                    
                </div>
            
        </section>
    </body>
</html>
