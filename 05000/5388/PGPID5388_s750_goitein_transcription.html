
<html>
    <head>
        <title>Transcription of Legal document: CUL Add.3418 + CUL Add.3421</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3418 + CUL Add.3421</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03418/canvas/1">
                    
                    
                    
                        <h3>I, 1</h3>
                    
                        <p>יכתץ באבו יעקוב אלחכים מע מ יוסף אלטראבלסי</p>
<ol>
<li>בתרין בשבה דהוא תרי יומי בירח כסלו דשנת</li>
<li>אלפא וארבע מאה ותשע שנין למניינא דרגיליננא</li>
<li>ביה בפסטאט מצרים דעל נילוס נהרא מותבה</li>
<li>כן הוה חצר אלי בית דין מר יקותיאל בר מר משה הרופא</li>
<li>נע וטאלב מר יוסף הידוע בן אללבדיה אתנין וסתין קטעה</li>
<li>בז שרחהא ח פוט חגליה בחריר ופוטה חריר חמרא</li>
<li>ואכרי כצרא אלתנתין עמל מצר עמל בריך ומלאה דביקי</li>
<li>מחשאה בחריר מקצבה ופוטה סוסיה רוסיה וספט</li>
<li>מתאע [[מנוע]] עמל מצר עדתה ארבעין קטעה אחראם</li>
<li>ביאץ כאם וה פוט חמציה רצאציה פוטה שערי</li>
<li>מפרדה תאמה נצפין ארדיה מעלמה מטאיה מדבגה</li>
<li>רפאע וכרקה מתלת נצף תוב מקצור מיזר ללף אלמתאע</li>
<li>ומן אלפצה מרש מחרק מגרק וזנה סבעין דרהם קמע</li>
<li>מדהב מגרק וזנה כא ורבע יד מדכנה מגראה</li>
<li>סואד מחרקה מגרקה וזנה פב דרהם מרפע וגטא</li>
<li>מגרי סואד מדהב וזנה עח ונצף מגסל מגרי סואד</li>
<li>מדהב וזנה נב ורבע קחף מגרי סואד מדהב וזנה</li>
<li>נה דרהם ומן אלנחאס צרב אצפר ויא בה מפרג</li>
<li>צרה וזנהא מאיה ועשרה ארטאל מצרי ומן אלמרגאן</li>
<li>ביעתין אלא עשר ומן אלמחמודה אלזרקא עשרין דרהם</li>
<li>ומן אלמיעה אליאבסה אלחמרא עדל וזנה ש ופ מנא אשנה</li>
<li>ארבע מאיה מנא נקי אפתימון אקריטשי עשרה אמנא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-ADD-03418/canvas/2">
                    
                    
                    
                        <h3>Verso:</h3>
                    
                        <ol>
<li>ובתיה מיעה סאילה[[א]] //וזנהא כמסין מנא נקי// קבצהא מן ערוס והי לי צרה</li>
<li>דנאניר טריה צרב אלעאל עשרין דינ ווזנת מוונה</li>
<li>מכס מצר ואגרה אלמרכב ען אלגמיע אלי סאחל קוץ</li>
<li>אנפדת אלגמיע מעה ליביע לי וישתרי מא סהלה אללה</li>
<li>וקלת לה אדא סהל אללה וצולך סאלם אלי עדן תנפד</li>
<li>לי נצף הדא אלרחל עלי יד חסן בן בנדאר אלי מניבאר</li>
<li>בלד אלפלפל לישתרא לי בה פלפל ואלנצף אלאכר יכון</li>
<li>צחבתך אלי נהר וארא תשתרי לי בה לאך ויכון אלגמיע</li>
<li>צחבתך פסאל מר יוסף דנן ען דלך פקאל תסלמת מנה</li>
<li>שדה בז וצלת בהא אלי דהלך ולמא וצלת אלי דהלך</li>
<li>ראית ביע אלבז הנאך חט לה פבעת עלייתה צח פיה</li>
<li>סתין מתקאל טייבה גיאד [[ובקי מעי]] //[[מעמ]]// מעמא כאן פצל</li>
<li>מנה ואביע פי עדן ואמא אלפצה תסלמתהא מנה</li>
<li>וסלמתהא אלי חסן בן בנדאר אלוכיל כמא אמרני [[לישרי]]</li>
<li>ואלאשנה [[ואלנחאס]] דפעתהא לחסן בן בנדאר באעהא</li>
<li>ואצאף תמנהא אלי אלסתין דינ אלתי בעת בהא אלבז וסלמתהא</li>
<li>לה ועליה תמן אלמיעה איצא אלדי בעת מנהא בדהלך</li>
<li>בארבעין דינ נקד אלמוצע תסאוי עשרה מתאקיל טייבה</li>
<li>סלמתה מע אלאפתימון ואלמחמודה אלי חסן בן בנדאר</li>
<li>מע לפה אלבז ובקאיא אלמיעה אליאבסה ואלמרגאן אכדתה</li>
<li>צחבתי אלי נהרוארא ואמא אלבתיה אלמיעה אלסאילה</li>
<li>קבצתהא מן ערוס וחאסבת מרֹ יקותיאל דנן בתמנהא</li>
</ol>
                    
                        <h3>I, 2</h3>
                    
                        <ol>
<li>קבל ספרי ומא לה פיהא שיא וסאלנאה ען בקיה</li>
<li>אלמיעה אליאבסה ואלמרגאן אלדי דכר אן אלגמיע כאן</li>
<li>צחבתה אלי נהרוארא כם צח פיהמא גמיע פקאל</li>
<li>אמא אלמיעה צח פיהא בעד אלמוונה ואלואגב</li>
<li>מאיה ועשרין דרהם ואמא אלמרגאן עארצת בה</li>
<li>לה אלי כרז תלף מנה שי פי אלבחר ובקי מנה</li>
<li>צרה שראב והי חאצרה ותמן אלמיעה אצפתהא</li>
<li>אלי רחלי ואשתרית בהא בצאיע אי שי אראד מן אצנאף</li>
<li>אלבצאיע דפעת לה מנהא במוקתצא חסאבה פסאל</li>
<li>עמא אסלף לה עלי יד חסן בן בנדאר פי אלפלפל פקאל</li>
<li>אן אסלף לי חסן אלמדכור עלי כמסין בהאר פלפל חסאב</li>
<li>כל בהאר ה דנא מנהא באסם [[אלשיך ו]] מ יקותיאל</li>
<li>דנן טו בהאר מנהא [[ג חדיד]] אלרבע חדיד פסאל</li>
<li>ען מבלג [[אלוזן]] וזן אלמיעה אלמביעה בדהלך פקאל</li>
<li>בעתהא מנין בדינ וצח מבלג תמן מא אביע תמאנין</li>
<li>מנא בארבעין דינ אלמדכורה לעילא ולמא וצלת אלי</li>
<li>ההנא כאטבני עלי מא כאן לה מעי וגרי ביננא כטוב</li>
<li>כתירה דפעת לה מגאמלה עמא כאן לה מעי חמל</li>
<li>לאך במאיה דינ ואסלפתה איצא עלי מא לה ענד</li>
<li>בן בנדאר מאיה דינ אכרי פסאל מ יקותיאל דנן ען דלך</li>
<li>פקאל אמא אלדי דכרה מן חאל אלמאיתי דינ פקד קבצת</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-ADD-03421/canvas/1">
                    
                    
                    
                        <h3>Verso:</h3>
                    
                        <ol>
<li>מנה הדה אלמאיתי דינ אלמקדם דכרהא עלי אלקציה</li>
<li>אלמדכורה והי מן גמלה מא לי פקאל מר יוסף דנן</li>
<li>אן הדה אלמאיה דינ אלתי קדמתהא לה עלי מא לה</li>
<li>פי עדן אן סלמת ווצלת ופצל ען אלמאיה שי [כ]אן לה</li>
<li>ואן עגזת שי הו פי חל מן דלך מן אלאן ועאד מ יוסף</li>
<li>דנן וקאל פי אלמושב אנני מא דפעת הדה אלמאיתי דינ</li>
<li>אלא מצלחה ען אלכל ומה דהוה קדמנא כתבנא וחתמנא</li>
<li>דליהוי לזכו ולראיה הלל ביר עלי זל</li>
<li>אברהם ברבי שמעיה החבר נבתויא נין שמעיהו גאון נע</li>
<li>שלמה הכהן ביר יוסף אב זצל</li>
</ol>
                    
                </div>
            
        </section>
    </body>
</html>
