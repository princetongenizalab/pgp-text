recto

.... (ואנחנו לא)
טועים ולא שוגים ולא שולים ולא חולים ולא שום תירוץ אחר שמבטלים בו (עדות), אלא, וכו'....
מודיעים אנו לפניכם שביקשנו את עזרת אלוהים יתעלה זכרו והסכמנו בינינו
על שותפות. הוצאתי אני יחיא הכהן מכספי חמש מאות דינרים זהב במזומנים, טובים ושקולים, מטביעת
פסטאט ומצריפתה, והוציא מר' ששון .... המכונה אבו אלסרור מכספו חמישים ושמונה דינרים
זהב במזומנים, טובים, יהיה סך הכול חמש מאות וחמישים ושמונה דינר זהב, טובים, על מנת שיהיה
הסך הזה בידי אני יחיא הכהן דנן, אסחור בהם ואתפרנס מהמרתם, על מנת שמר' ששון דנן שותפי
יהיה יושב אצלי בחנות לפני, ישקול ויאחסן ויעמוד בכל עמלנו ויתבע את מי שחייב לנו סכום כסף וימסור כספים בעמלה
למי שארשה למסור לו כספים בעמלה וינהל את חשבונות העוסקים בעמלה בשבילי, ולא יכתוב מסמך לעוסק בעמלה ולא למי שאינו עוסק
ולא יחלוק עלי, בעניין של מסירה בעמלה, להעדיף את ראובן על פני שמעון. על מנת שאהיה אני יחיא הכהן דנן נאמן כשני עדים
כשרים, אין לששון שותפי דנן עלי שבועה, וכו' ….
וכל רווח שיהיה, יהיו למר' ושותפי שישית ושמינית לאחר סילוק
הקרנות שלנו, שהם חמש מאות וחמישים ושמונה דינר; ולי אני יחיא הכהן דנן מן הרווח
שני שלישים וקיראט. ומי מאתנו שירצה להיפרד יהיה חייב להמתין ויקבל את שלו רק כעבור חודש ולא
ייקח דבר מן הרווח שעל פי הסכם זה, בשום פנים ואופן. וחס ושלום, אם יהיה בזה הפסד מן הקרן, יהיה גם דינו כדין הרווח,
עלי אני יחיא הכהן שני שלישים מזה וקיראט, ועל מר' ששון שותפי דנן שישית ושמינית, וקיבל
מר' ששון על עצמו את כל התנאים האלה מראש ועד סוף לאחר שקראו לו אותם ונודע לו כל המתחייב מהם
וכמו כן גם עשה מר' ששון את מר' ורב' עולה הלוי בי"ר יוסף נ"ע נאמן כשני עדים כשרים, ואין עליו
שבועה בכל מה שיקבל על עצמו ויעשה למר' ששון דנן במיוחד, מכל אופני השבועה ואפילו, וכו'.... .
וכמו כן גם קיבלו שניהם על עצמם יחדיו שישתדלו ויתאמצו להשיג את מיטב
פרנסתם, ושלא יסתירו דבר זה מזה ושיתמידו להאמין באמונת שמים ובגמול מאלוהים יתעלה זכרו על
זאת. וקיבלו שניהם על עצמם יחדיו אחריות כל אלה עליהם השניים ועל יורשיהם אחריהם, דלא, וכו' ….
 
חוץ ממה שנזכר לעיל, בכל, וכו' .... 
 
 
 
 
