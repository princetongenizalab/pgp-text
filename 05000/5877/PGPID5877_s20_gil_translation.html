
<html>
    <head>
        <title>Hebrew Translation of Legal document: T-S 12.784</title>
    </head>
    <body style="max-width: 860px; margin: auto">
        <h1>Hebrew Translation of Legal document: T-S 12.784</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00784/canvas/1">
                    
                    
                    
                        <h3>recto</h3>
                    
                        <ol>
<li>.... (ואנחנו לא)</li>
<li>טועים ולא שוגים ולא שולים ולא חולים ולא שום תירוץ אחר שמבטלים בו (עדות), אלא, וכו'....</li>
<li>מודיעים אנו לפניכם שביקשנו את עזרת אלוהים יתעלה זכרו והסכמנו בינינו</li>
<li>על שותפות. הוצאתי אני יחיא הכהן מכספי חמש מאות דינרים זהב במזומנים, טובים ושקולים, מטביעת</li>
<li>פסטאט ומצריפתה, והוציא מר' ששון .... המכונה אבו אלסרור מכספו חמישים ושמונה דינרים</li>
<li>זהב במזומנים, טובים, יהיה סך הכול חמש מאות וחמישים ושמונה דינר זהב, טובים, על מנת שיהיה</li>
<li>הסך הזה בידי אני יחיא הכהן דנן, אסחור בהם ואתפרנס מהמרתם, על מנת שמר' ששון דנן שותפי</li>
<li>יהיה יושב אצלי בחנות לפני, ישקול ויאחסן ויעמוד בכל עמלנו ויתבע את מי שחייב לנו סכום כסף וימסור כספים בעמלה</li>
<li>למי שארשה למסור לו כספים בעמלה וינהל את חשבונות העוסקים בעמלה בשבילי, ולא יכתוב מסמך לעוסק בעמלה ולא למי שאינו עוסק</li>
<li>ולא יחלוק עלי, בעניין של מסירה בעמלה, להעדיף את ראובן על פני שמעון. על מנת שאהיה אני יחיא הכהן דנן נאמן כשני עדים</li>
<li>כשרים, אין לששון שותפי דנן עלי שבועה, וכו' ….</li>
<li>וכל רווח שיהיה, יהיו למר' ושותפי שישית ושמינית לאחר סילוק</li>
<li>הקרנות שלנו, שהם חמש מאות וחמישים ושמונה דינר; ולי אני יחיא הכהן דנן מן הרווח</li>
<li>שני שלישים וקיראט. ומי מאתנו שירצה להיפרד יהיה חייב להמתין ויקבל את שלו רק כעבור חודש ולא</li>
<li>ייקח דבר מן הרווח שעל פי הסכם זה, בשום פנים ואופן. וחס ושלום, אם יהיה בזה הפסד מן הקרן, יהיה גם דינו כדין הרווח,</li>
<li>עלי אני יחיא הכהן שני שלישים מזה וקיראט, ועל מר' ששון שותפי דנן שישית ושמינית, וקיבל</li>
<li>מר' ששון על עצמו את כל התנאים האלה מראש ועד סוף לאחר שקראו לו אותם ונודע לו כל המתחייב מהם</li>
<li>וכמו כן גם עשה מר' ששון את מר' ורב' עולה הלוי בי"ר יוסף נ"ע נאמן כשני עדים כשרים, ואין עליו</li>
<li>שבועה בכל מה שיקבל על עצמו ויעשה למר' ששון דנן במיוחד, מכל אופני השבועה ואפילו, וכו'.... .</li>
<li>וכמו כן גם קיבלו שניהם על עצמם יחדיו שישתדלו ויתאמצו להשיג את מיטב</li>
<li>פרנסתם, ושלא יסתירו דבר זה מזה ושיתמידו להאמין באמונת שמים ובגמול מאלוהים יתעלה זכרו על</li>
<li>זאת. וקיבלו שניהם על עצמם יחדיו אחריות כל אלה עליהם השניים ועל יורשיהם אחריהם, דלא, וכו' ….</li>
<li> </li>
<li>חוץ ממה שנזכר לעיל, בכל, וכו' .... </li>
<li> </li>
<li> </li>
<li> </li>
<li> </li>
</ol>
                    
                </div>
            
        </section>
    </body>
</html>
