
<html>
    <head>
        <title>Transcription of Letter: T-S 13J16.23</title>
    </head>
    <body style="max-width: 860px; margin: auto">
        <h1>Transcription of Letter: T-S 13J16.23</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00016-00023/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">על שמך</span></li>
<li><span lang="he">כתאבי יאשיכי וסיידי אטאל אללה בקאך ואדאם עזך ועלוך [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">וסמוך יום אלד' והו כרוג אלעיד אלמבארך כתמה אללה [עליך]</span></li>
<li><span lang="he">באחסן כאתמה ואועדך בה ובמא יליה מן אלנעמה ען</span></li>
<li><span lang="he">חאל סלאמה ושוק אליך קרב אללה אלאגתמאע בך עלי כיר</span></li>
<li><span lang="he">אן שא אללה במנה וגודה &nbsp; &nbsp; &nbsp; &nbsp; &nbsp; אעלם מולאי אלשיך אדאם אללה נעמתך</span></li>
<li><span lang="he">מא תפצ'ל אללה בה מן חסן אלסלאמה ואלסרר ללה אלחמד עלי דלך</span></li>
<li><span lang="he">וקד וצל לך פי גמלתה מן ענד כלף בן יעקוב חמל שמע</span></li>
<li><span lang="he">וחמל נטע וקד כנת סמעת מן כלף אנה יקול אן לך פי וצט</span></li>
<li><span lang="he">&nbsp;אלחמל חריר לאני [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] סקליה ואנת תאכר</span></li>
<li><span lang="he">&nbsp;תקול לא ישתרי לי חריר פאוקפתה עלי כתבך פקאל קד</span></li>
<li><span lang="he">&nbsp;אשתרית מן עאם אול ותצל פי אלאעדאל ולם נצל אליה</span></li>
<li><span lang="he">&nbsp;לאנה בוצט אלמרכב פנחן מנתצרין למגי כתבך</span></li>
<li><span lang="he">&nbsp;אלי צאחבך אל[&nbsp; &nbsp; &nbsp; &nbsp; &nbsp; &nbsp; ] במא תאמר לי/מ/תתל אן שא אללה</span></li>
<li><span lang="he">&nbsp;קד סאלתה ען מחאסבה אלע' עדל וברקלו פקאל גמיע</span></li>
<li><span lang="he">&nbsp;מא עלי' לה פיהא קד אנפדתה אליה פי מרכב עבד ס[</span></li>
<li><span lang="he">&nbsp;אלדולה ואבן דיסור מא כלת מן צרה לטיפה אוקפהא</span></li>
<li><span lang="he">&nbsp;ללמאונה ואבקיתהא יוגההא אליך ומא מכנה אכתר מן</span></li>
<li><span lang="he">&nbsp;הדא ואלחסאב ואלשרח יטול ואלכתב להא [&nbsp; &nbsp; &nbsp; &nbsp; ]את</span></li>
<li><span lang="he">&nbsp;וקד ארסל מעי כתב ולם יאמרני בתסלימהא אלי אליך</span></li>
<li><span lang="he">&nbsp;פכתאבך באמרך וניתך לנמת&lt;ת&gt;לה אן שא אללה</span></li>
<li><span lang="he">&nbsp;ותכתץ מולאי אלשיך באפצ'ל אלסלם ומולאי אלשיוך</span></li>
<li><span lang="he">&nbsp;אבי אלפצל ואבי סהל ואבי סעיד אפצ'ל אלסלם ומן תחוטה</span></li>
<li><span lang="he">&nbsp;אלענאיה ותשמלה אלרעאיה אפצל אלסלם</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ועליה תוכלת&nbsp;</span></li>
<li><span lang="he">והו חסבי ונעם [אל]&nbsp;</span></li>
<li><span lang="he">וכיל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00023/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">[לסידי ומולאי] אלשיך אבי יעקוב יוסף &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן חסון בן אצחק אלכולא[ני]&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אבן עוכל [אטאל אללה בקאה]</span></li>
</ol>
                    
                </div>
            
        </section>
    </body>
</html>
