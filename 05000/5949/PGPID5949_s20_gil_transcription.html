
<html>
    <head>
        <title>Transcription of Letter: T-S 8J19.24</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.24</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00019-00024/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם עזך ותאיידך וסלאמתך ונעמתך מן אלמסתקר</p>
</li>
<li>
<p>אסרו חג סכות אעאדה אללה עליך סנין כתירה שש ושמח ואלחאל סלאמה ונעמה ואלחמד ללה רב אל</p>
</li>
<li>
<p>עאלמין תקדמת כתבי אליך פי אלמראכב שרחת פיהא מא נסתגני ען אעאדהא וערפתך מא</p>
</li>
<li>
<p>אנפדת פי בן אלשואדבי פי רזמה לצהרך אבי סעיד בן שעיה ברסם סאדתי בני אלתאהרתי עס פו[גהת]</p>
</li>
<li>
<p>אלי אבי אלחסן ישועה כו פוטה ובתמן אללאך אלואצל מע אלבוני מזוד חריר ורטל גיר אלמזוד פי</p>
</li>
<li>
<p>אלרזמה ופי אלרזמה לכאצתך אלף דרה דרהם אן גייד ולסאדתי בני אלתאהרתי אלף דרה ואנפדת צחבה</p>
</li>
<li>
<p>מחמד בן אלגזאל מן תמן אלסוכר צרה ואנפדת צחבה חסין בן יחיי לסאדתי בני אלתאהרתי צרה ומעה צרה</p>
</li>
<li>
<p>הי אלדי צח פי אלעקיק בעד אן קבץ בן אלנפוס[י] ד דנא ותמן ואזנה וכנת עלי אני נעמל חסאב אלסוכר</p>
</li>
<li>
<p>וננפדה לך כרגת [ &nbsp; &nbsp; ] אלקאפלה סרעה ואל[ד]י אנפדת לך מן תמנה ק דינ ודינ אלי סדס מנהא תמן</p>
</li>
<li>
<p>אלדרה אלאלף דרה כ דינ ותמן אלצרה אלעין פא דינ וסדס ווזנת מאונה ובאללה לו עלמת וחקקת מא צח</p>
</li>
<li>
<p>פי אלסוכר למא אכרגת מנה חבה פצא [ &nbsp; &nbsp; ] תמן אלעקיק הו אלדי צח אנפדתה לך באלעדל אלדי דכרת אנא</p>
</li>
<li>
<p>נעמל עלי ביעה אן שא אללה פיצל אלי כתאבך במא תאמר פי תמנה ומא יושתרא ואחואל אלדרה אלדי</p>
</li>
<li>
<p>אנפדת וכיף סערהא וכדלך א[ן תערף מ]ולאי אלשיך אבו אלסרור אן כאן צחבה חסון בן יחיי פי מפרג</p>
</li>
<li>
<p>צרה ופי אלרזמה אלף דרה וכד[ל]ך למולאי אלשיך אבי סעיד בן שעיה צחבה חסון בן יחיי צרה</p>
</li>
<li>
<p>אללה יכתב אלסלאמה בפצלה ורחמתה ואנא אן שא אללה חריץ אלא יבקא לאחד ענדי דרה ואחד</p>
</li>
<li>
<p>וכדלך אלדי כתבת אליך בה מן אמר אלתין אלדי אנפדתם מעה אלמכטטה אללולו סאפר פי מפרג</p>
</li>
<li>
<p>פאן אמכנכם תטלבוה אפעלו אסמה עמר בן סלימאן אלחדאד וסבב כתאבי אליך מוצלה</p>
</li>
<li>
<p>אליך אסמה מן אללה וקאסם אלבדוי אתנין פאצלין כירין תקאת מן אותק אלנאס פאן ארדת</p>
</li>
<li>
<p>תנפד מעהם שי לך אלי אצדקאך וגה וקד סאלוני סואלך פי אלמראעה ואלחפץ וביע מא</p>
</li>
<li>
<p>מעהם ואלוקוף מעהם פי מא ישתרון ולו אן תתרך שגלך יום ואתנין פלהם חואיג</p>
</li>
<li>
<p>פי דאר אלגוהר מתל כרז וגירה פנחב וצולהם שאכרין וקצא חקהם כיף יגב</p>
</li>
<li>
<p>ואן סהל שי תנפדה מעהם אלקום תקאת פנחב תקים גאהי ותפעל מא נשכר עליה</p>
</li>
<li>
<p>אן שא אללה ערפתך אלאמר אלדי כאן מע בן אלגבאס אן ליס הו ענדי ובאעה</p>
</li>
<li>
<p>אלרגל אעני בן אלגבאס אלביע אלגייד וופק פיה צנק אן גייד ערפתך דלך</p>
</li>
<li>
<p>קראת עליך אתם סלם ואטיבה וכתבת ען סרעה פאעדר</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>בפצלך</p>
</li>
<li>
<p>וארגו פעלת אלדי</p>
</li>
<li>
<p>סאלתך פיה</p>
</li>
<li>
<p>לא עדמתך</p>
</li>
<li>
<p>ולא כלות</p>
</li>
<li>
<p>מנך כתאבך</p>
</li>
<li>
<p>לא תכליני</p>
</li>
<li>
<p>מנה בחאלך</p>
</li>
<li>
<p>וסלאמתך ואל</p>
</li>
<li>
<p>עארץ מן</p>
</li>
<li>
<p>חאגתך</p>
</li>
<li>
<p>אני פי דלך</p>
</li>
<li>
<p>סארך</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אלה ברקלואת</p>
</li>
<li>
<p>אלדי בקית</p>
</li>
<li>
<p>למולאי אלשיך</p>
</li>
<li>
<p>אבי אלסרור</p>
</li>
<li>
<p>דפעתהא</p>
</li>
<li>
<p>אלי אבי</p>
</li>
<li>
<p>אלפצל</p>
</li>
<li>
<p>ווצלת</p>
</li>
<li>
<p>אלי מאזר</p>
</li>
<li>
<p>סאלמה</p>
</li>
<li>
<p>וללה אלחמד</p>
</li>
<li>
<p>ודפעת</p>
</li>
<li>
<p>לה ה דנא</p>
</li>
<li>
<p>ואזנה</p>
</li>
<li>
<p>מאונה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00024/canvas/2">
                    
                    
                    
                        <h3>verso</h3>
                    
                        <ol>
<li>
<p>מולאי אבי יחיי נהראי בן נסים נע אטאל אללה בקאה שאכרה זכריא בן יעקוב נע אלשאמה</p>
</li>
<li>
<p>ואדאם עזה ונעמאה</p>
</li>
</ol>
                    
                </div>
            
        </section>
    </body>
</html>
