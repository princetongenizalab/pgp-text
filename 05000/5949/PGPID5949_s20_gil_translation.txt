recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך ואת חסדו לך, מן הבית
אסרו חג סוכות, יחדשנו עליך אלוהים שנים רבות, שש ושמח. שלומי טוב ואני מאושר, תודה לאל ריבון
העולמים. שלחתי לך לפני כן מכתבים באוניות ופירטתי בהם דברים שאין צורך לחזור עליהם. הודעתיך מה
ששלחתי ב(אוניית) בן אלשואד'בּי, בכריכה אל חתנך אבו סעיד בן שעיה, בשביל רבותי בני התאפרתי עליו השלום ; ושלחתי
אל אבו אלחסן ישועה כ"ו שמלות; ובעד התמורה של הלכה המגיעה עם אלבוני (נמצאת) אריזת משי ורטל חוץ מהאריזה, בתוך
הכריכה; ובתוך הכריכה שהיא לחשבונך הפרטי, אלף דרהם, דרהמים טובים, ולרבותי בני התאהרתי אלף דרהם. ושלחתי בידי
מחמד בן אלנואל כיס מתוך תמורת הסוכר ; ושלחתי בידי חסין בן יחיא לרבותי בני התאהרתי כיס; ועמו כיס
ובו הסכום שהסתכם בעד אבן האודם, אחרי שבן אלנפוסי קיבל ד' דינרים ושמינית, שקולים. היה בדעתי לעשות את חשבון הסוכר,
ולשולחו אליך (אבל) השיירה יצאה …. בחיפזון. מתמורת (הסוכר) שלחתי לך ק' דינרים ודינר פחות שישית ובזה תמורת
והמים, בעד אלף דרהם כ' דינרים. והתמורה בעד כיס (מטבעות) הזהב פ"א דינר ושישית. ושילמתי בעד הוצאות. חי אלוהים, אילו ידעתי ובדקתי כמה יסתכם
בעד הסוכר, לא הייתי מוציא מזה פרוטה .... התמורה בעד אבן האודם היא שסיכמתיה, ושלחתי לך אותה במשאוי אשר כתבת
שאסדר את מכירתו, ברצון האל ; אני מחכה אפוא שיבוא ממך מכתב ובו הוראותיך על תמורתו ומה לקנות ומה מצב הדרהמים אשר
שלחתי, ומה מחירם; כמו כן, הודע לאדוני ורבי אבו אלסרור כי יש בידי חסון בן יחיא ב(אוניית) מפרג'
כיס, ובתוך הכריכה אלף דרהם; כמו כן יש לאדוני ורבי אבו סעיד בן שעיה כיס אצל חסון בן יחיא.
אלוהים יכתוב לשלום בטובו וברחמיו. ברצון האל, אני אשתדל שלא להישאר חייב לאיש אפילו דרהם אחד.
ועוד, בנוגע למה שכתבתי לך בעניין התאנים ששלחתם יחד אתן את הפנינים בעלות הקווים – הן נוסעות ב(אוניית מפרג'),
על כן אם אתם יכולים, תדרשו אותן. שמו עמר בן סלימאן אלחדאד. מטרת מכתבי אליך הוא מובילו
אליך; שמו מן אללה, וקאסם אלבדוי, שני אנשים מצוינים, טובים, אנשים נאמנים ביותר ; על כן אם רוצה אתה
לשלוח עמם משהו משלך לידידיך, שלח. הם ביקשו ממני שאבקש ממך שתטפל בהם ותשמור עליהם ותמכור מה
שעמם, ושתהיה עמם בעת קניותיהם, אפילו אם תעזוב את עסקיך ליום או ליומיים. יש להם צורך בקניות
ב'דאר אלג'והר', כגון חרוזים וכיוצא בזה, ורצוני שישובו אסירי תודה ושיסופקו צורכיהם כראוי.
ואם אפשר, שלח משהו עמם, האנשים נאמנים. רצוני שתשמור על כבודי ותעשה זאת באופן שאודה לך,
ברצון האל. הודעתיך את הפרשה שהיתה עם בן אלג'באס, (סחורה) שאיננה אצלי. ומכר אותה
האיש, כלומר בן אלג'באס, מכירה טובה, ויצא לו בזה סכום נאה. זאת לידיעתך.
אני שולח לך את מיטב דרישות השלום המעולות. כתבתי בחיפזון, סלח לי 

recto, right margin
בטובך. אקווה שעשית מה שביקשתי ממך, אל תילקח ממני ואל תיעדר ממני, ואל תמנע ממני את מכתביך, ובהם דבר מצבך ושלומך; וכל צורך בקנייה אשמח לספקו לך. 
 
recto, top margin
ה' הברקלו שנותרו לאדוני ורבי אבו אלסרור מסרתים לאבו אלפצל, והגיעו למאזר בשלום, תודה לאל; ושילמתי ה' דינרים שקולים, הוצאות. 
 
verso
לאדוני אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת חסדיו ל; הורה לו, זכריא בן יעקוב אלשאמה. 
 