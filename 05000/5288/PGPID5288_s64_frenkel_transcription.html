
<html>
    <head>
        <title>Transcription of Letter: T-S 16.231</title>
    </head>
    <body style="max-width: 860px; margin: auto">
        <h1>Transcription of Letter: T-S 16.231</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00231/canvas/2">
                    
                    
                    
                        <h3>Recto</h3>
                    
                        <ol>
<li>פי באטני עגיבה גריבה גדא פכנת אתחדת</li>
<li>מעה ומע גירה ואנא כאנני מעהם פלמא</li>
<li>קאל כדלך צרבוה אלחאצ'רין ואכרג'וה ועאד</li>
<li>דכל בשהותה אלחק סררת סרור עצים כיף</li>
<li>אתאתאר ואסתגרבו ולו אלאגנביין כיף לם</li>
<li>אתאתר בל תחדתת פי חכם גירה ובקי הו</li>
<li>קאעד פלמא פכרת פי אלסיאסה עלמת באלקיאס</li>
<li>אן דלך יצ'ר פיהא ג'דא ואנא גיר עארף</li>
<li>באלואלי או אלנאיב או אלמתסלם כרגת ענה ואעתֵברת</li>
<li>מא ינבגי פוגדתֵ אן אדבה ואג'ב ואן לי קדרה</li>
<li>עלי דלך פצטרת (וק ר) ורקה אלממ' פלאן</li>
<li>יקבל אלארץ ולם אעלם למן תכון הל ללקאצי</li>
<li>או ללואלי כטר לי אלמחתסב תתצמן אן הדא אפתרא</li>
<li>ויגב אדבה אדב כפיף סירתֵהא סר חצרו</li>
<li>רסל אלמחתסב ובלג אצחאב ארבאע חצרו</li>
<li>וקאלו לא בד מן תסיירה ללואלי וקאלו ( ) נסל</li>
<li>אלמחתסב אלא ימכן חאצל אלאמר ודוה ללואלי</li>
<li>קאל אלואלי לא בד מן צ'רבה ואשהארה הנא</li>
<li>סאלוה (אלמ) רסל אלמחתסב חתי אכדוה</li>
<li>וודוה אליה וצ'רבה (וס) וסאלו אלנאס פיה מא</li>
<li>אן יסגן פאשהרוה אלקמרה כלהא אנה מנודה</li>
<li>ואלרסל מעה ישהרוה אנה קד אפתרי עלי</li>
<li>אלשרע וסיר אלואלי יקול לי אדא כאן שי מן הדא</li>
<li>אנא [אש]ד מן [ ] סמעת דינך ואלשרע</li>
<li>יג'ב אן ישד מנה [וא]ן קדרת עלי כתאב</li>
<li>ללואלי אלכביר אפעל או לחקני ודלך ינדר</li>
<li>אן ימכן ומע הדא וחק דיני לם אמצ'י אלי אלאן</li>
<li>לנור אלדין אלמדכור ולא יערף שכצי ואלמחתסב</li>
<li>מא אבצרתֵה ולא אבעתֵה לאן ממא (סבב)</li>
<li>דלך ענדי ממא אפכר פיה חתי אמצ'י אתֵשור</li>
<li>עליה ואלמשהור יקתציה לכנני ילד לי</li>
<li>אלכרוג [ ] מתל הדה</li>
<li>פמא אסמא [ ] הדא ענד</li>
</ol>
                    
                        <h3>Margin</h3>
                    
                        <p>באן לא / 2 ידוקה ומע דלך / 3 לם נצטר / 4 לך דלך אלא מן / 5 קבל מא חכיתה לך / 6 אולא [ ] / 7 מתל מא יגיני לא לצרורה / 8 תאכר דלך / 9 ותר [ ] /</p>
<p>10 והי קצה מוסי / 11 בן אלגניבה יערף / באבן ואפי / 13 מע אלשיך / 14 אבו אלפרג / 15 שפלודי ואכוה / 16 ימח שמו צאק / 17 כאטרי אלאן / 18 ען תצטירהא ואן / 19 יחתני ובעצך / 20 יסיר סאעי אלי / 21 עג'בך בכתאב / 22 במא גרא / 23 וקת [ ] כתב / 24 לסידנא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00231/canvas/1">
                    
                    
                    
                        <h3>ע"ב</h3>
                    
                        <ol>
<li>פחצת ענה בעד תֵסיירה פוגדתֵ</li>
<li>אלתֵאגר לם יסאפר פאחצרתֵה וסירתֵה</li>
<li>צחבה אלכתאב אלת'אני אלמצטר לילה</li>
<li>אלכמיס שבת וישב פצל</li>
<li>מוג'ב הדה אלזיאדה תרדד אלשיך מוסי</li>
<li>בן ואפי יתֵצנע אלי פי אעלאם אלמג'לס</li>
<li>מא תם אליה פאגבת סואלה ודלך אנה</li>
<li>אמלך עלי [צבי]ה יקאל להא בנת אלצקלי</li>
<li>כאנת ממלכה עלי אכו אבו אלפרג'</li>
<li>אלשפלודי ואפצכו ענה וכתב בינהם</li>
<li>שטר באלמפאצכה ואתצאלהם למא</li>
<li>להם מן מהר והדיה (תם) ובקו</li>
<li>יקצדו אן לא תֵזוג' במוסי פהדדוה</li>
<li>וקת בעד וקת ולא יגד זמאן יעלמני דלך</li>
<li>פלמא כרגת מן אלמדינה מסאפה</li>
<li>סאעתין או תלאתה וקעדת ברא</li>
<li>ד' איאם ג'א פי טי דלך אלשיך אבו אלפרג'</li>
<li>ואכוה יוסף אלדי כאן במצר ואחצר לי</li>
<li>מן מולאנא ורקה כתבההא פי אלקלעה</li>
<li>הדדוה וקאלו לה קד אכדנא תֵוקיע</li>
<li>צלטאני בוזנך ת"ק דינאר וטלועך</li>
<li>מכשב עלי חיאצה אודעהא ענדך</li>
<li>שכץ והרב ואכרג'ו לה כתֵאב</li>
<li>זור והו כתיר אלפזע ג'דא ג'דא והם</li>
<li>רשעים גמורים פפזע מנהם פקאל</li>
<li>להם כל מא תרידו אעמלו אחצרוה</li>
<li>ללדין וחלף קדאמה אנה לא יזוג' בהא</li>
<li>לעולם קאלו לה אלא בה מן קנס ואלא</li>
<li>תבצר מא יג'רי לך מן גרם וגירה</li>
</ol>
<p>שוליים ימניים</p>
<ol>
<li>הדא אלפצל אלדי דכרת למולאנא פי דלך</li>
<li>אלכתאב אנה אן אחוג'ני מעני מוסי צטרתה</li>
<li>אלי מג'לס</li>
</ol>
<p>הערות</p>
                    
                </div>
            
                <div data-canvas="https://geniza.princeton.edu/documents/5288/iiif/canvas/1/">
                    
                    
                    
                        <h3>Recto</h3>
                    
                        <ol>
<li>אלמֻחתַסִבּ: הממונה על השווקים.</li>
</ol>
<ol>
<li>אלקמרה: רובע באלכסנדריה שהתגוררו בו יהודים רבים.</li>
</ol>
                    
                </div>
            
        </section>
    </body>
</html>
