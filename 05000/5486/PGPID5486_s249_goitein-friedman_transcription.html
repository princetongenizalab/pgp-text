
<html>
    <head>
        <title>Transcription of Letter: Bodl. MS heb. d 66/61</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/61</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-61/1.json">
                    
                    
                    
                        <h3>III, 32</h3>
                    
                        <ol>
<li>תרום ידך על צריך וכל אויביך יכריתו</li>
<li>והיה שדי בצריך וכסף תועפות לך</li>
</ol>
<ol>
<li>וצל כתאב מולאי וסיידי אטאל אללה פי</li>
<li>אלכיר בקאה ומן גמיע אלכיראת לא</li>
<li>אכלאה וגעלני מן כל שר פדאה [[ודכר]]</li>
<li>וקריה (!) אלממלוך פתאקת נפסי אלי לחטה</li>
<li>מן נטרה אסאל בורא הכל אן יסארע</li>
<li>אלאגתמאע בה ען קריב ודלך במנה</li>
<li>וכרמה אן שאללה ואנתהי מלך ידה</li>
<li>אלי מא דכרה סיידי מן אעלאמה</li>
<li>כבר אלטרקאת וכבר צלח אלדאעי</li>
<li>וגמאעה אלמעתרצין עליה והו</li>
<li>יא סיידי אן אלטריק ימשי בהא</li>
<li>אלואחד ואלאתנין ולא פי אלבלאד</li>
<li>אלא שלום וכדלך אן אלדאעי אצטלח</li>
<li>הו וגמיע אלמכאלפין לה ואכד מנהם</li>
<li>רהאין ואן אלמראכב גמיעהא וצלת</li>
<li>באלסלאמה ואן אלשיך מצמון זל אכד</li>
<li>גמיע אלסקיפתין ומא בקא ביד אברה[ים?]</li>
<li>סיוא אלבאב ודאר אלנביד ודלך רחמה</li>
<li>מנה ללנאס פסאל אלהי ישראל אן יכפיה</li>
<li>נואיב אלזמאן וריב אלחדתאן ולא</li>
<li>תסאל יא סיידי מא גרי עליא מן מוסי</li>
<li>בן מברך (!) ומן שמתה לי פי אכד</li>
<li>סקיפתי ומא סרקת אלא מן סקיפתי</li>
</ol>
                    
                        <h3>Margins:</h3>
                    
                        <p>(1) כץ נפסך אלעזיזה באפצל (2) אלסלאם ולא תוכר אלנזול אללה יעינך (3) ואמא אלי ענדנא פלא תמצי</p>
<p>(4) אלי (!) מע נאס תכן עליהם (5) ושלום לך ישיג (6) שלום (7) ואלרקע עלי עגל</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-61/2.json">
                    
                    
                    
                        <h3>Verso (Address):</h3>
                    
                        <p>יצל אלרקע אלי אלמאלך אלסייד עבדה ומלך ידה</p>
<p>החכם הנבון מר ור אברהם יוסף הכהן בן</p>
<p>ביר כגק מר ור פרחיה נעג משולם מרבה</p>
<p>שלומו</p>
                    
                </div>
            
        </section>
    </body>
</html>
