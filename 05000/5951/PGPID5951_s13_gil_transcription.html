
<html>
    <head>
        <title>Transcription of Letter: T-S 8J19.4</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.4</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00019-00004/canvas/1">
                    
                    
                    
                        <h3>recto</h3>
                    
                        <ol>
<li>
<p>תקדמת כתבי למולאנא אטאל אללה בקאה ואדאם תאיידה ונעמתה וכבת אעדאה עדה במא ארגו וצולהא אליה ווקופה עליהא</p>
</li>
<li>
<p>אעלמתה מא אנפדתה צחבה אלקסטלאני וסאלתה בקבצה וביעה וכדלך אעלמתה חמל אלרצאץ עלי עשארי בן כלוף</p>
</li>
<li>
<p>וסאלתה קבצה וביעה וכדלך סאלת מולאי אלשיך אדאם אללה עזה אן ינפד לי קנ דינ צרתין או צרה ואחדה כיף מא</p>
</li>
<li>
<p>רא ארגו אנהא מני באלקרב וסאלתה שרא נצף דמלג דקיק מן עלאמה אלרכאבי ואנפאד אלזעפראן מע אלשקה</p>
</li>
<li>
<p>אלמחיכה כמא הי באלכרקה אלדי עליהא ארגון אלאמיר מניר אלקוה אן שא אללה תם אעלמתה אן מא אותר שרא</p>
</li>
<li>
<p>בצאעה בכרובה ואחדה פארגו אנך לם תשתרי לי שיי פאן אשתרא לי שיי ינפדה וכדלך סאלתה אן יעלמני אכבאר</p>
</li>
<li>
<p>אברהם ואן כאן אשתרא לי שיי באבוציר לא ישתרי לי אלא במא תרכתה ענדה ובמא עלי אלשיך אבי מחמד</p>
</li>
<li>
<p>קאסם פאן כאן אשתרא לי שיי פיקדם מולאי احياه الله חמלה להאהנא וסאלת מולאי אלשיך אדאם אללה עזה</p>
</li>
<li>
<p>אן ידפע לאברהם קק דינ ויקף מעה לעל ישתרי לה בהא עדל פלפל לאן כדלך אוצא כאלה ואלדי</p>
</li>
<li>
<p>כץ לה ענדי קל דינ ואזנה נביע לה מא תבקא מן אלבצאעה והי תגי בהדא אלקדר קק דינ וחול דלך</p>
</li>
<li>
<p>אעלמת מולאי דלך .... ולם אפעל דלך אלא לחדקתין כאלך ואמא הו לי אליום מד פארקתה טול</p>
</li>
<li>
<p>הדה אלמדה ואנא פי דמה הנא מא ראית מנה כתאב ולא כבר ארגו אן יכן פי תיו אלסלאמה</p>
</li>
<li>
<p>פקלבי מן גהתה משגול אל[ ומא אנא] פיה מן אלהם חתי יכן הו זיאדה קד אעלמתך</p>
</li>
<li>
<p>מן אלסלף וצול מרכב בן אלאסכנדר [ ] עליהא דליל [</p>
</li>
<li>
<p>[ ] אלכתב [ &nbsp; &nbsp; &nbsp; &nbsp; ] אלא אלכאלק גל ועז תם אן [ ]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>קנבאר אלסמסאר ופיה</p>
</li>
<li>
<p>עמתי ולי פיה [ ]</p>
</li>
<li>
<p>כבירה אללה יגעלה</p>
</li>
<li>
<p>פי חיז אלסלאמה</p>
</li>
<li>
<p>ולא ענדנא איצא</p>
</li>
<li>
<p>עלם מן בקיה אלמראכב</p>
</li>
<li>
<p>גיר אן חסאבנא עליהא</p>
</li>
<li>
<p>אנהא רגעת ללגרב</p>
</li>
<li>
<p>ואלריח אלמישום</p>
</li>
<li>
<p>אללזאם שרקי מצדר</p>
</li>
<li>
<p>לא חילה אללה</p>
</li>
<li>
<p>יקצי באלכרכה</p>
</li>
<li>
<p>המום מתצלה</p>
</li>
<li>
<p>לבעצהא</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואסל מולאי אלשיך</p>
</li>
<li>
<p>יתפצל יתאמל כתאבי</p>
</li>
<li>
<p>הדא ויגאובני</p>
</li>
<li>
<p>עליה ויפעל</p>
</li>
<li>
<p>מא עהדנא מן</p>
</li>
<li>
<p>תפצלה פי גמיע</p>
</li>
<li>
<p>מא סאלתה וקד תקדם</p>
</li>
<li>
<p>סואלי למולאי אלשיך</p>
</li>
<li>
<p>אן יקבץ מולאי אלשיך</p>
</li>
<li>
<p>אלרזמה אלדי</p>
</li>
<li>
<p>מע בן אלחזן וענדה</p>
</li>
<li>
<p>סדס אלרזמה אלדי</p>
</li>
<li>
<p>למימון יציפהא</p>
</li>
<li>
<p>לחסאבי איצא</p>
</li>
<li>
<p>וכדלך יעלמני</p>
</li>
<li>
<p>מא צח פי אל</p>
</li>
<li>
<p>תיאב אלכז</p>
</li>
<li>
<p>מע אלעמאמה</p>
</li>
<li>
<p>אלדי אנפדהא</p>
</li>
<li>
<p>אליך אלשיך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00004/canvas/2">
                    
                    
                    
                        <h3>verso</h3>
                    
                        <ol>
<li>
<p>אבי אצחק אברהים אלאסכנדראני פאן לעמי פיהא איצא אלנצף והי תמן אלברקלואת אלזרע תוגיה אבו אלפצל בן כאלך</p>
</li>
<li>
<p>יעלמני מולאי מא צח פי הדה אלג באבאת הי ברסם עמי ויציף אליהמא תמן אלרצאץ אלקדור ויכון אל</p>
</li>
<li>
<p>גמיע מתבות פי דפתרה באסם עמי עלי ידי פעל מנעמא אן שא אללה ואן סהל אן תכן אלקנ אלדין אלדי תקדם סואלי</p>
</li>
<li>
<p>פיהא קק יפעל חסבמא יראה לא עדמת איאדיה ולא כלות מן תפצלך וקד אנפדת ו אנאס ללמניה לעל יגדו בן עמי</p>
</li>
<li>
<p>יגדוה פלם יגדוה לא חילה נחמד אללה ונשכרה עלי גמיע אלאחואל וארגו אן כתאבה יצל מנה באלקרב ויעלמני מא צח פי אל</p>
</li>
<li>
<p>רבאעיאת אלדי מע קסטלאני אעני אלצרה אלדי הי [ &nbsp; &nbsp; ] פעלת מתפצלא כצצתה אתם אלסלם ומן תשמלה ענאיתה אלסלאם ואן סהל עליה</p>
</li>
<li>
<p>אן ישתרי לגלדה מליחה עלי תמנה מתל אלדי עטי[ת] .... תכון גידה מן נצף דינ וחולה תכון עליהא רגלה סוא או דונהא</p>
</li>
<li>
<p>[ ] יקדם אנפאדהא וקד וצלת אעדאל אלמולא ךב אברהם</p>
</li>
<li>
<p>[ ] סאלת פיה לאני שדיד אלחאצה אליה פינעם עלי בגמיע מא סאלתה ואלסלאם</p>
</li>
</ol>
                    
                </div>
            
        </section>
    </body>
</html>
