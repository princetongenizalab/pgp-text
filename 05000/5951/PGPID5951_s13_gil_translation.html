
<html>
    <head>
        <title>Hebrew Translation of Letter: T-S 8J19.4</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J19.4</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00019-00004/canvas/1">
                    
                    
                    
                        <h3>recto</h3>
                    
                        <ol>
<li>שלחתי לפני כן מכתבים אחדים אליך, אדוננו, ייתן לך אלוהים אריכות ימים ויתמיד את עזרתו ואת חסדו לך ויכה את שונאיך, ואקווה שהגיעו אליך וכי קראת אותם.</li>
<li>הודעתיך מה ששלחתי עם אלקסטלאני וביקשתי ממך לקבל ולמכור זאת; כמו כן הודעתיך על משלוח העופרת ב'עשארי' של בן כלוף</li>
<li>וביקשתי ממך שתקבל ותמכור אותה. כמו כן ביקשתי ממך, אדוני ורבי, יתמיד אלוהים את גדולתך, כי תשלח לי ק"נ דינרים בשני כיסים או בכיס אחד, כפי</li>
<li>שתמצא לנכון, אקווה שהם יגיעו אלי בקרוב. וביקשתי ממך לקנות חצי צמיד קטן עם התווית של אלרכאכי(?), ולשלוח את הכרכום עם חתיכת</li>
<li>הבד הארוג(?), כפי שהיא, בתוך חתיכת הבד שעליה הארגמן של האמיר מניר אלקוה, ברצון האל. עוד הודעתיך שאיני רוצה לקנות</li>
<li>סחורה, אפילו בפרוטה, ואקווה שלא קנית לי כלום, אבל אם קנית לי משהו, שלח לי זאת. כמו כן ביקשתי ממך שתכתוב לי יריעות על</li>
<li>אברהם ; וכי אם יקנה לי משהו בבוציר, יקנה לי רק בסכום שהשארתי אצלו וכמה שחייב האדון אבו מחמד</li>
<li>קאסם. על כן אם קנה לי משהו, שלח נא לי אותו, אדוני, ייתן לך אלוהים חיים, בהקדם הנה. וביקשתי ממך, אדוני ורבי, יתמיד אלוהים את גדולתך,</li>
<li>כי תמסור לאברהם ק"ק דינרים ותהיה נוכח עמו, אולי יקנה לעצמו בהם משאוי פלפל, כי כך ציווה דודו, אחי אמו. ואשר</li>
<li>מגיע לך ממני: ק"ל דינר שקולים, אמכור בשבילך את מה שנותר מן הסחורה, והם יסתכמו באותו שיעור ק"ק דינרים בקירוב;</li>
<li>זאת לידיעתך אדוני ...., ולא עשיתי זאת אלא למען עיני דודך, אחי אמך ; ואשר לו, הלוא עבר עד היום מאז שנפרדנו משך</li>
<li>זמן ארוך, ואני כאן מסוגר, לא ראיתי ממנו מכתב ולא ידיעה; אקווה שהוא במחוז השלום, </li>
<li>כי אני מודאג מאוד בגללו …. (אלוהים יודע) כמה אני שרוי בדאגה, והוא עוד נוסף על זה. הודעתיך</li>
<li>לפני כן על בוא האונייה של בן אלאסכנדר .... עליהם(?) סימן (?) ....</li>
<li>.... המכתבים .... רק הבורא יתגדל וישתבח (יודע) .... </li>
</ol>
                    
                        <h3>recto, right margin</h3>
                    
                        <p>(1–7) ה'קנבאר' של אלסמסאר ובו דודתי ויש לי בו (משלוח ?) גדול, אלוהים ישימו במחוז השלום; אין לנו ידיעות אף משאר האוניות. אלא שלפי חישובינו על אודותן </p>
<p>(14-8) הן חזרו למגרב. והרוח הארורה, שכל הזמן כיוונה הוא מן המזרח, אך אין מה לעשות, אלוהים יחליט על ברכה, אבל יש דאגה אחר דאגה. </p>
<p> </p>
                    
                        <h3>recto, top margin</h3>
                    
                        <p>(1–8) אבקש ממך, אדוני ורבי. הואילה לשים לב למכתבי זה לענות לי עליו, ועשה כמנהגך חסד עמנו בכל מה שביקשתי ממך. לפני כן ביקשתי ממך, אדוני ורבי, </p>
<p>(20-9) שתקבל, אדוני ורבי, את הכריכה אשר עם בן החזן; אצלו שישית הכריכה של מימון, הוסף גם אותה לחשבוני, וכמו כן הודע לי בכמה הסתכמה (התמורה) בעד בגדי ה'כז' עם המצנפת ששלח לך האדון </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00004/canvas/2">
                    
                    
                    
                        <h3>verso</h3>
                    
                        <ol>
<li>אבו אצחק אברהים האלכסנדרוני, כי הלוא לדודי בה גם כן החצי, וזו תמורת מטעני ה'ברקלי' של זרעים, משלוח אבו אלפצל בן דודך, אחי אמך,</li>
<li>הודע לי, אדוני, בכמה הסתכמו ג' היחידות האלה, שהן בשביל דודי, והוסף אליהן את התמורה בעד העופרת שבקדרות(?) ויהיה</li>
<li>הכול רשום בספר החשבונות שלך על שם דודי על ידי, עשה זאת בטובך, ברצון האל; ואם יעזור (אלוהים) שייהפכו ק''נ הדינרים, ששאלתי ממך לפני כן</li>
<li>עליהם, לק"ק, תעשה על פי מה שתמצא לנכון, אל תילקחנה ממני טובותיך, ואל אשאר ללא חסדך. שלחתי ו' אנשים למניה, אולי ימצאו את בן דודי, </li>
<li>אבל לא מצאוהו, אין מה לעשות; נשבח את אלוהים ונודה לו בכל הנסיכות; אקווה שמכתבך נמצא בדרך אלי, ותודיעני מה היתה ההכנסה</li>
<li>מרבעי הדינר אשר עם הקסטלאני, דהיינו הכיס אשר …. עשה זאת בטובך. הריני שולח לך את מיטב דרישות השלום, ולכל הנתון להשגחתך דרישות שלום; אם יש לך אפשרות, </li>
<li>תקנה ל' עורות טובים, שתהיה תמורתם כמו אלה שנתת …. שתהיינה טובות, מחצי דינר בקירוב על פי מידת רגלך בדיוק או פחות מזה</li>
<li>.... שלח אותם בהקדם. הגיעו המשתאים של אדוני רב' אברהם</li>
<li>.... שביקשתי ממך כי אני זקוק לו ביותר; הואילה אפוא לסדר כל מה שביקשתי ממך; ושלום. </li>
</ol>
                    
                        <h3>verso, address</h3>
                    
                        <p>אדוני ורבי נהוראי בן נסים, ייתן לו אלוהים אריכות ימים ויתמיד את גדולתו. (בכתב ערבי :) אדוני ורבי, וכו', ויתמיד את שלומו ואת אושרו. המורה לו פרח בן אסמעיל בן פרח; יימסר לביתו. קרוב לחנות אדון אבו עלי בן …. (בכתב עברי :) המודה חסדו, פרח בן אסמעיל נ"ע בן פרח נ"ע. </p>
                    
                </div>
            
        </section>
    </body>
</html>
