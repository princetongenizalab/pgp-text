recto

שלחתי לפני כן מכתבים אחדים אליך, אדוננו, ייתן לך אלוהים אריכות ימים ויתמיד את עזרתו ואת חסדו לך ויכה את שונאיך, ואקווה שהגיעו אליך וכי קראת אותם.
הודעתיך מה ששלחתי עם אלקסטלאני וביקשתי ממך לקבל ולמכור זאת; כמו כן הודעתיך על משלוח העופרת ב'עשארי' של בן כלוף
וביקשתי ממך שתקבל ותמכור אותה. כמו כן ביקשתי ממך, אדוני ורבי, יתמיד אלוהים את גדולתך, כי תשלח לי ק"נ דינרים בשני כיסים או בכיס אחד, כפי
שתמצא לנכון, אקווה שהם יגיעו אלי בקרוב. וביקשתי ממך לקנות חצי צמיד קטן עם התווית של אלרכאכי(?), ולשלוח את הכרכום עם חתיכת
הבד הארוג(?), כפי שהיא, בתוך חתיכת הבד שעליה הארגמן של האמיר מניר אלקוה, ברצון האל. עוד הודעתיך שאיני רוצה לקנות
סחורה, אפילו בפרוטה, ואקווה שלא קנית לי כלום, אבל אם קנית לי משהו, שלח לי זאת. כמו כן ביקשתי ממך שתכתוב לי יריעות על
אברהם ; וכי אם יקנה לי משהו בבוציר, יקנה לי רק בסכום שהשארתי אצלו וכמה שחייב האדון אבו מחמד
קאסם. על כן אם קנה לי משהו, שלח נא לי אותו, אדוני, ייתן לך אלוהים חיים, בהקדם הנה. וביקשתי ממך, אדוני ורבי, יתמיד אלוהים את גדולתך,
כי תמסור לאברהם ק"ק דינרים ותהיה נוכח עמו, אולי יקנה לעצמו בהם משאוי פלפל, כי כך ציווה דודו, אחי אמו. ואשר
מגיע לך ממני: ק"ל דינר שקולים, אמכור בשבילך את מה שנותר מן הסחורה, והם יסתכמו באותו שיעור ק"ק דינרים בקירוב;
זאת לידיעתך אדוני ...., ולא עשיתי זאת אלא למען עיני דודך, אחי אמך ; ואשר לו, הלוא עבר עד היום מאז שנפרדנו משך
זמן ארוך, ואני כאן מסוגר, לא ראיתי ממנו מכתב ולא ידיעה; אקווה שהוא במחוז השלום, 
כי אני מודאג מאוד בגללו …. (אלוהים יודע) כמה אני שרוי בדאגה, והוא עוד נוסף על זה. הודעתיך
לפני כן על בוא האונייה של בן אלאסכנדר .... עליהם(?) סימן (?) ....
.... המכתבים .... רק הבורא יתגדל וישתבח (יודע) .... 

recto, right margin
(1–7) ה'קנבאר' של אלסמסאר ובו דודתי ויש לי בו (משלוח ?) גדול, אלוהים ישימו במחוז השלום; אין לנו ידיעות אף משאר האוניות. אלא שלפי חישובינו על אודותן 
(14-8) הן חזרו למגרב. והרוח הארורה, שכל הזמן כיוונה הוא מן המזרח, אך אין מה לעשות, אלוהים יחליט על ברכה, אבל יש דאגה אחר דאגה. 
 
recto, top margin
(1–8) אבקש ממך, אדוני ורבי. הואילה לשים לב למכתבי זה לענות לי עליו, ועשה כמנהגך חסד עמנו בכל מה שביקשתי ממך. לפני כן ביקשתי ממך, אדוני ורבי, 
(20-9) שתקבל, אדוני ורבי, את הכריכה אשר עם בן החזן; אצלו שישית הכריכה של מימון, הוסף גם אותה לחשבוני, וכמו כן הודע לי בכמה הסתכמה (התמורה) בעד בגדי ה'כז' עם המצנפת ששלח לך האדון 
 
verso

אבו אצחק אברהים האלכסנדרוני, כי הלוא לדודי בה גם כן החצי, וזו תמורת מטעני ה'ברקלי' של זרעים, משלוח אבו אלפצל בן דודך, אחי אמך,
הודע לי, אדוני, בכמה הסתכמו ג' היחידות האלה, שהן בשביל דודי, והוסף אליהן את התמורה בעד העופרת שבקדרות(?) ויהיה
הכול רשום בספר החשבונות שלך על שם דודי על ידי, עשה זאת בטובך, ברצון האל; ואם יעזור (אלוהים) שייהפכו ק''נ הדינרים, ששאלתי ממך לפני כן
עליהם, לק"ק, תעשה על פי מה שתמצא לנכון, אל תילקחנה ממני טובותיך, ואל אשאר ללא חסדך. שלחתי ו' אנשים למניה, אולי ימצאו את בן דודי, 
אבל לא מצאוהו, אין מה לעשות; נשבח את אלוהים ונודה לו בכל הנסיכות; אקווה שמכתבך נמצא בדרך אלי, ותודיעני מה היתה ההכנסה
מרבעי הדינר אשר עם הקסטלאני, דהיינו הכיס אשר …. עשה זאת בטובך. הריני שולח לך את מיטב דרישות השלום, ולכל הנתון להשגחתך דרישות שלום; אם יש לך אפשרות, 
תקנה ל' עורות טובים, שתהיה תמורתם כמו אלה שנתת …. שתהיינה טובות, מחצי דינר בקירוב על פי מידת רגלך בדיוק או פחות מזה
.... שלח אותם בהקדם. הגיעו המשתאים של אדוני רב' אברהם
.... שביקשתי ממך כי אני זקוק לו ביותר; הואילה אפוא לסדר כל מה שביקשתי ממך; ושלום. 

verso, address
אדוני ורבי נהוראי בן נסים, ייתן לו אלוהים אריכות ימים ויתמיד את גדולתו. (בכתב ערבי :) אדוני ורבי, וכו', ויתמיד את שלומו ואת אושרו. המורה לו פרח בן אסמעיל בן פרח; יימסר לביתו. קרוב לחנות אדון אבו עלי בן …. (בכתב עברי :) המודה חסדו, פרח בן אסמעיל נ"ע בן פרח נ"ע. 