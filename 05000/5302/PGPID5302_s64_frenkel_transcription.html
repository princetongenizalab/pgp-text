
<html>
    <head>
        <title>Transcription of Letter: CUL Or.1080 J264</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J264</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00264/canvas/1">
                    
                    
                    
                        <h3>Recto:</h3>
                    
                        <ol>
<li>שיכי ואלעזיז עלי אטאל אללה בקאך ואדאם לך אל</li>
<li>סלאמה ואלנעמה ואלכראמה כתאבי אליך ען חאל</li>
<li>סלאמה ועאפיה ושוק לחצרתך אלשריפה קרב</li>
<li>אללה אלאגתמאע בך בפצלה ואלדי אעלמך אני</li>
<li>משתאק אליך ולי אליום פי אסכנדריה שהר</li>
<li>וקד וצל אלי אכבאר מא אנתם פיה מן ציק</li>
<li>ואשתגל קלבי לדלך ולא תחסב אן אסכנדריה</li>
<li>פיהא רכא הי קריב מן מצר אלכבז וקיתין בדרהם</li>
<li>ואלי אללה אלסואל באלפרג וקד וצל אלי כתאבך ביד</li>
<li>אבו עלי אלפיג וסרני מא אטלעת פיה מן סלא[מתך]</li>
<li>אללה ידימהא לך ואנת תסתקצי עלי אכבאר</li>
<li>אלשיך אבו אלכיר מבארך ויום כתאבי אליך [הדא אלכתאב]</li>
<li>וצל ברהון אבן אלתאה[רתי] מן [סנב]אט וד[כר]</li>
<li>אנה פי עאפיה ואהלה סלאמ//י//ן ולם יציע ל[הם]</li>
<li>סוי אתאת אלבית ואלכדם וקד אנפד אלי פי</li>
<li>אפתכאהם ערפתך דלך לעלמי בך אנך</li>
<li>משגול אלקלב מן גהתה פאסל אללה יסמענא</li>
<li>ענך כיר ובנתך בכיר והי באכיה עלי מא תסמע</li>
<li>ענך וכתאבי הדא ואצל אליך מע אלשיך אבו אל</li>
<li>חוסין הרון בן ישועה אלתניסי אלמערוף צאחב</li>
<li>עבד אלבאקי אלעטאר וקד סאלתה פי שרא</li>
<li>עדה אלי אלצאגא לאני בקית בלא עידה ואעלמך</li>
<li>אן אלתיאב אלדי עלי עירה מן אצדקאי לאן אל</li>
<li>תיאב מא תוגד הונא ולא אבו אלפרג שבאת</li>
<li>ואכותה פי אסכנדריה כנת אסתעיר מנהם</li>
<li>תיאב ואנא אסאלך אן תתפצ'ל ותסלם אלתיאב</li>
</ol>
                    
                        <h3>Recto, top margin:</h3>
                    
                        <ol>
<li>[ולא]</li>
<li>ת[קטע כתאבך</li>
<li>עני לאני אגד</li>
<li>בה אנס מתל</li>
<li>לקאך ועלי</li>
<li>אנה לא</li>
<li>&nbsp;] ארל</li>
<li>ד[ ]שא</li>
<li>ובאללה אל</li>
<li>עצים אני</li>
<li>בעץ אלאוקאת</li>
<li>אדא דכרתך</li>
<li>ואנא נאכל</li>
<li>אני אתנגץ</li>
<li>לדלך</li>
</ol>
                    
                        <h3>Recto, right margin:</h3>
                    
                        <ol>
<li>אלי מוצל</li>
<li>כתאבי הדא</li>
<li>אבו אלחוסין</li>
<li>אלמקדם</li>
<li>דכרה והי</li>
<li>ג אתואב</li>
<li>דביקי</li>
<li>ועמאמאתין</li>
<li>ואחדה שרב</li>
<li>ואכרה קטן</li>
<li>ואחדה כאם</li>
<li>ואכרה מקצור</li>
<li>וגלאלה וסרואל</li>
<li>וקד סאלתה</li>
<li>אנפאדהא</li>
<li>מע גמלה</li>
<li>רחלה פנחב</li>
<li>מנך אן לא</li>
<li>תוכרהא</li>
<li>ענה לאני</li>
<li>משתי פי</li>
<li>אסכנדריה</li>
<li>ואלואצל אלי [&nbsp;</li>
<li>באל וא[&nbsp;</li>
<li>א]כרית מן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00264/canvas/2">
                    
                    
                    
                        <h3>Verso:</h3>
                    
                        <ol>
<li>לאגל אנקטאע כתבכם עני ואנא פי בלד גרבה ומא</li>
<li>אערף אחד ועלי אן אהלהא כלהם יבגלוני מא</li>
<li>כלא צדיקך והיב אלחזן באנה נסלם עליה מא</li>
<li>ירצא ירד אלסלאם ואנא אסאלך אן כתבת כתאב</li>
<li>אכתב פי דרגה אליה [. . . . . . . .] קראת עליך</li>
<li>אפצל אלסלאם ובנתך תקריך אלסלאם ואבנהא</li>
<li>אבו אלברכאת יכצך באלסלאם ויכץ כולתה אלסלאם</li>
<li>ואלשיך אבי אלבשר ואלשיך אבו נצר אפצל אלסלאם</li>
<li>ומא געלני אנפת אליך פי קצ[א] אל [ ] לאנך [ ]</li>
<li>אלא קלת לא תכרג מן אסכנדריה ואנא משתי</li>
<li>עלי כל חאל פתתפצל תרסלהם ואנת תכסי אל</li>
<li>גרבה פצלא ען אלודיעא ענדך ושלום</li>
</ol>
                    
                        <h3>Verso, address:</h3>
                    
                        <ol>
<li>יצל אלי ואלדי ואלעזיז עלי אטאל אללה //בקאה//&nbsp;</li>
<li>אבו אלחסן סרור בן חיים נע</li>
<li>בן סברה</li>
<li>מן ולדה ושאכר תפצלה</li>
<li>&nbsp;מבארך בן יצחק ננ</li>
</ol>
                    
                </div>
            
        </section>
    </body>
</html>
