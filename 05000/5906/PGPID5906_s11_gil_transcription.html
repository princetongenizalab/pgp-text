
<html>
    <head>
        <title>Transcription of Letter: T-S 13J29.10</title>
    </head>
    <body style="max-width: 860px; margin: auto">
        <h1>Transcription of Letter: T-S 13J29.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00029-00010/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בסם אללה אלרחמן אלרחים</span></li>
<li><span lang="he">אטאל אללה יאכ'י וסידי ואלעזיז עלי בקאך ואעזך ואכרמך ואידך ואסעדך וכאן לך ומער</span></li>
<li><span lang="he">וליא וחאפט' פי גמיע אמורך כתאבי אליך לי' איאם כלון מן תשרי ען חאל סלאמה ועאפיה</span></li>
<li><span lang="he">וען שוק שדיד לרויתך גמע אללה ביננא ובינך עלי אפצ'ל אלאחואל ואסרהא אנה עלי מא</span></li>
<li><span lang="he">ישא קאדר תם מד כרגת ענך מא קראת לך כתאב ושק עלי דלך גאיה אלמשקה וארגו</span></li>
<li><span lang="he">שג'ל כ'יר אן שא אללה וקד תקדם כתאבי אליך מע עמאר ואשרחת לך פיה גמיע מא</span></li>
<li><span lang="he">[תחתאג] אלי עלמה ארגו וצולה אליך ווקופך עלי מא פיה וערפתך אן בעת לך גראב</span></li>
<li><span lang="he">סנדאלי לטיף גא תמנה י'ב' די'נ' ונצ' עלי יד אבי [אל]כיר סלמה אללה ואנא ליס נתרך פי אל</span></li>
<li><span lang="he">באקי ופי כל חאגה תכון לך וכדלך גמיע מא תבקא לך מן אלטְלְךָ וגיר דאלך לא</span></li>
<li><span lang="he">&nbsp;נתרך לך פיה ואללה יעלם אני שהותי פי אקצ'א הואיגך אכתר מן חואיגי וארגו אן</span></li>
<li><span lang="he">&nbsp;אללה ימכנני מכאפאתך וקד אשתרית לך זכרה זית והי מע פראח בן אלש[ &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ועליהא מכתוב אסם יעקוב ופרח פתקבלהא ענד אלוצול אן שא אללה [וקד]</span></li>
<li><span lang="he">&nbsp;כתבת ליעקוב ידפעהא אליך ומא געלני כתבת עליהא אסם יעקוב אלא מא [וגד]ת</span></li>
<li><span lang="he">&nbsp;מן יחמלהא לאן וצלת ללמהדיה ולם יבקא תם מרכב אלא הדא ולו כאן תם</span></li>
<li><span lang="he">&nbsp;פסחה ל[וגה]ת לך אלתין ואלפקאע ואמא אלפקאע אנא נגיבה מעי עלי אלטריק</span></li>
<li><span lang="he">&nbsp;ואנא נעמל אן שא אללה עלי כרוגי בין אלעידין אן רזקני אללה אלחיאה ומא</span></li>
<li><span lang="he">&nbsp;תחב עלמה מן אלאסעאר אלפלפל ס' ואזנה והו טאלע אללאך י'ו' כאסד בלא אלסקט</span></li>
<li><span lang="he">&nbsp;כלה נאפק מתל אלנרד ה'כ' ואלגוזה ז' דנ'נ' אלמן ואלסכר י'א' ואלקצט ה'כ' ואמא</span></li>
<li><span lang="he">&nbsp;אלגוהר ואללולו פמא יסקא בה אלמא ואמא אללולו אלדי לך ואללה אן יתצ'עו</span></li>
<li><span lang="he">&nbsp;פיהא אלדי אשתראוה אלא לדי'נ' די'נ' ועמאר יוקפך עלי חאלה ונחן מעהם פי</span></li>
<li><span lang="he">&nbsp;שר עצ'ים ולא תכליני מן כתאבך בחאלך וסלאמתך ומא אנת פיה כאני חאצ'ר</span></li>
<li><span lang="he">&nbsp;ואן כאן הדא אלכלאם אלדי נערף מע ביתך ולא תכפי עני שי קראת עלי</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;כאצה נפסך אלשריפה אפצ'ל אלסלם ואבו אלסרור יבלג'ך אלסלם</span></li>
</ol>
                    
                        <h3>Recto, right margin:</h3>
                    
                        <ol>
<li><span lang="he">ואמא&nbsp;</span></li>
<li><span lang="he">אלמחמודה&nbsp;</span></li>
<li><span lang="he">פמא&nbsp;</span></li>
<li><span lang="he">קרית&nbsp;</span></li>
<li><span lang="he">ואללה&nbsp;</span></li>
<li><span lang="he">עלי בן&nbsp;</span></li>
<li><span lang="he">אכת אבי</span></li>
<li><span lang="he">&hellip;.</span></li>
<li><span lang="he">&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;&hellip;.</span></li>
<li><span lang="he">&nbsp;וג'דא</span></li>
<li><span lang="he">&nbsp;וקר&nbsp;</span></li>
<li><span lang="he">&nbsp;ערפתך</span></li>
<li><span lang="he">&nbsp;אני</span></li>
<li><span lang="he">&nbsp;בעת</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">לך&nbsp;</span></li>
<li><span lang="he">אלבלאר&nbsp;</span></li>
<li><span lang="he">ואמא&nbsp;</span></li>
<li><span lang="he">רק(?) אל&nbsp;</span></li>
<li><span lang="he">מעאלק&nbsp;</span></li>
<li><span lang="he">פליס&nbsp;</span></li>
<li><span lang="he">תסרא&nbsp;</span></li>
<li><span lang="he">דרהמין</span></li>
<li><span lang="he">ואן יקע&nbsp;</span></li>
<li><span lang="he">&nbsp;מן אלבלאר</span></li>
<li><span lang="he">&nbsp;שי&nbsp;</span></li>
<li><span lang="he">&nbsp;אשתרי&nbsp;</span></li>
<li><span lang="he">&nbsp;מנה&nbsp;</span></li>
<li><span lang="he">&nbsp;ואללה יופקך&nbsp;</span></li>
<li><span lang="he">&nbsp;ללכיר</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00029-00010/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לאכי וסידי אבי יצחק אטאל אללה בקאה עזיזי &nbsp; &nbsp; מן מוסי בן יצחק בן נסים אלעאבד</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;אברהם בן דאוד אלרחבי נ'נ' אללה וליה &nbsp; &nbsp; &nbsp; וארה</span></li>
</ol>
                    
                </div>
            
        </section>
    </body>
</html>
