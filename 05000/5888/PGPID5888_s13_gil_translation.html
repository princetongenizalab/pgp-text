
<html>
    <head>
        <title>Hebrew Translation of Letter: T-S 13J16.19</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J16.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00016-00019/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך, ויהיה לך ואתך שומר ומגן,</li>
<li>מאלכסנדריה, בי"ח במרחשון; שלומי טוב, ואני מאושר, לאדוני השלום והאושר, תודה רבה ; </li>
<li>אבל אני מתגעגע אליך. יקרב אלוהים את פגישתי עמך. כתבתי לך לפני כן מכתבים על ידי אדוני ורבי אבו יחיא ר'</li>
<li>נהוראי, יתמיד אלוהים את גדולתו, אקווה שקראת אותם; בהם גם מכתב מעברך פרח. קיבלתי </li>
<li>השבוע מכתב ממנו מבוציר. עד עכשיו לא קנה אלא מעט, אבל כבר הכניס דמי קדימה</li>
<li>ללשכה, מה ששילם בשביל המגדלים; דעתי אני היא שלא צריך היה להזדרז לשלם לו, כי הוא מתאמץ אך מעט ;</li>
<li>אבל בעלי המחשבות הרעות מפתים את האיש ההגון, אלוהים יכתוב אותו לשלום. השבוע הגיע</li>
<li>אלמפצל, ב'קארב' מצור, והוא סיפר שאוניית הקאצי עין אלדולה הגיעה לצור, תודה לאל</li>
<li>על שלומה. שמחתי שאתה נמצא במקום, ותראה את סחורתך, שהלוא הוא עומד לאבד את ראייתו בעין אחת.</li>
<li>שאר האוניות אין לי אישור עליהן, אבל אומרים שהן עברו (לים הפתוח), אבל קמה רוח אצלנו</li>
<li>כ' יום אחרי 'עיד אלצליב', מזרחית, במשך ימים; והיא כבר נמשכת עכשיו זה כ' יום, מזרחית, והיא</li>
<li>עד עכשיו מזרחית. כבר הפליגה (אוניית) בן אלאסכנדר וחזרה גם כן, ואנחנו מצפים למישהו שיגיע מן המגרב;</li>
<li>אלוהים, תתגדל גבורתו, יראנו טובות, וגם לך ולכל ישראל, יחוס אלוהים על דמם. .... מה </li>
<li>שביקשתי ממך בעניין הסחורות, עשה בעניינן מה שתוכל. ביקשתי את חסדי אלוהים, תתגדל גבורתו, ושלחתי סחורה</li>
<li>בכריכה של יוסף בן כלפה אלקרוי. אתה מכיר אותו, הוא ידוע בשם שאין צורך להזכירו; ארז אותה באטראבלס</li>
<li>של אלשאם, והעמיס אותה ב'קארב' של בן הווזיר שקברניטו הג'אם ; זה 'עשארי' והיא האונייה שהפליגה</li>
<li>לסיציליה; באו יריעות קטנות של (אריג) סוסי; נסע עם הכריכה סוכנו הקאבסי, אתה מכיר אותו. רצוני שתסייע</li>
<li>ככל שתוכל; כתוב לו שימכור אותן בבית הפקיד כפי שיעניק אלוהים, ויקנה בעד התמורה 'חלבי',</li>
<li>או כותנה, והלוא הכול במזומנים, או שיחלק בשווה בין שני הסוגים האלה. כתוב אתה אליו </li>
<li>לטראבלס, אל בשר אבן ימני; וכבר סידרתי לו במשלוח החוזר את אותן פנינים קטנות,</li>
<li>ולרשותו סכום קטן להוצאות. תזהיר אותו שלא ישתמש בו כי הלוא גם אני איני משתמש בו. אם יזדמן לך</li>
<li>לנסוע לטראבלס, רצוני שתנהג על פי מנהגיך היפים, אל ייפסקו. הודעתיך שבאה אונייה </li>
<li>מאלמריה והגיעה אונייה מדאניה, במזרח ספרד, אבל לא הגיע דבר בשבילך. לא ראיתי</li>
<li>מכתב בשבילך, והגיע בשבילך מהמגרב אך ורק הכיס שהיה מאשתקד אצל האדון</li>
<li>אבו יוסף, בשותפות עם ר' נהוראי, לא יותר, יחוס אלוהים על דמך, ויכתוב אותך לשלום </li>
<li>ולאושר וישמיענו עליך טובות וישימך במחוז השלום, וכל ישראל. קבל נא את מיטב</li>
<li>דרישות השלום, ודרישות שלום לכל הנתון להשגחתך. אבו זכריא יהודה בן אסמעיל שוהה בחורף באלכסנדריה,</li>
<li>הודעתיך זאת, ושלום. המצב בעיר: יש מחסור במים, וכל הניתן למאכל יש לו ביקוש ; החיטים ג' בזהוב, במסתרים,</li>
</ol>
                    
                        <h3>recto, right margin</h3>
                    
                        <ol>
<li>האורז ויבה בדינר ורבע ; החרובים בשני דינרים הקנטאר; הצימוקים, לאד'קי ב' וחצי; התאנים, לאד'קי, שני דינרים ורבע; הכותנה, נ' עד מ"ה ה'חלבי' מט' בעד י', עד ז' וחצי בעד י';</li>
<li>הדבש ז' בעד קנטאר; השמן בדינר וחצי הקלה, אחרי שהגיעו ממנו ה' אלפים נאדות. ובעיר רעב, כידוע לך; הגרועה שבביצות. הפשתים ז' ורבע דינרים בעד קנטאר, </li>
</ol>
                    
                        <h3>recto, top margin</h3>
                    
                        <ol>
<li>הקושי הזה מקורו במגרב, שום דבר אין לו ערך; האריגים אינם שווים כלל; מה שנותנים לך בעד שני דינרים שווה דינר ורבע, ואתה מפסיד על המכירה.</li>
<li>ה'חלבי' הוא באופנה אצל הבדוים ; הגיעו אנשים מהם אל הבחירה, עבדים של אדוננו, יתמיד אלוהים את שלטונו, ויכבוש למענו את מזרחה של</li>
<li>הארץ ואת מערבה. רצוני שלא תתעלם ממה שביקשתי ממך; קבל נא את מיטב דרישות השלום, ולכל השואל עלי, דרישות שלום. ושלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00019/canvas/2">
                    
                    
                    
                        <h3>verso</h3>
                    
                        <p>לאדוני ורבי אבו יעקב יוסף בן עלי נ"ע כהן פאסי, ייתן לו אלוהים אריכות ימים ויתמיד את עזרתו לו ואת שלומו ואת אושרו ; מאת אסמעיל בן פרח נ"נ. שלח אותו אדוני, בחסדך, ברצון האל. (בכתב ערבי:) לאדוני ורבי, אבו יעקוב יוסף בן עאלי אלפאסי; מאת נהוראי בן נסים; לצור, ברצון האל. </p>
                    
                </div>
            
        </section>
    </body>
</html>
