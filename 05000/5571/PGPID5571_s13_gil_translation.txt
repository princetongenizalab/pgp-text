recto

אני כותב לך, אדוני החבר גדול הישיבה, ייתן לך אלוהים אריכות ימים ויתמיד את גדולתך ואת עזרתו ואת חסדיו לך,
מאלכסנדריה, אחרי בוא מכתבך, ייתן לך אלוהים גדולה, שבו אתה כותב ששלום לך, יתמידו לך אלוהים ברחמיו, וכי כבר
מכרת שני בדים, שההכנסה מהם היתה ה' דינרים וחצי ושמינית, וכי תמכור שני בדים אחרים, ויישאר בד אחד, משובח. אני
יודע שג' הם משובחים וג' פחותים; מכרתי אני חצי בד מן הפחותים, נותרו ג' טובים ושני ברים וחצי פחותים, על כן אם
אמרו משהו אחר אין ספק שטעו ושיקרו. האריגים כאן התייקרו מאוד ולא נשאר כאן מן הסוג ההוא דבר,
אבל אם זה דבר שכבר יצא לפועל ושייך לעבר, הלוא אין טעם בדיבורים; הלוא אני רציתי שכל הסידור יהיה סכום כנגד סכום, אבל אם זה
דבר ששייך לעבר, אין מה לעשות; אולי יתוסף סכום בעד היתר; אשר לפחת, המשקלים שלכם שלמים. כתבת על כרכם הדור, 
שכבר מכרת אותו וקיבלת את התמורה; אם הם רוצים, ילכו אל אלרדיאני ויקנו את השאר, אולי בז', כי יורדת
העמלה. אשר לזפת, יישאר עם קצת העופרת, עד אשר נשיג מחיר, ברצון האל, כי הגיעה כמות מה של זפת,
והודיע לי בן דודך שהוא נמכר בו' וחצי ולא נשאר ממנו כלום; הגיעו אוניות ביזנטיות; בתחילת בואן גילו פעילות,
אחר כך הפסיקו ולא גילו שום רצון, חוץ מקניית ניל במכרז במחירים גבוהים וקצת עץ אודם, בק"כ, אחר כך
הפסיקו. אין להם הבחנה, הטוב והפחות, כולם בדיוק אותו המחיר; כיוצא בזה הפשתים, הם קונים את הפחותות במחיר של הטובות, אבל אינם
מוסיפים כלום בעד הטובות; יש עמם כסף רב, והם אומרים שיבואו גם אחרים. אקווה שכבר קיבלת את ג' הדינרים, תמורת הצניף. אבקש
ממך שתראה כמה נכנס לזכותי. תסדר בטובך שאבו עלי יקנה לנו בזאת צדפים; נודע לנו שהם בב' וחצי. ואם יהיו אפילו בני פחות רבע, ער ג' בער הטובים,
קנה אותם בהתאם לסכום שנכנס אצלך. אמרת לי לפני כן שרשמת לזכותי את התמורה בעד כרכם הזדור וכי היתרה לזכותי היא שני דינרים ושישית;
אני סומך על דבריך, חבר אפוא את הכול, ואולי תשיג בזאת צדפים ותוביל אותם אליך; אם יזדמן לך למכור מה שאצל הרדיאני 

recto, right margin
רצוי שתקנה בעד הכול, ואם תרצה שיהיה לך בזה חלק, עשה כפי שתמצא לנכון. הודעתי לבן דודך מה שכתבת; כיוצא בזה ר' אברהם, עשיתי מה שכתבת.... נסיים את העניין כאן עם 
recto, top margin
בן דודם, ברצון האל; אני מוסר לך את מיטב דרישות השלום ולר' נסים, ולנתונים להשגחתך, דרישות שלום. ר' יוסף לא חזר, אבל הבריות אומרים שיחזור. 
verso

אלוהים יתעלה ייטיב להם ולנו ולכל יראיו. הואילה למסור ממני להדרת רבנו, הרב נטר"ח, את מיטב דרישות השלום; אני אכן מתגעגע
אל הדרתו, אלוהים שומרו. אשר לשולחני, לא לקחתי ממנו כלום; אם הוא אומר: נתתי לו, הוא משקר. הוא אומר: כן, אתן; אבל לא הזדמן
לי לשוב, והעניין היה כפי שהודעתי לך. כמו כן השארתי את חשבון אלרדיאני אצל הכוהן סלאמה השאמי, במגמה
שייקח ממנו את היתרה שרשם לפני כן לחובתי, כי הוא השמיט דינר כנגד תשלום של מ' דרהמים, אבל אין לו אלא פחות מג' רבעי דינר, ישלם זאת אפוא לך, ואם כבר
מסר את החשבון לך. הודע לי; אלוהים יתעלה ישיג לי את המגיע לי ממנו. אינני יודע איך יהיה הסילוק, כי נותרו לי אצלו בגדים, ואמר
שהם נמסרו לבן אלמודד, אבל זה נשבע שלא מסר לו כלום והוא נאמן עלי יותר. ועקב שלום.

verso, bottom margin

אשר לזפת, הלוא אמר בן דודך שאין לו שוק עכשיו, כי ביקשו לשלם בעדו ח' וחצי ולא מכרוהו להם; כיוצא בזה
בד הפשתים; השארתי ממנו אצל מי שידוע לך, באריזה, כ' רטלים, מהם ה' או שישה מן הסוג המיוחד; על כן אם ייכנס בעדו (מחיר של) ג' פחות ....
קנה אותו ממנו במספר הזה, ויישאר המשובח, אולי יעלה קצת מחירו, ברצון האל. לדעתי הסוג המיוחד הזה ....
הוא טוב(?); אכתוב לו שימסור (לך), אף על פי שדבריך אתה אינם זקוקים למכתב. ועקב שלום..... ובדרך כלל אינו נמכר. 

verso, address
אדוני החבר גדול הישיבה רבנ' נהוראי בי"ר נסים ז"ל, ייתן לו אלוהים אריכות ימים ויתמיד את גדולתו ואת עזרתו ואת חסדיו לו. במיטב האהבה, ישועה בן אַסמעיל נ"ע. שלום רב