
<html>
    <head>
        <title>Transcription of Letter: BL OR 5542.27</title>
    </head>
    <body style="max-width: 860px; margin: auto">
        <h1>Transcription of Letter: BL OR 5542.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://geniza.princeton.edu/documents/5571/iiif/canvas/1/">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלחבר גדול הישיבה ואדאם עזה ותאידה ונעמאה מן אל</p>
</li>
<li>
<p>אסכנדריה בעד וצול כתאבה אעזה אללה ידכר סלאמתה אדאמהא אללה ברחמתה ואנה קד</p>
</li>
<li>
<p>[ב]אע תובין צח פיהא ה דנא ונץ ותמן ואנה יביע תובין אכר יבקא תוב ואחד רפיע ואנא</p>
</li>
<li>
<p>אעלם אן אלג רפאע וג דונהא אבעת אנא נץ תוב מן אלדון בקי ג גיאד ותובין ונץ אלדון פאן כאן</p>
</li>
<li>
<p>קאלו גיר הדא פקד גאלטו וכדבו ואלמתאע הונא זאד כתיר ולם יבק הונא מן תלך אלבאבה שי</p>
</li>
<li>
<p>פאן כאן אמר קד נגז ופאת פמא ללכלאם וגה ואנא ארדת אן תכון גמלה יחמל שי ען שי ואן הו</p>
</li>
<li>
<p>אמר פאת לא חילה או לעל יתזיד שי פי אלבקיה ואמא אלנקץ אוזאנכם ואפיה דכר אן אלזרנבאק</p>
</li>
<li>
<p>קד אבאעה וקבץ אלתמן פאן כאן להם שהוה ימצו אלי אלרדיאני ישתרו אלבקיה לעל בז לאן יכרג</p>
</li>
<li>
<p>אלעמאלה פאמא אלזפת יבקא מע אלקליל רצאץ אלי &lt;אן&gt; יגי אלסער אן שא אללה לאן וצל שוי מן אלזפת</p>
</li>
<li>
<p>ערפני בן עמך אנה אוביע בו ונצף ומא מנה שי וקד וצלו מראכב רומיה תחרכו אול וצולהם</p>
</li>
<li>
<p>תם תקעדו ולם יטהרו שהוה גיר אשתראו ניל פי אלחלקה באסעאר זאידה ושי מן אלבקם קכ תם</p>
</li>
<li>
<p>וקפו וליס להם מיז אלגיד ואלדני כלה סוא סער ואחד וכדלך אלכתאן ישתרו אלדני בסער אלגיד וליס</p>
</li>
<li>
<p>יזידו שי פי אלגיד ומעהם מאל כביר ויקולו אן יצל גירהם וארגו אנה קד אכד אלג דנא המן אלעמאמה נחב</p>
</li>
<li>
<p>מנה ינטר מא קד חצל לי לעל יגעל אבו עלי יאכד לנא בה ודע כאן בלגנא אנה ב&gt; פאן כאן ג אלא רב אלי ג אלגיד</p>
</li>
<li>
<p>ישתרי מנה באלקדר אלדי חצל ענדה וכאן קאל לי אנה קד חסב לי תמן אלזרנבאק ואלדי בקי לי דינרין וסדס</p>
</li>
<li>
<p>ואנא נרגע אלי מא יקול פיציף אלכל ולעל יחצל בה ודע ויחמלה ענדה ואן אתפק ביע אלדי ענד אלרדיאני</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>לעל יאכד</p>
</li>
<li>
<p>באלגמיע ואד</p>
</li>
<li>
<p>אכתאר יכון</p>
</li>
<li>
<p>לה מנה שי</p>
</li>
<li>
<p>יפעל חסבמא</p>
</li>
<li>
<p>יראה וקד</p>
</li>
<li>
<p>ערפת בן עמה</p>
</li>
<li>
<p>מא דכרה</p>
</li>
<li>
<p>וכדלך ר אברהם</p>
</li>
<li>
<p>&nbsp;פעלת //מא// דכרה</p>
</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>
<p>נתמם אלחאל</p>
</li>
<li>
<p>הונא מע</p>
</li>
</ol>
                    
                        <h3>recto - left margin</h3>
                    
                        <ol>
<li>
<p>בן</p>
</li>
<li>
<p>עמהם</p>
</li>
<li>
<p>אן</p>
</li>
<li>
<p>שא</p>
</li>
<li>
<p>אללה</p>
</li>
<li>
<p>כצצתה</p>
</li>
<li>
<p>באתם</p>
</li>
<li>
<p>אלסלם</p>
</li>
<li>
<p>ור</p>
</li>
<li>
<p>נסים</p>
</li>
<li>
<p>ומן</p>
</li>
<li>
<p>תשמלה</p>
</li>
<li>
<p>אלענאיה</p>
</li>
<li>
<p>אלסלם</p>
</li>
<li>
<p>ור</p>
</li>
<li>
<p>יוסף</p>
</li>
<li>
<p>לם</p>
</li>
<li>
<p>ירגע</p>
</li>
<li>
<p>ואל</p>
</li>
<li>
<p>נאס</p>
</li>
<li>
<p>יקולו</p>
</li>
<li>
<p>אנהו</p>
</li>
<li>
<p>ירגע</p>
</li>
</ol>
                    
                </div>
            
                <div data-canvas="https://geniza.princeton.edu/documents/5571/iiif/canvas/2/">
                    
                    
                    
                        <h3>verso</h3>
                    
                        <ol>
<li>
<p>אללה תע יכיר להם ולנא ולכל יראיו יתפצל יכץ עני חצרת רבינו הרב נט רח אתם אלסלמ ואנני למשתאק</p>
</li>
<li>
<p>אלי חצרתה חרסהא אללה ואמא אלצירפי לם נאכד מנה שי פאן קאל אעטיתה פקאל מחאל קאל נעם נעטי ולם יתפק</p>
</li>
<li>
<p>לי אלרגוע וכאן אלחאל עלי אלוגה אלדי אעלמתה וכדלך כנת תרכת חסאב אלרדיאני ענד אלכהן סלאמה אלשאמי ועלי</p>
</li>
<li>
<p>אנה יאכד מנה באקי מא כאן חסב עלי לאן אסקט דינ ען וזן מ דרא וליס לה אלא דון אלג רבא וידפעה לך פאן כאן קד</p>
</li>
<li>
<p>דפע לך אלחסאב תערפני ואללה תע יאכד לי אלחק מנה ומא נדרי כיף יכון אלכלאץ לאן כאן בקי לי ענדה כסא דכר</p>
</li>
<li>
<p>אנה קד דפעו לבן אלמוודד חלף אן לם ידפע לה שי והו ענדי אצדק ועקב שלום</p>
</li>
</ol>
                    
                        <h3>verso - bottom margin</h3>
                    
                        <ol>
<li>
<p>ואמא אלזפת פקאל בן עמך לא יחרך אלסעה באן דפעו פיה ח ונצף ולם יבאע להם וכדלך</p>
</li>
<li>
<p>אלשש תרכת ענד אלדי תעלמה פי אלמזוד כ רטל מנהא ה או סתה מן אלבאבה פאן צח פיה ג גיר&nbsp; [ ]</p>
</li>
<li>
<p>תאכדה מנה הדא אלעדה ויבקא אלרפיע לעל יתזיד פיה אן שא אללה וענדי אן הדה אלב[אבה ]</p>
</li>
<li>
<p>תצלח ואנא אכתב לה באן ידפע וענד אן מא יחוג לכלאמך כתאב ועקב שלום ואלקלי[ל ]</p>
</li>
<li>
<p>וזאיד אן יבקא</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>מולאי אלחבר גדול הישיבה רבן נהראי ביר נסים זל</p>
</li>
<li>
<p>אטאל אללה בקאה ואדאם עזה ותאידה ונעמאה</p>
</li>
</ol>
                    
                        <h3>verso - left margin</h3>
                    
                        <ol>
<li>
<p>צפי ודה ישועה בן אסמעיל נע</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;שלום רב</p>
</li>
</ol>
                    
                </div>
            
        </section>
    </body>
</html>
