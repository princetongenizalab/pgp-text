
<html>
    <head>
        <title>Transcription of Letter: Bodl. MS heb. d 65/9</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 65/9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-9/1.json">
                    
                    
                    
                        <h3>Recto</h3>
                    
                        <ol>
<li>אטאל אללה יאשיכנא וכבירנא ואתירנא פי אלעז ואלנעמה בקאך ופי אלסרור ואלכיר איאמך ומן אלתופיק לא</li>
<li>אכלאך וכאן לך פי דניאך ואכראך כתאבי לי'ג' בקין מן כסליו והו יום משי אלמוסם סלמה אללה ואנפדת אליך פיה</li>
<li>אידך אללה כתאב משרח גיר הדא דפעתה לאכינא אבו עמראן בן אלמגאני סלמה אללה געלה פי צ'בארתה ומעה כתאב אלי</li>
<li>אכינא אבו אברהים אבן אלסהל תאמר בוצולה אליה מתפצלא ואעלמתך ושרחת לך הדו מוצ'ענא בעד אלאטראב אל</li>
<li>גארי ואמננא בעד כוף ודלך באללה עז וגל ורגוע אלסלטאן מן אלמגרב סאלמא גאנמא ורגוע אלשיך סידי אבו אסחק אלנ'ג'י'ד'</li>
<li>מעה ואן פי חין וצולהם מן אלמגרב כאן וצלת קאפלה מִ[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ופיהא רזמה משדודה פיהא צ'באיר</li>
<li>סאדתנא אלמתאיב ווקפנא עלי כתב סידנא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] 'ות'ש'ו'ב'ו'ת' והי אכר דרג דכר אן אולה כאן</li>
<li>תקדם וחצל עלי קלבי מן דלך שדיד ארגו א[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] קלב כלנא [&nbsp; &nbsp; &nbsp; &nbsp; &nbsp; &nbsp; ] נפסי מתעלקה אלי וצולה או כברה מן ענדך</li>
<li>וכדלך תעלק נפסי לאמר אל'ע'ש'ר'ה' דנניר אלדי מן אלת[באלה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ו]לם תצל [מן אלת]בָאלָה וכאנת מע עשרה ללאשירין פוצלת</li>
<li>&nbsp;אלתָבאלָה בעשרה אשיר ובקית ידה וכאנת [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] צרה ואחדה ארג'ו אנכשף לך אלסבב פי דלך אלסהו מן אין הו</li>
<li>&nbsp;ואנת יאסידי תעמל פי דלך מא תפרג' בה קלבך פ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] שרחת לך מא ורדת בה כתב סיידנא האיי ללגמאעה ולנא מן</li>
<li>&nbsp;אגלאל אלשיך אבו אסחק אעזה אללה נ'ג'י'ד' הגולה ואנה [ &nbsp; &nbsp; &nbsp; &nbsp; &nbsp; &nbsp; &nbsp; ] אלנאס אלי מגלסה אלמעמור ואנתדב להם וגמע ועטאו אלנאס</li>
<li>&nbsp;וכאן דלך פי הדא אלשהו ולם נלחקו גמיע [אלמאל] והי תגמע ונכתבו כתב לסאדתנא אלמתאיב וננפדהא מע הדא אלמאל</li>
<li>&nbsp;אלי חצ'רתך פי אלמוסם אלאכיר אן שאללה וכנת אעלמתך פי כתאבי אלמתקדם מא גרא ל'נ'ג'י'ד' ה'ג'ו'ל'ה' אעזה אללה</li>
<li>&nbsp;מע אסמעיל בן ברהון פי אלמאל אלמתקדם אלדי אעטאה מד סנתין ליכון פי א'ח'ר'י'ו'ת'ה' ויוצלה אלי אכיה אבו אלכיר</li>
<li>&nbsp;אלי מצר ליסלמה אליך ותעמל אנת אידך אללה עלי תנפידה פכאן טול הדה אלמדה ענדה חתא חדת כרוג אלנ'ג'י'ד'</li>
<li>&nbsp;ללמגרב פאמרה אן יכתב לאכיה בתסלימה אליך לתנפדה לסאדאתנא וסאפר אלנ'ג'י'ד' פטלבנא מנה כתאב פמנענא וכאן</li>
<li>&nbsp;ענדה אן אלנ'ג'י'ד' יטול מקאמה פי אלמגרב פלם יקים סוא שהרין ורגע סאלמא גאנמא פלמא כאן אלאן טלבנא אלכתאב</li>
<li>&nbsp;מנה לאכיה באלתוציל אליך פחלף אנה כתב ולאכנה קאל אני חלפת לא ארסל עלי ידין אבו אלפרג בן עוכל צאנה אללה</li>
<li>&nbsp;אבדא ארסאל ואנמא אכתב לאכי אן הדא אלמאל הו [[לאבו אלכיר]] ללשיך' אבו אסחק נ'ג'י'ד' ה'ג'ו'ל'ה' פמא נפד אליך</li>
<li>&nbsp;בה כתאבה תעמלה ונברא פקלנא לה אכתב בדלך והי ספקאת מפתרקה כאן דפעהא אליה עין וורק יבלג גמיעהא</li>
<li>&nbsp;מאיתין דינ' עינן&nbsp; &nbsp; &nbsp; &nbsp; &nbsp; &nbsp; דינ' מנהא י' דנניר ללשאמין ומנהא אלבאקי ללעראקין עלי מא יצל אליך בה כתאבה פי אל</li>
<li>&nbsp;מוסם בעד הדא פאן גרידו גמע מא גמענא אלאן ויצל אליך ונעלמו כמיה אלגמיע ונכתבו לך בכל שכץ ומא יצל אליה</li>
<li>&nbsp;וקד אעלמתך פי כתאבי אלמשרח אלדי קבל הדא פי הדה אלופקה אן כתב אלנ'ג'י'ד' תצל אלי אבו אלכיר באלתסלים</li>
<li>&nbsp;אליך ווכאלה קאטעה מנה אן לא ינפד שי [אלא] עלי ידיך פאסרע אלאן וכתב כתאב בכטה לאכינא אבו אלכיר וק[אה] אללה</li>
<li>&nbsp;יערפה פיה מא אנפדה אליה עלי יד אכיה מתקדמה מן מדה טוילה ויערפה כיף דפעה עין וורק ויערפה אלצרף</li>
<li>&nbsp;ויאמרה באן תכון אלגמלה יגמלהא עין ויסלמהא אליך לתכון ענדך חתא יצל אליך אלמאל אלמגמוע אלסנה וכיף</li>
<li>&nbsp;יגרי תפצילה וכם יודפע לכל אנסאן מן סאדתנא אלמתאיב ואכד עליה אן לא יתעדא אלדפע אליך והו אן שא אללה</li>
<li>&nbsp;ממן לא יכאלף לאני אעלם מנה אלחרץ עלי חקך וליס עקלה כעקל אכיה בל הו אפצ'ל כתירא וקד אנפדת אליך</li>
<li>&nbsp;אלכתאב בכטה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]א לתתסלם בה מא פיה אד' לא ימאנע אן שא אללה ובעד הדא פי אלשהר אלדאכל</li>
<li>&nbsp;ינפר אכר אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; פי] מענאה וננפדו אלכתב ואלוכאלה לתכן בידך תקויה לאלא יכון ינפד לגיר</li>
<li>&nbsp;אכיה לאנ[ה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לה תקבץ' בהא חיתמא וצל ונחן נכתב לסאדתנא בדלך וננפד אלכתב</li>
<li>&nbsp;אליך אן ש[א אללה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואנת תעלם יאכי אן ביננא ובין אלקום מצאהרה וצדאקה והדא</li>
<li>&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מע]אונתה וקר וצל איצ'א צהרנא אכוהם אבו אלפצ'ל מן אלאנדלס</li>
<li>&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אלתלת ללמק]אדסה אלתלתין ללעראקין ונחן נכתב אליך בתפצילהא מע</li>
<li>&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לאנה עמל פיהא אעמאל דין ובאע רוחה עליהא חתא וצלת</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ואללה יתיבה&nbsp;</li>
</ol>
<p>&nbsp;</p>
                    
                        <h3>Recto, right margin</h3>
                    
                        <ol>
<li>ואמ[א&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אבו זכרי פקד אעלמתך באנה באלמהדיה מקים תחת עלה פרג אללה ענה ואן אלדי תח[</li>
<li>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלגמיע נחו לק'ק' דינ' קד כאן קאל קדימא אנה א[נפ]דהא אליך תם קאל אלאן אנה כאן וגה ב[הא</li>
<li>&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ליס מא מעה נתמכן פאלכל [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] נפסה אלתכלץ מן אלע'ו'נ'ש' וינפדה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תכתץ מן סל[אמי &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ו'ע'ק'ב' ש'ל'ו'ם' </span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">וקד אנפד אכינא אבו יעקב וְהִבָאן י' דנניר לסידנא האיי וכתבת לה כתאב מעהא ואנפדנא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אבו עמראן סלמה אללה </span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-65-9/2.json">
                    
                    
                    
                        <h3>Verso, right side</h3>
                    
                        <ol>
<li><span lang="he">לשיכנא וכבירנא ואתירנא אבו אלפרג וקאה אללה וצאנה</span></li>
<li><span lang="he">יוסף בן יעקב בן עוכל נ'נ'&nbsp; &nbsp; &nbsp; &nbsp; &nbsp; &nbsp; &nbsp; &nbsp;אללה ולייה וראעיה </span></li>
</ol>
                    
                        <h3>Verso, left side</h3>
                    
                        <ol>
<li><span lang="he">מן יוסף ונסים בני ברכיה נ'נ'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; כאצה [&nbsp;</span></li>
<li><span lang="he"><span lang="ar">يصل لمصر للشيخ ابو الفرج</span>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; באלפצ[טאט</span></li>
<li><span lang="he">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;אן ש[א אללה]&nbsp;</span></li>
</ol>
<p>&nbsp;</p>
                    
                </div>
            
        </section>
    </body>
</html>
