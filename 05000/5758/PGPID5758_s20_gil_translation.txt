recto

שאלתי (?) עליך הדרת רבנו גדול הישיבה, ייתן לך אלוהים אריכות ימים ויתמיד את גדולתך ויכה
את אויביך. הבורא ישתבח הוא היודע מה עזים געגועי והצער על מה שעובר ....
…. ; הוא, ישתבח, יקרב את פגישתי עמך בקרוב ברחמיו. לפני כן שאלתי את הדרתך,
ישמורך אלוהים, בשעת נסיעתי, על עניין החרוזים שהודעתי לך כי יגיעו אלי. והבטחת לי
שתואיל לעסוק בהם על פי מנהגיך. אחר כך הודעתי לך שלא אשלח את כלפה ל....
אחרי שהגעתי להסכם עם עושי התכשיטים על ידי השריף, על י' דינרים הק' והטארה ח' …. 
ומוסא אלמרג'אני עמי; והיו שואלים אותי בכל יום על בואם; והוריתי לאדון אבו
אלפרג' בן שעיא, יתמיד אלוהים את גדולתו, שלא יעשה בהם דבר אלא על פי דעת הדרתך; אחר כך
הוריתי לאדוני אבו נצר בן אדוני אבו אלבשר אזהר, יתמיד אלוהים את גדולתו, כי ....
לבואם, וכאשר יגיעו תודיע לו זאת .... טיפולו. ועוד : אני ....
מכתב לאבו זכרי יחיא אלפאסי נטר"ח כלילה וגם ממנו ביקשתי זאת, ואם ....
.... רק אחרי שיתייעץ עם הדרתך. הזהרתי את כולם, בלי יוצא מן הכלל, שלא
יפחת בהם מי' בעד ק' כלום; והנה אחר כך נתן לי האדון אבו אלחסן עלאל,
יתמיד אלוהים את גדולתו, לקרוא את מכתבך, רבנו, יכה אלוהים את אויביך, ובו אתה כותב שהחרוזים נמכרו במחיר
ח' הק' וכי על כל יחידה חישכו לו שניים, והשתוממתי על זה, ולא ידעתי מי מכר אותם,
ולא קיבלתי שום מכתב על הנעשה בהם עד לרגע זה, והיה הדבר קשה עלי מאוד, ואני .... 
מי שפגע בי בעניין זה הוא אך ורק אלמרג'אני, אלוהים 

recto, right margin
.... ביקשתי שישרתני וסמכתי על תעודתו, ושמתי אותם ב
 
recto, top margin
חולצה ושלחתי אותם אל בית האדון אבו אלפרג' בן שעיא ביד בנו של קרדאנה(?), והם טובים מן הראשונים; ארזתי אותם אחד אחד, ותמכור אותם. יש שחורים פ' צרורות, וגם היחידים שחורים, והשאר אדומים, כחולים, לבנים, ירוקים, וצהובים, צבעים משובחים יפים, והם גם רבים יותר מאשר ההם.
verso

אבקש אפוא מהדרתך, רבנו, יכה אלוהים את אויביך, כי תואיל משייוודע לך בואם, .... לבוא אל
ביתו של בן שעיא ותתייצב לפניו ותרשום מה ששילמו לי בעדם, י' דינרים בקירוב .... ותורה 
למכור ותחשב את היחידים יחד עמם; אם לא, השאר אותם עד אשר יבוא מישהו שיודע .... וינהל זאת;
ואם תהיה סבור, הדרתך, .... שיש היצע, וראוי לקנות בשבילי משאוי פלפל ולשלם לאדוני אבן יצחק.....
עשה זאת. אך אם תהיה סבור שאפשר למכור אותם לאנשים נאמנים באשראי, עשה זאת, ותעשה עמי על פי
חסדך הידוע לי; אני נשבע באבי, אילו רציתי למוכרם כאן בשמונה הייתי מוכרם, אלא שאני מעדיף שיהיה לי דינר בפסטאט,
(מאשר שניים במקום אחר?) .... הנ"ל כפי שייראה לך. ואם אפשר, כתוב לי, הדרתך. מכתב והודע לי
.... ומה שעשית בעניינם ; הואילה לעשות זאת בחסדך ; ואם אתה זקוק לקנייה כבדני בה
(אעשה זאת) במהירות, ברצון האל. ושלום, וכו'. הריני שולח לך אדוני
ולאדוני לבנך את מיטב דרישות השלום; ושלום. 

verso, address
הדרת רבנו גדול הישיבה אבו יחיא נהוראי בי"ר נסים נ"ע; המודה לו, יהודה בן מוסא נ"ע בן סגמאר. 
 