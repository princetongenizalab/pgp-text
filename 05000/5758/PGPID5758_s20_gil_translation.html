
<html>
    <head>
        <title>Hebrew Translation of Letter: Moss. II,191</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,191</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5758/iiif/textblock/13172/canvas/1/">
                    
                    
                    
                        <h3>recto</h3>
                    
                        <ol>
<li>שאלתי (?) עליך הדרת רבנו גדול הישיבה, ייתן לך אלוהים אריכות ימים ויתמיד את גדולתך ויכה</li>
<li>את אויביך. הבורא ישתבח הוא היודע מה עזים געגועי והצער על מה שעובר ....</li>
<li>…. ; הוא, ישתבח, יקרב את פגישתי עמך בקרוב ברחמיו. לפני כן שאלתי את הדרתך,</li>
<li>ישמורך אלוהים, בשעת נסיעתי, על עניין החרוזים שהודעתי לך כי יגיעו אלי. והבטחת לי</li>
<li>שתואיל לעסוק בהם על פי מנהגיך. אחר כך הודעתי לך שלא אשלח את כלפה ל....</li>
<li>אחרי שהגעתי להסכם עם עושי התכשיטים על ידי השריף, על י' דינרים הק' והטארה ח' …. </li>
<li>ומוסא אלמרג'אני עמי; והיו שואלים אותי בכל יום על בואם; והוריתי לאדון אבו</li>
<li>אלפרג' בן שעיא, יתמיד אלוהים את גדולתו, שלא יעשה בהם דבר אלא על פי דעת הדרתך; אחר כך</li>
<li>הוריתי לאדוני אבו נצר בן אדוני אבו אלבשר אזהר, יתמיד אלוהים את גדולתו, כי ....</li>
<li>לבואם, וכאשר יגיעו תודיע לו זאת .... טיפולו. ועוד : אני ....</li>
<li>מכתב לאבו זכרי יחיא אלפאסי נטר"ח כלילה וגם ממנו ביקשתי זאת, ואם ....</li>
<li>.... רק אחרי שיתייעץ עם הדרתך. הזהרתי את כולם, בלי יוצא מן הכלל, שלא</li>
<li>יפחת בהם מי' בעד ק' כלום; והנה אחר כך נתן לי האדון אבו אלחסן עלאל,</li>
<li>יתמיד אלוהים את גדולתו, לקרוא את מכתבך, רבנו, יכה אלוהים את אויביך, ובו אתה כותב שהחרוזים נמכרו במחיר</li>
<li>ח' הק' וכי על כל יחידה חישכו לו שניים, והשתוממתי על זה, ולא ידעתי מי מכר אותם,</li>
<li>ולא קיבלתי שום מכתב על הנעשה בהם עד לרגע זה, והיה הדבר קשה עלי מאוד, ואני .... </li>
<li>מי שפגע בי בעניין זה הוא אך ורק אלמרג'אני, אלוהים </li>
</ol>
                    
                        <h3>recto, right margin</h3>
                    
                        <p>.... ביקשתי שישרתני וסמכתי על תעודתו, ושמתי אותם ב</p>
<p> </p>
                    
                        <h3>recto, top margin</h3>
                    
                        <p>חולצה ושלחתי אותם אל בית האדון אבו אלפרג' בן שעיא ביד בנו של קרדאנה(?), והם טובים מן הראשונים; ארזתי אותם אחד אחד, ותמכור אותם. יש שחורים פ' צרורות, וגם היחידים שחורים, והשאר אדומים, כחולים, לבנים, ירוקים, וצהובים, צבעים משובחים יפים, והם גם רבים יותר מאשר ההם.</p>
                    
                </div>
            
                <div data-canvas="https://geniza.princeton.edu/documents/5758/iiif/textblock/13172/canvas/2/">
                    
                    
                    
                        <h3>verso</h3>
                    
                        <ol>
<li>אבקש אפוא מהדרתך, רבנו, יכה אלוהים את אויביך, כי תואיל משייוודע לך בואם, .... לבוא אל</li>
<li>ביתו של בן שעיא ותתייצב לפניו ותרשום מה ששילמו לי בעדם, י' דינרים בקירוב .... ותורה </li>
<li>למכור ותחשב את היחידים יחד עמם; אם לא, השאר אותם עד אשר יבוא מישהו שיודע .... וינהל זאת;</li>
<li>ואם תהיה סבור, הדרתך, .... שיש היצע, וראוי לקנות בשבילי משאוי פלפל ולשלם לאדוני אבן יצחק.....</li>
<li>עשה זאת. אך אם תהיה סבור שאפשר למכור אותם לאנשים נאמנים באשראי, עשה זאת, ותעשה עמי על פי</li>
<li>חסדך הידוע לי; אני נשבע באבי, אילו רציתי למוכרם כאן בשמונה הייתי מוכרם, אלא שאני מעדיף שיהיה לי דינר בפסטאט,</li>
<li>(מאשר שניים במקום אחר?) .... הנ"ל כפי שייראה לך. ואם אפשר, כתוב לי, הדרתך. מכתב והודע לי</li>
<li>.... ומה שעשית בעניינם ; הואילה לעשות זאת בחסדך ; ואם אתה זקוק לקנייה כבדני בה</li>
<li>(אעשה זאת) במהירות, ברצון האל. ושלום, וכו'. הריני שולח לך אדוני</li>
<li>ולאדוני לבנך את מיטב דרישות השלום; ושלום. </li>
</ol>
                    
                        <h3>verso, address</h3>
                    
                        <p>הדרת רבנו גדול הישיבה אבו יחיא נהוראי בי"ר נסים נ"ע; המודה לו, יהודה בן מוסא נ"ע בן סגמאר. </p>
<p> </p>
                    
                </div>
            
        </section>
    </body>
</html>
