
<html>
    <head>
        <title>Hebrew Translation of Letter: T-S 13J13.11</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J13.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00011/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויחמיד את שלומך ואת אושרך ויסלק ממך כל רע</li>
<li>ברחמיו, מן הבית, בי"ט באלול, יחתום אותו אלוהים עליך ועלינו במיטב חותמו.</li>
<li>שלומי טוב, ואני מאושר, תודה לאל ריבון העולמים, אחרי שהגיע מכתבך. קראתי בו</li>
<li>על שלומך ועל בריאותך, והודיתי לאלוהים על זאת. איני יכול לתאר לך אדוני כמה עזים</li>
<li>געגועי אליך. מאלוהים אבקש שיקרב את פגישתנו ברחמיו. מסרתי את מכתבך לאדוני 'הרב', </li>
<li>יתמיד אלוהים את גדולתו, והוא שימח אותו. הוא מתפלל למענך. הוא קרא לי את מכתבך, והודיע לי מה שעבר עליך,</li>
<li>ברוך הגומל לחייבים טובות. שמחתי ששלום לך, השבח לאל והתודה. שלחתי לך מכתב לפני כן,</li>
<li>וכרוך בו מכתב לאדוני אבו מחמד קאסם, יעזור לו אלוהים; הצטערתי על מה שעשית עמי, </li>
<li>הלא חישבתיך טוב לי מאח, ולא לאשר עשית קיוויתי ממך.</li>
<li>ועוגמת הנפש הרבה ביותר היא בגלל השבועה שהטלת עלי; ואולם, אדוני, העולם הזה הוא עולם מבורך(?),</li>
<li>ובו גמול, מי שנותן שירות מקבל שירות. אבקש ממך כי תואיל למסור את הכיס אשר לי לאבו </li>
<li>מחמד קאסם, והוא פ' דינרים ורבע וקיראט טובים; והדינרים של אדוני ורבי אבו אלפרג',(?) </li>
<li>אל תמסור לו מהם כלום. אם יצאו ממך, ויצאו לצורך חליפין.... הכי טוב</li>
<li>שתמיר אותם בדרהמים ואם תשלם לו בעדם ב'ורק', מוטב; אם לא, בשם אלוהים, אל תיתן לו מהם</li>
<li>דינר ; ואם אפשר, תערבב אותם עם הכיס של דודי, אחי אמי. ואם אתה מוציא אותם קנה בהם משלוח</li>
<li>פשתים נפרד, אם מקובץ ואם מחולק. אני מחכה בקוצר רוח לבוא</li>
<li>מכתבך על מה שעשית. כמו כן אבקש ממך שתטפל בקאסם בעניין הקניות שלו. ונבקש ממך שתאמר לו</li>
<li>שתהיינה (הפשתים) או זרות משובחות ביותר או בוצירי טוב, מד' עד ג' וחצי בקירוב.</li>
<li>אשר למה שרצית לדעת אדוני: אצלנו היו האוניות מעוקלות. השמן היה מ"ב</li>
<li>וחזר להיות ל''א ; אסבון .... ; העופרת היתה ג' ומחירה היום ד'; הזפת ד'; סחורות (ארצות) המגרב</li>
<li>כולן התייקרו. הסלטאן תפס את השעווה אשר בבית עבד ותפס את השעווה של דודי (מצד האם), ואינני</li>
<li>יודע איזה מחיר יקבע לה. וממש היום הגיע מכתב ממרדוך, והוא כותב שהגיעו ג'</li>
<li>אוניות מסיציליה והגיעו בהן ב' מאנשינו ונמשך מסעם ממהרייה מ"א יום ואמרו</li>
<li>שהשאירו ו' אוניות בהטענה והן ממהרות ; היו תחת עיקול, עד שהגיע ה'קארב' של אלטפל, </li>
<li>ושחורון. זאת לידיעתך. הגיע מכתב מאדוני דודי אחי אמי, יעזור לו אלוהים, מתניס. הם הגיעו לחניס</li>
<li>ביום ג', יום לפני הנירוז. הגיע בשבילך מכתב מדודי, אחי אמי, והוא כרוך במכתבי. </li>
</ol>
                    
                        <h3>recto, right margin</h3>
                    
                        <p>(1–12) ביקש ממני דודי, אחי אמי, שאכתוב לך ואשאל אותך על מה שקנה לו קאסם ומה המחיר, ופשתים של מי הן. עוד אבקש ממך שתודיע לי </p>
<p>(27-13) אם קנה משהו בשבילי, ומן הפשתים של מי קנה לי, והמחיר. ואם קנית, הודע לי איך מכרו האיכרים, ואיך מכר מסלם .... </p>
<p> </p>
                    
                        <h3>recto, top margin</h3>
                    
                        <p>בן בו כתאמה ; כתבת על עניין הדינרים. בדקתי בספר החשבונות ומצאתי שהוא רשם לחובתך י"ב דינרים פחות שני קיראטים וחצי, והזכרתי לו את עניין שני הדינרים ושמינית פחות חבה .... ישלם אותם לך. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00011/canvas/2">
                    
                    
                    
                        <h3>verso</h3>
                    
                        <ol>
<li>ביקשתי ממנו שיברר את עניינך על פי היומן, ואמר לי: אעשה זאת. הוא מבקש שמישהו יזכיר לו זאת</li>
<li>כאשר יהיה פנוי; אני אזרז אותו בעניין זה, ואודיע לך את תוצאת הבירור. אקווה שמכתב ממך בדרך אלי</li>
<li>על מה שעשית; אבקש ממך שתשים עין על קאסם ותדרוש ממנו שתהיינה פשתים טובות; אל יקנה לי</li>
<li>פחותות. כמו כן, בשם אלוהים, אל תשלם לו מן הדינרים הפגומים, שלא נסתבך עמו</li>
<li>בפרשה. לו הייתי לבדי והיו עמי (אפילו) ק' דינרים שכאלה, לא הייתי חושש, כי אני יודע איך להוציאם.</li>
<li>אבקש ממך שתודיעני אם אתה מתקדם בהמרת הדרהמים, כי אני הייתי ממיר אותם בחנות בן יאסר</li>
<li>ב'נחאסין', אצל אנשים המגיעים מן הפיום. שער החליפין אצלנו ל"ז בדינרים, ואבקש ממך שתודיע לי מה</li>
<li>שער החליפין אצלכם. ואבקש ממך לכתוב בשמי מכתב לקאסם. תכתוב לו : 'שלחתי לך דינרים</li>
<li>שיש עליהם הוצאות המרה; ואבקש ממך כי בעת קניותיך תיתן להם הנחה בעד הפגומים'. ואמור לו שיכתוב לי אם הגיע</li>
<li>הכיס ומה קנה לי. אני שולח לך, מכובדי, דרישות שלום ולמי שנתונים</li>
<li>להשגחתך דרישות שלום; ואם תהיינה ידיעות נוספות, אכתוב לך עליהן. הודע לי אם ערכו את החג</li>
</ol>
                    
                        <h3>verso, right margin</h3>
                    
                        <p>או לא. </p>
<p> </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו ואת חסדו לו (בכתב ערבי, כנ"ל, בתוספת – אחרי השם: אלמערבי). מאוהבו, עיאש בן צדקה נ"ע. יימסר לקאסם המתווך ; בוציר, ברצון האל. ימסור אותו לנהוראי בן נסים, בוציר, ברצון האל. </p>
<p> </p>
                    
                </div>
            
        </section>
    </body>
</html>
