
<html>
    <head>
        <title>Transcription of Letter: CUL Or.1080 J130</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J130</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-OR-01080-J-00130/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי יאסיידי ומולאי אטאל אללה בקאך ואדאם געמאך ומן תופיקה</span></li>
<li><span lang="he">לא אכלאך ען חאל סלאמה ושוק אליך קרב אללה אלאשתמע ביך עלי כיר ומא&nbsp;</span></li>
<li><span lang="he">תחב עלמה יאמולאי //ואן\\ תקדמת כותבי אליך לפיה גואב כותבך וקד אכדת&nbsp;</span></li>
<li><span lang="he">וצול בה' דנא' אלא אן יצל אליהודי נדפעו אליה כמא אמרת וקד קבצ'ת&nbsp;</span></li>
<li><span lang="he">מן אלקום י' דנא' מנהא ג' דנא' בהארג ז' דראהם צרף ג' ונצף ואלצרף&nbsp;</span></li>
<li><span lang="he">ד' ערפתך דאלך ואבאו יזידוני שי קאלו קבנ' ה' והאדי י' וטלבת&nbsp;</span></li>
<li><span lang="he">מנהום זאיד אבאו אן יפעלו אללה יגמע עליך ואנא אין שא אללה&nbsp;</span></li>
<li><span lang="he">ראס אלשהר נקתצ'יהום ומא גבקי גאיא ואסעה תעמל עלי מוגיך&nbsp;</span></li>
<li><span lang="he">אול אד''ר כמא קולת לי תקתצ'י רחלך לאין מא בקי מן סנתהום גיר ד'&nbsp;</span></li>
<li><span lang="he">שהור אללה יחסן כלאצהום וקד ערפוני אין והב רגע בדילה ען אלם</span></li>
<li><span lang="he">ללצעיד וסרני לאין אלוקת צ'אק ותם תשויש ואסעה תבדל בקיית</span></li>
<li><span lang="he">אלדנא' שאמיא גיאד ותגיבהא מעך אין שא אללה ולא תתאכר כתיר לעל</span></li>
<li><span lang="he">נגד שי אן נשתריה ואילא אלסעה לם ידכל ענדנא כתאן ולא ניל אללה</span></li>
<li><span lang="he">יחסן אלעאקבה ומא כאן לך מן חאגה תשרפני ביהא ולם נדע לך שי ענד&nbsp;</span></li>
<li><span lang="he">צארפי כמא אמרת ונחיב יתיני כתאבך בגמיע אלאסעאר</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">לא יכון בוד וסער אלפלפל ואלכתאן פי אלקאלוץ קראת עלי כאצת&nbsp;</span></li>
<li><span lang="he">רוחך אלשריפה אפצ'ל אלסלאם ומולאל&lt;י&gt; אלשי[ך] אבי יחיי נהראי אל[ס]ל[אם</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">ומולאי אבי אלפרג ישועה אלסלאם ואין כאן ענדך כל תגיב לי קליל [ &nbsp; &nbsp; &nbsp; &nbsp; &nbsp; &nbsp; &nbsp; ] שא אללה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00130/canvas/2">
                    
                    
                    
                        <h3>verso</h3>
                    
                        <ol>
<li><span lang="he">לסידי ומולאי אבי יעקוב יוסף בן עלי נ''נ פאסי&nbsp; &nbsp; &nbsp; &nbsp; &nbsp; &nbsp; &nbsp; מן אכלאבו בן הרון נ''נ כהן</span></li>
<li><span lang="he">כהן</span></li>
<li><span lang="he">אטאל אללה בקאה ואדאם עזה ותאידה וסעאדתה&nbsp;</span></li>
<li><span lang="he">ואלם יכון אלכהן חאצ'ר יקבצ'ה סידי אבו יחיי נהראי בן נסים יתרכה לה [אלי ו]צולה אן שא אללה</span></li>
</ol>
                    
                </div>
            
        </section>
    </body>
</html>
