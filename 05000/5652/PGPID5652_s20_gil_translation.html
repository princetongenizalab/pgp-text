
<html>
    <head>
        <title>Hebrew Translation of Letter: CUL Or.1080 J130</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J130</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00130/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את חסדיו לך ואל</span></li>
<li><span lang="he">ימנע ממך הצלחה, כאשר שלומי טוב אבל אני מתגעגע אליך. יקרב אלוהים את פגישתי עמך לטובה. אשר</span></li>
<li><span lang="he">למה שרצונך לדעת אדוני: כתבתי לך לפני כן מכתבים, ובהם תשובה על מכתביך. קיבלתי</span></li>
<li><span lang="he">קבלה על ה' דינרים עד אשר יבוא היהודי, ואשלם לו כאשר ציווית. קיבלתי</span></li>
<li><span lang="he">מן האנשים י' דינרים, מהם ג' דינרים מטבעות גרועים, וז' דְרְהַמים, דמי ההמרה ג' וחצי, כשדמי ההמרה (המקובלים)</span></li>
<li><span lang="he">ד', הודעתיך זאת. הם מיאנו להוסיף לי כלום, ואמרו קנ"ב (בעד) ה', ואלה י'. דרשתי</span></li>
<li><span lang="he">מהם יותר. אך מיאנו לעשות כן, אלוהים ישמרך. אני, ברצון האל,</span></li>
<li><span lang="he">בראש חודש אגמור אתם את החשבון ולא אשאיר כלום. ועכשיו סֵדֶר שתבוא</span></li>
<li><span lang="he">בתחילת אדר, כפי שאמרת לי, תשלים את סחורתך כי לא נשארו משנתם אלא ד'</span></li>
<li><span lang="he">חודשים, אלוהים ייתן להם אחרית טובה. הודיעו לי שוַהָב חזר פגוע ובצער</span></li>
<li><span lang="he">למצרים העליונה. ושמחתי בזאת, כי הזמן קצר, ושם המצב מסובך. ועכשיו תמיר את יתרת&nbsp;</span></li>
<li><span lang="he">הדינרים לשאמיים, טובים, ותביאם עמך ברצון האל, ואל תשתהה הרבה, אולי</span></li>
<li><span lang="he">נמצא משהו לקנות, אך עד עתה לא נכנסו אצלנו לא פשתים ולא ניל; אלוהים יעשה את</span></li>
<li><span lang="he">האחרית לטובה. ואם יהיה לך צורך במשהו, כבדני בו. לא השארתי לך כלום אצל</span></li>
<li><span lang="he">השולחני, כפי שהורית. ורצוני כי יבוא אלי ממך מכתב ובו כל השערים</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">זה הכרחי. ומחיר הפלפל והפשתים בקאלוץ. הריני שולח לך, נכבדי</span></li>
<li><span lang="he">החשוב, את מיטב דרישות השלום, ולאדוני ורבי אבו יחיא נהוראי דרישת שלום</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">ולאדוני אבו אלפַרְג' ישועה דרישת שלום; אם יש אצלך חומץ תביא לי קצת .... ברצון האל.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00130/canvas/2">
                    
                    
                    
                        <h3>verso</h3>
                    
                        <p><span lang="he">לאדוני ורבי אבו יַעֲקוּב יוסף בן עלי נ"ג פאסי, ייתן לו אלוהים אריכות ימים ויתמיד את גדולתו ואת עזרתו לו ואת אושרו; מאת אכלאבּוּ בן הָרוּן נ"נ כהן. אם לא יהיה הכהן נוכח, יקבל אותו אדוני אבו יחיא נהוראי בן נסים וישאיר לו אותו עדשיבוא.</span></p>
                    
                </div>
            
        </section>
    </body>
</html>
