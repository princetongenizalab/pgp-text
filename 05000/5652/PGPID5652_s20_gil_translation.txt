recto

אני כותב לך, אדוני ורבי, ייתן לך אלוהים אריכות ימים ויתמיד את חסדיו לך ואל
ימנע ממך הצלחה, כאשר שלומי טוב אבל אני מתגעגע אליך. יקרב אלוהים את פגישתי עמך לטובה. אשר
למה שרצונך לדעת אדוני: כתבתי לך לפני כן מכתבים, ובהם תשובה על מכתביך. קיבלתי
קבלה על ה' דינרים עד אשר יבוא היהודי, ואשלם לו כאשר ציווית. קיבלתי
מן האנשים י' דינרים, מהם ג' דינרים מטבעות גרועים, וז' דְרְהַמים, דמי ההמרה ג' וחצי, כשדמי ההמרה (המקובלים)
ד', הודעתיך זאת. הם מיאנו להוסיף לי כלום, ואמרו קנ"ב (בעד) ה', ואלה י'. דרשתי
מהם יותר. אך מיאנו לעשות כן, אלוהים ישמרך. אני, ברצון האל,
בראש חודש אגמור אתם את החשבון ולא אשאיר כלום. ועכשיו סֵדֶר שתבוא
בתחילת אדר, כפי שאמרת לי, תשלים את סחורתך כי לא נשארו משנתם אלא ד'
חודשים, אלוהים ייתן להם אחרית טובה. הודיעו לי שוַהָב חזר פגוע ובצער
למצרים העליונה. ושמחתי בזאת, כי הזמן קצר, ושם המצב מסובך. ועכשיו תמיר את יתרת 
הדינרים לשאמיים, טובים, ותביאם עמך ברצון האל, ואל תשתהה הרבה, אולי
נמצא משהו לקנות, אך עד עתה לא נכנסו אצלנו לא פשתים ולא ניל; אלוהים יעשה את
האחרית לטובה. ואם יהיה לך צורך במשהו, כבדני בו. לא השארתי לך כלום אצל
השולחני, כפי שהורית. ורצוני כי יבוא אלי ממך מכתב ובו כל השערים

recto, right margin

זה הכרחי. ומחיר הפלפל והפשתים בקאלוץ. הריני שולח לך, נכבדי
החשוב, את מיטב דרישות השלום, ולאדוני ורבי אבו יחיא נהוראי דרישת שלום

recto, top margin

ולאדוני אבו אלפַרְג' ישועה דרישת שלום; אם יש אצלך חומץ תביא לי קצת .... ברצון האל.

verso
לאדוני ורבי אבו יַעֲקוּב יוסף בן עלי נ"ג פאסי, ייתן לו אלוהים אריכות ימים ויתמיד את גדולתו ואת עזרתו לו ואת אושרו; מאת אכלאבּוּ בן הָרוּן נ"נ כהן. אם לא יהיה הכהן נוכח, יקבל אותו אדוני אבו יחיא נהוראי בן נסים וישאיר לו אותו עדשיבוא.