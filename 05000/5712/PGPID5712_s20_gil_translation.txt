recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, מפלרמו,
בכ' באלול. שלומי טוב ואני מאושר, אבל מתגעגע אליך; יקרב שהייתו אלוהים את פגישתי עמך
לטובה ובאושר; כתבתי לך לפני כן מכתבים אחרים, אקווה שהגיעו אליך וכי קראת
אותם. הודעתיך את מצבי השנה ואת עוגמת הנפש שהיתה לי ....
לא מצד האונייה של בן כלוף ולא הצלחתי ....
אלא י' דינרים בקירוב; ואשר לאוניית בן אסכנדר, אבדו כל ....
ט"ו דינר בקירוב; אחר כך הפלגתי והפקרתי את סחורתי ומקצת ה.... ; ועשה אלוהים
יתעלה חסד עמי ועברנו לים הפתוח והגעתי וניצלתי מן האויב; לולא כניסת ....
ושהינו שם ט"ו (יום), הייתי חסר אונים לפני האויב(?) אודה, וכו'.
וכל אלה השפילו את רוחי קצת; אבקש מאלוהים שייתן בלבי אורך רוח .... (כתבתי לך)
במכתבי הקודמים שברגע בואי שלחתי אל אמו של אבו ....
בזהב על ידי אדוני אבו אסחק ברהון בן אסחק נ"ע התאהרתי; אחר כך הגיע סלימאן
ממאזר ושמעתי ממנו בעניין זה דברים של גסות רוח, כי אמר שאינם זקוקים למה
שתשלח אתה, ואס האיש לא שלח להם כלום, אתה אינך חייב לו כלום. על כן
אל ייקח ממך אף פרוטה, כי אני עצמי הוצאתי בעדו סכום של כאלפיים דרהמים וכ' דינר 
בזהב, והוא אומר ששילם אותם ממה שהיה חייב, למי שידוע לך. עוד אמר לי שלא יסייעו לי 
בעניין נסיעתי כלל וכלל. אמר לי: רצונך לנסוע, סע. ואילו הייתי מאמין לזאת, הייתי
נוסע. אבל אני יוצא ממש היום למאזר, ויש בדעתי לנסוע לסוסה, כי אני מניח שכדי להגיע) 
למהדייה מוטב (לנסוע) דרך סוסה. אילו היו מסייעים לי, חי אלוהים, אדוני, הייתי מבזבז עליהם הוצאות
בסך חמישים ואחד דינר בזהב; זאת כדי לשמח את לבך. אבקש מאלוהים שבחסדו יעניק לי 
הצלחה .... ; כבר שלחתי אליהם .... והיום מלא לו חודש וטרם ראיתי ממנו .... 

recto, right margin
(11-1) עם נושאי המכתבים ועם הסגפנים(?), תרגיע את לבי, על בוא הכריכה, והעופרת, וכל מה ששלחת. 
(12–21) אם המשואים נשארו באלכסנדריה או שאדוני אבו אסחק העמיס אותם, כי כאשר עזבתי אותו, התניתי אתו בפירוש שהוא יעמיס אותם 
 
recto, top margin
(6-1) באוניית אלמורסי(?). כמו כן, כתוב מכתב הביתה וזרז אותם בעניין הנסיעה, ומכתב אל סלימאן, גם כן לשם זירוז. 
(15-7) ואין אדם כמוך מן הזקוקים להוראות. מסור בשמי את מיטב דרישות השלום לאדוני אבו אסחק ברהון בן מוסא וזרז אותו ועניין המכירות והקניות שביקשתי ממנו שיקבל על עצמו, כי שלחתי כמות ….
 