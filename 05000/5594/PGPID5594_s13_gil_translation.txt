recto

אני כותב לך, אדוני החבר הגדול גדול הישיבה ויקירה, יתן לך אלוהים אריכות ימים ויתמיד את
גדולתך ואת עזרתו לך ואת אושרך ואת חסדיו לך, מאלכסנדריה, אחרי שהגעתי בשלום, בחסדי אלוהים
ובטובו, לו תודה רבה, ואילו, וכו', על שהושיענו ממה שפחדתי,
דהיינו החורף והקושי של דרך רשיד; משסייע אלוהים במסע, ולא
שהיתי ברשיד אלא שני לילות .... עיקל אותו(?) ז' ימים, התחילו הגמלים להוביל את השיטים. אחר כך
עזר אלוהים ושלחתי בעד תוספת שכירות, על דעת עצמי, גמלים ויצאתי, מפחד החורף, שמא יתפוס אותי יחד
עם כל הבהמות שעמי; השארתי את מרבית המשא שהיה עמי ולא שלחתי אלא את המשואים. 
ונשאר הכמון ברשיד; ביקשתי מהממונה על המטבעות, מנהל הדיואן'... בעניין הובלת 
הכמון, אבל הם לא עשו כן, כי ביקשו לקבל שכירות בעד הובלת סל קטן של סחורה קלה, כולל הרוכב, כמו בעד שכירות של משואים.
על כן השארתי אותו בביתו, כי ביקשתי מאנשינו, בעלי החנויות,
אך לא מצאתי אצלם מקום. גיסי עזרא עומד לצאת, אולי אבקש ממנו שישלחם, ביבשה או בים.
אחרי בואי התחיל חורף נורא, במשך י' ימים בקירוב, יומם וליל, הודיתי אפוא לאלוהים על אשר
לא תפס אותי בדרך. עד היום, זה שבוע, לא יצאתי מהבית לשום מקום, חוץ ממה שיצאתי אל 
המחסן, מצאתי אותו מוצף, אף על פי שהוא מכוסה, זאת, לידיעתך. אולי אחר כך, אם תתחיל 
התבהרות, יתחילו הבריות בעסקים, ואוציא למכירה חלק ממה שבשותפות בינינו, ואלוהים, יתעלה ברחמיו, יזמן מזל. כל
רצוני הוא אך ורק שיהיו דברים שיש בהם רווח, והוא הלוא יודע את הכוונה ויזמן מזל טוב ברחמיו.
יצאתי מודאג מפני מה שהשארתי שם, אקווה שאלוהים עזר וכבר יצאת מזה, אתה
ור' עמרם – כי בגללו אני מודאג. אלוהים יתעלה יזמן לו מזל וייתן לו מידו המלאה.
שלחו לו את האדרת עוד לפני כן, למחרת בואי, אקווה שהגיעה אליו. בני ביתו כולם בריאים לחלוטין.
הודעתי לאדוני ורבי, אבו אלחסן עַלאל, מה שהורית לי, אקווה שהוא שמח לקראת בואך, 
כפי שרצוי לך, ברצון האל. אני שולח להדרתך את מיטב דרישות השלום, ולאדוני רבי נסים, מיטב
דרישות השלום, ולכל הנתון לטיפולך, דרישות שלום. אדוני ורבי אבו אלחטן עלאל, שלומו מצוין.
אשת האדון אבו אלחסן ילדה לו בן; הוא הרגיש ברע, אבל היא בריאה.
הודע זאת לר' עמרם, שלא יהיה מודאג.

recto, right margin
(1–9) אודיעך שיום לפני אלוהים יתעלה ישמור על כולם. ועקב שלום. שנסעתי הזדמן לי למכור את הזהב ששלח לי ברהון, ואמרתי לקנות לו בתמורה משהו שיכניס לו קצת רווח; (16-10) הלכתי אפוא אל אלעטארין', כדי לקנות לו בּוֹרקס אצל כַּעְבּ; ואמר לי פתיאן: אתן לך משהו שירוויח ממנו. (29-17) היה עמי הכוהן, אברהם י, והוא מסר לנו מַן ואוקיה נסורת עץ בושם; וממש היום הודיע לי בַּרהון שמכר מזה בהכרזה חצי מן בדיוק.
recto, top margin
בכ"ז דרהמים, והוא כבר החזיר לו אותו בידי גיסו עזרא; הואילה להחזיר לו אותו על ידיו וימסור מה שלקח, כלומר שני דינרים פחות שישית. ושלומו ירבה לעד.
verso
אדוני החבר הגדול, גדול הישיבה, רבני נהוראי בי"ר נסים ז"ל, ייתן לו אלוהים אריכות ימים ויתמיד את גדולתו ואת עזרתו ואת חסדיו לו; המודה לו, ישועה בן אסמעיל נ"ע. שלום רב.