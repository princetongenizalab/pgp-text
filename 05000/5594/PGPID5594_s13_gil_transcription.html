
<html>
    <head>
        <title>Transcription of Letter: Bodl. MS heb. b 3/17</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. b 3/17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-17/1.json">
                    
                    
                    
                        <h3>recto</h3>
                    
                        <ol>
<li><span lang="he">כתאבי אטאל אללה בקא מולאי אלחבר הגדול גדול הישיבה ויקירה ואדאם&nbsp;</span></li>
<li><span lang="he">עזה ותאידה וסעאדתה ונעמאה מן אלאסכנדריה בעד וצולי סאלם בחמד אללה&nbsp;</span></li>
<li><span lang="he">ומנה לה אלשכר כתירה ואילו פי מלא שירה וג' אלדי כלצני ממא כנת כאיפה&nbsp;</span></li>
<li><span lang="he">והו אלשתי וצעובה טריק רשיד ואן כאן למא סאהל אללה פי אלא[נח]דאר ולם&nbsp;</span></li>
<li><span lang="he">נקים סוא לילחין [&nbsp; &nbsp; &nbsp; &nbsp; ] ברשיד עקלה ז' איאם אכדת אלגמאל תחמל אלסנט תם&nbsp;</span></li>
<li><span lang="he">סאהל אללה וחמלת עלי רוחי פי זאיד אגרה גמאל ומצית כוף מן שתי ילחקני וכל&nbsp;</span></li>
<li><span lang="he">מא מעי חיואן ותרכת אכתר מא כאן מעי מן אלתקל ולם נחמל אלא אלאחמאל&nbsp;</span></li>
<li><span lang="he">ובקי אלכמון ברשיד ולקד סאלת מן אלנאקד צאחב אלדיואן [ &nbsp; &nbsp; &nbsp; &nbsp; &nbsp; &nbsp; ] עלי חמל&nbsp;</span></li>
<li><span lang="he">אלכמון לם יפעלו לאן אצאבו חמל קפיפה כף וראכב יאכדו מתל אגרה אחמאל</span></li>
<li><span lang="he">פאבקיתהא מע שי אכר ענדה פי ביתה לאן טלבת אצחאבנא אצחאב אלדכאכין</span></li>
<li><span lang="he">לם נגד ענדהם מוצ'ע וצהרי עזרא עלי כרוג לעל נסאלה ינפדהם בר או בחר</span></li>
<li><span lang="he">ולקד גא בעד וצולי שתי עטים נחו אלי איאם ליל ונהאר פחמדת אללה אלדי לם</span></li>
<li><span lang="he">ילחקני פי אלטריק ולי אליום גמע[ה] מא כרגת מן אלבית אלי מוצ'ע אלא אן כרגת אלי</span></li>
<li><span lang="he">אלמכון וגדתה קטר ועלי אנה דימאס אעלמתך דלך ולעל בעד דלך אדא וקע</span></li>
<li><span lang="he">אלטיאב יתצרפו אלנאס ונחלל שי ממא ביננא ואללה תעאלי יופק ברחמתה ומא</span></li>
<li><span lang="he">שהותי אלא מא יעוד עליה מנה פאיד פהו עאלם אלניה ויופק כיר ברחמתה וקד</span></li>
<li><span lang="he">כרגת וקלבי בה משגול ממא תרכתה פיה ארגו אן קד סאהל אללה ופרג ענה</span></li>
<li><span lang="he">וען ר' עמרם לאן קלבי בה משגול אללה תע' יופקה ויתן לו מידו המלאה וקד&nbsp;</span></li>
<li><span lang="he">אנפדו לה אלברנוס מן קבל דא ג'ד וצולי ארגו וצולה אליה ואהלה פי כל עאפיה</span></li>
<li><span lang="he">וקד ערפת לסידי אלשיך אבו אלחסן עלאל מא וצא בה //ארגון\\ אנה אלי מגיה מסרור&nbsp;</span></li>
<li><span lang="he">כמא יחב אן שא אללה כצצת חצרתה אתם אלסלאם וסידי רבי נסים אפצל אל</span></li>
<li><span lang="he">סלם ומן תשמלה אלענאיה אלסלם וסידי אלשיך אבו אלחסן עלאל פי כל נעמה</span></li>
<li><span lang="he">וקד ולדת זוגה אלשיך אבי אלחסן אבנה ולחקה בעץ' צעובה והי פי עאפיה</span></li>
<li><span lang="he">יערף דלך לר' עמרם פלא ישגל קלבה אללה תעאלי יחרס גמיעהם ועקב שלום</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">ואעלמה</span></li>
<li><span lang="he">אן כאן קבל</span></li>
<li><span lang="he">אנחדארי ביום</span></li>
<li><span lang="he">אתפק לי ביע</span></li>
<li><span lang="he">אלדהב אלדי אנפד</span></li>
<li><span lang="he">אלי ברהון פקלת</span></li>
<li><span lang="he">נאכר לה באל</span></li>
<li><span lang="he">תמן שי יעוד</span></li>
<li><span lang="he">עליה מנה שי</span></li>
<li><span lang="he">פגית ללעטארין</span></li>
<li><span lang="he">עלי אן נאכד</span></li>
<li><span lang="he">לה תנכאר מן</span></li>
<li><span lang="he">כעב פקאל לי</span></li>
<li><span lang="he">פתיאן אנא</span></li>
<li><span lang="he">אעטיך שי</span></li>
<li><span lang="he">ינפיד פיה</span></li>
<li><span lang="he">וכאן מעי אל</span></li>
<li><span lang="he">כהן אברה[ם]</span></li>
<li><span lang="he">אלאנדלסי</span></li>
<li><span lang="he">דפע לנא</span></li>
<li><span lang="he">מן ואוקיה</span></li>
<li><span lang="he">נשארה</span></li>
<li><span lang="he">עוד פלמא</span></li>
<li><span lang="he">כאן אליום</span></li>
<li><span lang="he">ערפני</span></li>
<li><span lang="he">ברהון אנה</span></li>
<li><span lang="he">נאדי עליהא</span></li>
<li><span lang="he">סוי אלנץ</span></li>
<li><span lang="he">מנא</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">כ''ז דרא'</span></li>
<li><span lang="he">וקד</span></li>
<li><span lang="he">אעארה</span></li>
<li><span lang="he">אליה מע</span></li>
<li><span lang="he">צהרה</span></li>
<li><span lang="he">עזרא</span></li>
<li><span lang="he">יתפצל</span></li>
<li><span lang="he">יעירה</span></li>
<li><span lang="he">עלי ידה</span></li>
<li><span lang="he">ודפע מא</span></li>
<li><span lang="he">אכד</span></li>
<li><span lang="he">והו</span></li>
<li><span lang="he">דינרין</span></li>
<li><span lang="he">גיר סדס</span></li>
<li><span lang="he">ושלומו</span></li>
<li><span lang="he">ירבה</span></li>
<li><span lang="he">לעד</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-17/2.json">
                    
                    
                    
                        <h3>verso</h3>
                    
                        <ol>
<li><span lang="he">מולאי אלחבר הגדול גדול הישיבה רבנ' נהראי&nbsp; &nbsp; &nbsp; &nbsp; שאכרה ישועה בן אסמעיל</span></li>
<li><span lang="he">ביר' נסים ז''ל &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; נ''ע</span></li>
<li><span lang="he">אטאל אללה בקאה ואדאם עזה ותאיידה ונעמאה&nbsp; &nbsp; &nbsp; שלום רב</span></li>
</ol>
                    
                </div>
            
        </section>
    </body>
</html>
