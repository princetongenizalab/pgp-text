
<html>
    <head>
        <title>Hebrew Translation of Letter: Bodl. MS heb. b 3/17</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. b 3/17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-17/1.json">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני החבר הגדול גדול הישיבה ויקירה, יתן לך אלוהים אריכות ימים ויתמיד את</span></li>
<li><span lang="he">גדולתך ואת עזרתו לך ואת אושרך ואת חסדיו לך, מאלכסנדריה, אחרי שהגעתי בשלום, בחסדי אלוהים</span></li>
<li><span lang="he">ובטובו, לו תודה רבה, ואילו, וכו', על שהושיענו ממה שפחדתי,</span></li>
<li><span lang="he">דהיינו החורף והקושי של דרך רשיד; משסייע אלוהים במסע, ולא</span></li>
<li><span lang="he">שהיתי ברשיד אלא שני לילות .... עיקל אותו(?) ז' ימים, התחילו הגמלים להוביל את השיטים. אחר כך</span></li>
<li><span lang="he">עזר אלוהים ושלחתי בעד תוספת שכירות, על דעת עצמי, גמלים ויצאתי, מפחד החורף, שמא יתפוס אותי יחד</span></li>
<li><span lang="he">עם כל הבהמות שעמי; השארתי את מרבית המשא שהיה עמי ולא שלחתי אלא את המשואים.&nbsp;</span></li>
<li><span lang="he">ונשאר הכמון ברשיד; ביקשתי מהממונה על המטבעות, מנהל הדיואן'... בעניין הובלת&nbsp;</span></li>
<li><span lang="he">הכמון, אבל הם לא עשו כן, כי ביקשו לקבל שכירות בעד הובלת סל קטן של סחורה קלה, כולל הרוכב, כמו בעד שכירות של משואים.</span></li>
<li><span lang="he">על כן השארתי אותו בביתו, כי ביקשתי מאנשינו, בעלי החנויות,</span></li>
<li><span lang="he">אך לא מצאתי אצלם מקום. גיסי עזרא עומד לצאת, אולי אבקש ממנו שישלחם, ביבשה או בים.</span></li>
<li><span lang="he">אחרי בואי התחיל חורף נורא, במשך י' ימים בקירוב, יומם וליל, הודיתי אפוא לאלוהים על אשר</span></li>
<li><span lang="he">לא תפס אותי בדרך. עד היום, זה שבוע, לא יצאתי מהבית לשום מקום, חוץ ממה שיצאתי אל&nbsp;</span></li>
<li><span lang="he">המחסן, מצאתי אותו מוצף, אף על פי שהוא מכוסה, זאת, לידיעתך. אולי אחר כך, אם תתחיל&nbsp;</span></li>
<li><span lang="he">התבהרות, יתחילו הבריות בעסקים, ואוציא למכירה חלק ממה שבשותפות בינינו, ואלוהים, יתעלה ברחמיו, יזמן מזל. כל</span></li>
<li><span lang="he">רצוני הוא אך ורק שיהיו דברים שיש בהם רווח, והוא הלוא יודע את הכוונה ויזמן מזל טוב ברחמיו.</span></li>
<li><span lang="he">יצאתי מודאג מפני מה שהשארתי שם, אקווה שאלוהים עזר וכבר יצאת מזה, אתה</span></li>
<li><span lang="he">ור' עמרם &ndash; כי בגללו אני מודאג. אלוהים יתעלה יזמן לו מזל וייתן לו מידו המלאה.</span></li>
<li><span lang="he">שלחו לו את האדרת עוד לפני כן, למחרת בואי, אקווה שהגיעה אליו. בני ביתו כולם בריאים לחלוטין.</span></li>
<li><span lang="he">הודעתי לאדוני ורבי, אבו אלחסן עַלאל, מה שהורית לי, אקווה שהוא שמח לקראת בואך,&nbsp;</span></li>
<li><span lang="he">כפי שרצוי לך, ברצון האל. אני שולח להדרתך את מיטב דרישות השלום, ולאדוני רבי נסים, מיטב</span></li>
<li><span lang="he">דרישות השלום, ולכל הנתון לטיפולך, דרישות שלום. אדוני ורבי אבו אלחטן עלאל, שלומו מצוין.</span></li>
<li><span lang="he">אשת האדון אבו אלחסן ילדה לו בן; הוא הרגיש ברע, אבל היא בריאה.</span></li>
<li><span lang="he">הודע זאת לר' עמרם, שלא יהיה מודאג.</span></li>
</ol>
                    
                        <h3>recto, right margin</h3>
                    
                        <p><span lang="he">(1&ndash;9) אודיעך שיום לפני אלוהים יתעלה ישמור על כולם. ועקב שלום. שנסעתי הזדמן לי למכור את הזהב ששלח לי ברהון, ואמרתי לקנות לו בתמורה משהו שיכניס לו קצת רווח; (16-10) הלכתי אפוא אל אלעטארין', כדי לקנות לו בּוֹרקס אצל כַּעְבּ; ואמר לי פתיאן: אתן לך משהו שירוויח ממנו. (29-17) היה עמי הכוהן, אברהם י, והוא מסר לנו מַן ואוקיה נסורת עץ בושם; וממש היום הודיע לי בַּרהון שמכר מזה בהכרזה חצי מן בדיוק.</span></p>
                    
                        <h3>recto, top margin</h3>
                    
                        <p><span lang="he">בכ"ז דרהמים, והוא כבר החזיר לו אותו בידי גיסו עזרא; הואילה להחזיר לו אותו על ידיו וימסור מה שלקח, כלומר שני דינרים פחות שישית. ושלומו ירבה לעד.</span></p>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-17/2.json">
                    
                    
                    
                        <h3>verso</h3>
                    
                        <p><span lang="he">אדוני החבר הגדול, גדול הישיבה, רבני נהוראי בי"ר נסים ז"ל, ייתן לו אלוהים אריכות ימים ויתמיד את גדולתו ואת עזרתו ואת חסדיו לו; המודה לו, ישועה בן אסמעיל נ"ע. שלום רב.</span></p>
                    
                </div>
            
        </section>
    </body>
</html>
