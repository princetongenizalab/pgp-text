
<html>
    <head>
        <title>Hebrew Translation of Letter: Moss. II,171</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,171</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5755/iiif/textblock/13149/canvas/1/">
                    
                    
                    
                        <h3>recto</h3>
                    
                        <ol>
<li>(2-1) על שמך; אלוהים, תשתבח גבורתו, הוא היודע כמה אנחנו מתגעגעים אליך, אדוני ורבי הנכבד, ייתן לך אלוהים אריכות ימים</li>
<li> </li>
<li>.... מאלוהים נבקש שניפגש, בחסדו, כי בידו היכולת לזאת. הגיע מכתבך, אדוני,</li>
<li>עם ישראל(?) (ועמו) .... דינרים ששלחת לאדון אבו אלחסן עלאל. הוא בא אלינו הביתה (?) </li>
<li>ביום לפני .... שבוע, ועמו אבו סעיד בן האלכסנדרוני ואמר: הגיע מכתב האדון, והוא</li>
<li>כותב על קניית .... חיטים והביא הצעה עמו, מחיר ז' וחצי .... אמרתי לו שהחיטים בצור</li>
<li>ומחר תגענה לאלכסנדריה. אמר לי: אני עסוק מאוד, אבל אצא ואקנה לך אותן; והלכתי עמו </li>
<li>וקנה לך ט''ו .... חיטים בשני דינרים, ודרהם בעד ההובלה ושילם לי .... דינרים בעד (מחוק: אייר וסיון) ניסן, ושילם בעד</li>
<li>שכירות הבית כ"ג דרהמים. והשארתי את אדוני אבו אלחיי שישלם הכול .... כי האדון אבו אלחסן</li>
<li>לצערי הרב נפטר, תיבדל אתה, אדוני, לחיים ארוכים. מן האריג הגס לא נותר אלא מעט, כי </li>
<li>האדון שאל מן החוטים שלו ר' אוקיות וכבר ביקש להחליף אותם ומסר אותם לאורג ; לקחתי מאבו אלסרור ....</li>
<li>בעד אייר וסיון .... היין ; אבקש מאלוהים שימציא לך רווח ופרנסה; חילקתי אותו בשווה, לה ולאדון;</li>
<li>זאת לידיעתך אדוני; עבדך .... הוציא ממנו במועד, אחרי קשיים שרק אלוהים יתעלה יודע אותם, ולפניו נתלונן.</li>
<li>בשם אלוהים הנורא, אין מוציאים אל עיר זו אלא בשלושים דרהמים ורבע, סחורות ....</li>
<li>.... ולקח בעדן עירבון, והן .... </li>
</ol>
                    
                        <h3>recto, right margin</h3>
                    
                        <p>אבקש מהדרתך להלוות לו חצי דינר, נוסיף לו להם סחורות ואחשב לך זאת בהחלט מעשה צדקה עם הילדים האלה </p>
                    
                        <h3>recto, top margin</h3>
                    
                        <p>ולא אשהה אותם; אם תרצה אשלח אותם אליך או אל אחותי; והיא יש לה הכרח בד' קיראטים .... ובקירט מור ובקיראט תחמוצת העופרת, ובקיראט ששר ואבן סופגת(?) ובקיראט כדורי החמצה ובקיראט דיו (?) ובקיראט שמרים (?) מאצל אחמד, טובים, ובקיראט חמאה בגביעים. </p>
                    
                </div>
            
                <div data-canvas="https://geniza.princeton.edu/documents/5755/iiif/textblock/13149/canvas/2/">
                    
                    
                    
                        <h3>verso</h3>
                    
                        <ol>
<li>אבקש מאלוהים שייתן לך חיים למענו, כחיי הזמן, וימציא לך אחרית טובה. אדוני, חי אלוהים, לא ....</li>
<li>אבו אלנג'ם והאדון אבו אלמנצור. אני, חי אלוהים, מתרעם עליהם מאוד, כי אני בזמן שנעדרתי ....</li>
<li>מועט, ולא הקדים לי שלום ולא מה שהוצאתי על זאת .... אלוהים ימציא חילופין; ואני מבקש מאדוני ורבי אבו כת'יר אפרים ....</li>
<li>עם .... נושא מכתבי זה, כי איני רוצה להטיל עליו שיכתוב מכתב כי הלוא לא השאיר אצלי תשומת לב בשבילו, כי הבטיח לי ....</li>
<li>החבר ספסל שאשב עליו בלי שכירות(?) וכל יום אהיה אוכל לחם רק אצלו .... במשפחתו; כתבתי בחיפזון,</li>
<li>עמך הסליחה. אולי אתה יודע בשבילי איזו פרנסה אצלך, ואיני רוצה אלא חצי (דינר) בחודש, שאשלחנו לילדים ואהיה</li>
<li>בצל כנפך, כי אני מתגעגע אליך מאוד, חי אלוהים הנורא, כי אני, חי אלוהים, עזוב .... נועם הפקידים ....</li>
<li>באמצע השוק, ואני מודאג מאוד, והישועה מאלוהים יתעלה. אני שולח לך את מיטב דרישות השלום ולאדון אבו אסחק ולבניו, מיטב</li>
<li>דרישות השלום. האדון אבו אלאפראח הגיע, ולא היה בקו הבריאות, אבל הבריא, בחסד אלוהים, וכבר הסדרתי עמו את מרבית קניותי,</li>
<li>ומסרנו לו את הנאד של עמיר, כמצוות האדון אבו אלחסן עלאל, והוא כבר הפליג, יכתוב אותו אלוהים לשלום. ושלום.</li>
</ol>
                    
                        <h3>verso, address</h3>
                    
                        <p>אדוני ורבי הנכבד אבו עמראן מוסא בר אבי אלחי נ"ע כלילה, ייתן לו אלוהים אריכות ימים ויתמיד את גדולתו ; עבדו ומודה חסדו שלמה בר נסים נ''נ .... אלברקי. </p>
                    
                </div>
            
        </section>
    </body>
</html>
