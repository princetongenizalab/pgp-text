
<html>
    <head>
        <title>Transcription of Letter: Moss. II,171</title>
    </head>
    <body style="max-width: 860px; margin: auto">
        <h1>Transcription of Letter: Moss. II,171</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/5755/iiif/textblock/13149/canvas/1/">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>קד עלם אללה גל קדרתה מא לחקנא מן אלוחשה למולאי אלשייך אלגליל אטאל אללה בקאה</p>
</li>
<li>
<p>[ נס]אל אללה [ימ]ן באלאגתמאע אנה עלי דלך קדירה וצל כתאב מולאי</p>
</li>
<li>
<p>צחבת ישר[אל ] דנא אלדי אנפדהא לשייך אבי אלחסן עלאל וקד גא אלי דאר ענ[דנ]א</p>
</li>
<li>
<p>נהאר קבל [ ] בגמעה ומעה אבו סעיד אבן אסכנרראני וקאל קד וצל כתאב אלשייך והו</p>
</li>
<li>
<p>ידכר שרא [ &nbsp; &nbsp; &nbsp; ]ין קמח וגאב ערצה מעה סער ז נצף ב[&nbsp; &nbsp; &nbsp; &nbsp; ] וקלת לה אן אלקמח בצור</p>
</li>
<li>
<p>וגדא תצל אלי [אסכנד]ריא קאל לי אנא כתיר אלשגל אכרג נשתריהא לך פמצית מעה</p>
</li>
<li>
<p>אכד לך טו [ ] קמח בדינרין ודרה חמל ודפע לי [ ] דינ מן[אייר וסיון] //ניסן// ודפע ען</p>
</li>
<li>
<p>אגרה אלדרה כג דרה וקד תרכת סידי אבי אלחיי ידפע אלכל אלי מא [&nbsp; &nbsp; &nbsp; &nbsp; &nbsp; ] לאן אלשייך אבי אלחסן</p>
</li>
<li>
<p>עזיז עלי תופי ולך יאמולאי טול אלבקא ואלעמר ואלתוב אלכשן מא בקי מנה אלא קליל לאן</p>
</li>
<li>
<p>כאן אלשיך אקתרץ ען גזלה ר אואק וקד אסתכלפהא ודפעה אלי חאיך ואכדת מן אבי אלסרור ב[&nbsp; &nbsp; ]</p>
</li>
<li>
<p>ען אייר וסיון ו[ ] אלנביד אסל אללה ינפע פי רזקך וקד קצמתה בסויה הי ואלשייך אעלמתך</p>
</li>
<li>
<p>דלך יאמולאי עבדך [ ] כרג ענה //פי// אלמועד //בעד// צעובה אן עלמהא ללה תע אלשכוא אליה</p>
</li>
<li>
<p>וקד ואללה אלעצים לא יכרג אלי הדא אלבלד גייר בתלאתין דרה ורבע חואיג</p>
</li>
<li>
<p>[ ] ואכד פיהא רהן והי [ ]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ואנא אסל</p>
</li>
<li>
<p>חצרתה</p>
</li>
<li>
<p>פי קרצה</p>
</li>
<li>
<p>נצף דינ</p>
</li>
<li>
<p>נציפהא</p>
</li>
<li>
<p>חואיג</p>
</li>
<li>
<p>אליהא</p>
</li>
<li>
<p>ומא אחסבהא</p>
</li>
<li>
<p>מנהא [אל]א</p>
</li>
<li>
<p>צדקה עלי</p>
</li>
<li>
<p>הולאיך אל</p>
</li>
<li>
<p>אטפאל</p>
</li>
<li>
<p>ומא</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אכרהא אן שא</p>
</li>
<li>
<p>אנפדהא אליה</p>
</li>
<li>
<p>או אלי אכתי והי</p>
</li>
<li>
<p>צרהא בד</p>
</li>
<li>
<p>קיר [&nbsp; &nbsp; ]לך וקיר</p>
</li>
<li>
<p>מר וקיר</p>
</li>
<li>
<p>מרתך וקיר</p>
</li>
<li>
<p>סילקו וחגר</p>
</li>
<li>
<p>עטש וקיר</p>
</li>
<li>
<p>אמס אל[ ]</p>
</li>
<li>
<p>וקיר מדאד [ ]</p>
</li>
<li>
<p>וקיר דריד[ה]</p>
</li>
<li>
<p>מן ענד</p>
</li>
<li>
<p>אחמד טייב</p>
</li>
<li>
<p>וקיר זבדה</p>
</li>
<li>
<p>[פ]י אקדאח</p>
</li>
</ol>
                    
                </div>
            
                <div data-canvas="https://geniza.princeton.edu/documents/5755/iiif/textblock/13149/canvas/2/">
                    
                    
                    
                        <h3>verso</h3>
                    
                        <ol>
<li>
<p>אסל אללה אן יבקיך לי מא בקא אלזמאן ואן ירזקך אחרית טובה ולם ואללה יאמולאי [ ]</p>
</li>
<li>
<p>אבי אלנגם ואלשיך אבי אלמנצור ואנא ואללה ואגד עליהום כתיר לאנני אדא כנת עדמת[ &nbsp; ] עליה[ ]</p>
</li>
<li>
<p>אן יסיר ולם יקבלני סלא[ם] ולא מא צרפת לדא [ &nbsp; &nbsp; ] מן [א]ללה אלעוץ ואנא אסל מולאי [ו]ש[י]כ[י] אבו כתיר אפרים [&nbsp; &nbsp; &nbsp; &nbsp; &nbsp; ]</p>
</li>
<li>
<p>צחבה א[ ] חאמל כתאבי לאן מא אריד אכלפה כתב כתאב פמא אבקא מעי מן אלמראעה ואועדני פי [ ]</p>
</li>
<li>
<p>[אל]חבר מצטבה נגלס עליהא בלא כרי מא אכל כל יום כבז אלא ענדה וק[ ] באהלה וכתבת סרעה</p>
</li>
<li>
<p>אבסט עדרי ואן ערפת לי מעישא ענדך ומא אשתהי גיר נצף פי כל שהר אנפדה אלי אלאטפאל ואכ[ון]</p>
</li>
<li>
<p>פי צל כנפך לאנני משתאק אליך ואללה אלעצים כתיר ואנא ואללה מנטרח אלא [ ] אלדכאן מע אלצביאן [ ]</p>
</li>
<li>
<p>פי וצט אלצוק וקלבי [משגול] כתיר מן אללה תע אלפרג קראת עליך אתם [אל]סלם ואלשייך אבי אסחק ופתיא[נה אתם]</p>
</li>
<li>
<p>אלסלם וקד כאן אלשיך [אבו א]לאפראח קד וצל מתכסל וקד והב אללה אלעאפיה וקד אקצית אכתר חואיגי [ענדה]</p>
</li>
<li>
<p>ודפענא לה אלגראב [אלדי] לעמיר באמר אלשייך אבי אלחסן עלאל וקד אקלע כתב אללה סלאמתה ושלום</p>
</li>
<li>
<p>מולאי אלשייך אלגליל [אבו] עמראן מוסי בר ממלוכה ושאכר תפצלה שלמה בר נסים ננ [ ]</p>
</li>
<li>
<p>[א]בי אלחי נע כלילה אלברקי</p>
</li>
<li>
<p>אטאל אללה בקאה ואדאם עזה</p>
</li>
</ol>
                    
                </div>
            
        </section>
    </body>
</html>
