
<html>
    <head>
        <title>Transcription of Letter: T-S 13J29.3</title>
    </head>
    <body style="max-width: 860px; margin: auto">
        <h1>Transcription of Letter: T-S 13J29.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00029-00003/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">אכרמך אללה יאכי ואבקאך וצאנך ותולאך וצל כתאבך תדכר סלאמתך וסרני דלך</span></li>
<li><span lang="he">ואנת תלום וליס תנקצ'י לאומתך חתי פי אדנניר תקול אנהא נקצת וכנת ליס נוגה</span></li>
<li><span lang="he">לך ולא לגירך אלא בוזן אצירפי וכט ידה ענדי וקולך פי הדא מא אדרי כיף הו</span></li>
<li><span lang="he">וסאלתך פי כתאב וכתאבין אן תכפיני מונה ספתך ליצל אליך חסאבך מחקק ואנת</span></li>
<li><span lang="he">משכור פמא פעלת כאן אכלת מעך וכפרתך פי תולתה אעתד'רת לך כמא יעתד'רו</span></li>
<li><span lang="he">אלאצדקא וערפתך אני אמתחנת עלי יד אבי סלמאן ותעדר עלי קבץ' מאלי ענד</span></li>
<li><span lang="he">חביב אלפאסי והו אלדי אשגלני ען תמאם אמרך לאן לי ענדה גמלה מאל אסל אללה אן</span></li>
<li><span lang="he">יסאהל כלאצי מנה ואנא אעמל עלי אנפצאלי מנה בין ידי אלקאצי פתא אללה אבי אלפצל בן</span></li>
<li><span lang="he">יזדאד ביבא אלדי [[תגמל ועמ]] למת ושכיתה ואמא סיצל אליה מאלה אלי חבה ואחדה והו משכור</span></li>
<li><span lang="he">&nbsp;ואנת איצא אש כאן יכון לו חתי אסלפתני חסן אצן וקבלת עדרי וכאתבת באלגמיל וגעלת אן</span></li>
<li><span lang="he">&nbsp;אשתרית סלעה לם תכרג ענך ותחפץ צדיק בן צדיק אביך ואמא מא תבקא לך מן בקיה חסאב</span></li>
<li><span lang="he">&nbsp;וסלעה סיצל אליך חסב מא יגב ואנת משכור עלי כאצה נפסך אפצל אלסלם וחציבה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00029-00003/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לאבי יצחק אטאל אללה בקאה אברהם בן דאוד &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן נסים בן יצחק מחבה&nbsp;</span></li>
<li><span lang="he">אלמהדוי( ?) בן אכרמה אללה ותבקאה</span></li>
</ol>
                    
                        <h3>Verso, in a different hand</h3>
                    
                        <ol>
<li><span lang="he">וצל האדא אלכתאב פי יום אלתלאתא אול ניסאן</span></li>
<li><span lang="he">והו רביע אלאול פי סנת תסע ותמאנין</span></li>
</ol>
                    
                </div>
            
        </section>
    </body>
</html>
