
<html>
    <head>
        <title>Hebrew Translation of Letter: BL OR 5542.9</title>
    </head>
    <body style="max-width: 860px; margin: auto">
        <h1>Hebrew Translation of Letter: BL OR 5542.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5573/iiif/canvas/1/">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך ויסלק ממך כל רע ויעביר אותו אל מישהו אחר</li>
<li>ברחמיו שלומי טוב; בכ''ד באלול, יחתום אותו אלוהים עליך כמיטב חותמו וייתן לך אושר </li>
<li>בחודשים הבאים אחריו. קיבלתי את מכתבך בידי יעקב נושא המכתבים, ומצורפים בו שני מכתבים לעבדך אוהבך, פרח, אל תילקח ממני</li>
<li>ואל תימנע ממני עזרתך. כתבת שהוא מכר את הנחושת ומה שעוד נשאר לך ב'קיסאריה', אלוהים יזמן את הטובה; אקווה שיתרת</li>
<li>התמורה בעד הנחושת נמצאת בדרך אלי, ברצון האל. כתבת שכלף בן חאתם נמצא בדרך, אולי (הכסף) בידו. רצוני כי לא</li>
<li>תפסיק לכתוב לו מכתבים, כדי שתעורר אותו בהם ותמריץ אותו בקנייה המהירה, ואל יצטנע עד כדי שלא יפקח עיניו ויקנה את הבינוניות</li>
<li>שבפשתים במחיר הנוכחי, ואלוהים יגמול לו. כתבת על הנזק שגרמו לך אנשי עירך; באלוהים! מי שתבע אותך הוא טוב ממך ....?</li>
<li>הלוא אתה ממלא את הלב שמחה בכל מה שתיגע בו בידך, נהנים ממך וממזגך הטוב. אשר למה שרצית לדעת על</li>
<li>חדשות המגרב: הגיעו עד היום מפלרמו ד' אוניות: בן אלבלדי וכן אלעודי ובן אלנשארי ובן אלמפסר.</li>
<li>הגיע אלי מכתב מאחי סלימאן ממאזר; הוא יצא מקירואן, וכמעט מת, כי זה ח' חודשים הם רצו</li>
<li>לצאת לסוסה, אבל לא יכלו; אחר כך יצאה קבוצת מוסלמים ומהם .... הרגו הבדוים וחיפשו בבטניהם, אמרו: אולי</li>
<li>בלעתם את הדינרים; ומאנשינו נודע לי שמתו באופן כזה אלאשקר בן אבו סלימאן הצורף בן אלמסכין</li>
<li>סלימאן. לא יצאתי, אבל הייתי קרוב שיהיה גם לי כך; לולא היה רכושנו בסוסה, אף הוא לא היה יוצא. הגיע לסוסה והנה בה מהפכה</li>
<li>נוראה (התקוממו) נגד המלך, נשדדו החנויות ונשדדה האכסניה הגדולה של בן אבו מסכין, ונשרפה מצודת 'אלרבאט' ומצודת</li>
<li>טארק; נס שיצא בשלום מסוסה. הגיעו עמו כיסים, מהם של הכוהן, נתן אחד לאדוני אבו עמראן,</li>
<li>הידוע (בכינוי) אבן אלבגל; קיבלתי אותו, והוא אצלי; ואחר שנתן לפצאל בן כלפה בן אלבבוש, קיבלתי גם אותו; והביא</li>
<li>מכתבים וחשבון ופסק דין (?) ואני אעתיק מהם מכתב אחד עם מכתבי זה ; כמו כן, אם יגיע בשבילך איזה סכום, לא אתרשל בקבלתו,</li>
<li>כי הלוא מה שמגיע לך הוא בשבילי חוק בל יעבור, ובייחוד מה שהיה בשותפות עמך, שהלוא זו מנת חלקי, ומצווה עלי; ועוד, אדוני, רצוני כי תשלח לנו, לחשבוננו הפרטי, ארינים </li>
</ol>
                    
                        <h3>recto, right margin</h3>
                    
                        <ol>
<li>ותמהר לשולחם במהירות כי יש להם ביקוש, יש כאן ורים רבים, עשה זאת בטובך ובחסדך ; כתבת</li>
<li>שמכרת את השמן, אל יימנע מאתנו כולנו חסדך. ועוד, אדוני, אני אקדים (על חשבון) הכיס ואשלח אליך</li>
<li>חבילת בדים ומשי ונחושת 'פג'רה' (בחתיכות) וכריכות שעווה, ברצון האל ; אבקש מאלוהים שינהג עמנו על פי</li>
<li>מיטב מנהגיו ולא ימנע מאתנו וממך שלום. כאשר תגענה אמכור מה שיהיה לו ביקוש </li>
</ol>
                    
                        <h3>recto, top margin</h3>
                    
                        <ol>
<li>ומה שלא יהיה לו ביקוש אשאיר. כבר כתבתי לך לפני כן מכתבים, מקצתם בידי אדם מוסלם; בקש ממנו שימסור אותם לאברהם בן התלמיד; וכריכה שבה מכתבים מאת</li>
<li>מרדוך; נתתי אותה לאדם מוסלם וביקשתי ממנו שימסור אותה לעבד בן בשר; כמו כן, כל מכתב שאכתוב על ידי מוסלם אכתוב עליו: בית עבד. תתעניין עליהם בבית עבד, בטובך. </li>
</ol>
                    
                </div>
            
                <div data-canvas="https://geniza.princeton.edu/documents/5573/iiif/canvas/2/">
                    
                    
                    
                        <h3>verso</h3>
                    
                        <ol>
<li>וביקשתי את חסדי אלוהים יתעלה ושלחתי אליך בידי מחמד בן שבל אללואז כיס דינרים וכו קקנ''ט דינרים, מהם</li>
<li>ב(אותו) כיס מ' דינרים שתשלחם אל עברך ואוהבך פרח לבוציר, ברצון האל. ס"ט דינרים, מהם ס"ד דינרים טובים שקיבלתי</li>
<li>מפקידי (הסוחרים) והם המטבעות הכי טובים בעיר; ה' דינרים פחות שישית, רבעי דינרים גרועים, מהם דינרים ביזנטיים; ביקשתי ממך, אדוני, למכור את הכול</li>
<li>בתמורה לדינרים שאמיים טובים ראויים נאים; תזדרז במשלוחם אלי, ותציין לי את השערים של מטבעות המגרב, מטבעות ה.... (ומחיר)</li>
<li>הנשדור; עשה זאת, בחסדך ובטובך. שני הכיסים של הכוהן מצופים עור, תפורים, ואני אשקול אותם עם העור שעליהם, ואודיעך את משקליהם.</li>
<li>כתבת על היהודי הארץ ישראלי; הוא מתגורר בשכונה, אעלה אליו ואשמע למה שציוויתני. היום יום ו', והוא יום</li>
<li>קצר; אעלה אליו אחרי השבת, ברצון האל. קבל נא את מיטב דרישות השלום, ולאדוני ורבי, אבו אצחק ברהון, דרישת שלום, ושלם.</li>
<li>מכתבי השתהה עד יום ב', כ"ז באלול. הגיעה האונייה של בן אבי עקיל, הגדולה, והגיעו אוניית</li>
<li>מפרג', וה'קארב' של הקאצי של טראבלס של אלשאם. אדוני אבו אלפרג' מרדוך כבר קיבל היום כריכה בשביל אלחנן</li>
<li>שהיא בשותפות של אלחנן ויוסף הכהן ובשותפות (גם) אתך. כבר פירטתי לך את מה שנוגע לכם בה, בהעתקת</li>
<li>המכתב שהגיע אליכם מאצחק מסוסה ; אתה תקרא אותו, ברצון האל. רצוני שתקנה חמישה קנטארים סוכר </li>
</ol>
                    
                        <h3>verso, margin</h3>
                    
                        <p>ותשלחם אלי בטובך, ושלום. </p>
<p> </p>
                    
                        <h3>verso, address</h3>
                    
                        <p>אדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת אושרו; מאסמעיל בן פרח נ"ע; בית עבד הפקיד, ברצון האל, יגיע אל נהוראי בן נסים, בית עבד הפקיד.</p>
                    
                </div>
            
        </section>
    </body>
</html>
