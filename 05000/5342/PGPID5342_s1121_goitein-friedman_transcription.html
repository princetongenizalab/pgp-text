
<html>
    <head>
        <title>Transcription of Legal document: Bodl. MS heb. d 66/66</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. d 66/66</h1>

        <p>S. D. Goitein and Mordechai Akiva Friedman, <em>India Book 1: Joseph Lebdi prominent india trader: Cairo Genizah documents‎</em> (in Hebrew) (Jerusalem: Ben-Zvi Institute, 2009).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-66/1.json">
                    
                    
                    
                        <h3>recto (I, 12)</h3>
                    
                        <ol>
<li>בארבעה בשבה דהוא תמניסר יומין בירח אלול</li>
<li>דשנת אלפא וארבע מ[אה] ותשע שנין למנינא</li>
<li>דרגיליננא ביה בפסטאט מצרים דעל נילוס נהרא</li>
<li>מותבה חצר אלינא אלי מושב בית דין ⟦וגרי בינה⟧</li>
<li>מ יקותיאל ביר משה פקיד הסוחרים ומ יוסף</li>
<li>בר דויד דידיע באבן אללבדייה וגרי בינהמא כטוב</li>
<li>כתירה פי אלאנפאד אלי עדן למן יאכד אלבצאעה</li>
<li>אלתי דכר מ יוסף בר דויד אנה תרכהא מן גמלה</li>
<li>[מא כאן תרכ]ה למ יקותיאל דנן ענד ⟦מֹ⟧ אלשיך אבו עלי</li>
<li>[חסן] בן בנדאר אלוכיל בעדן ושרחהא עלי מא</li>
<li>פי שמוש בית דין מן קול מ יוסף בר דויד דנן</li>
<li>צחבתה מן עדן אלי בלדנא הדא ויס[למהא] אלינא</li>
<li>או לאי בית דין כאן פי מוצענא ⟦לי...⟧ ליפצל</li>
<li>בינהמא פי אלמנאזעאת אלתי גרת ענד[מא] אתבתת</li>
<li>פי אלשימוש ויעוד לכל ואחד מנהמא [מא] יסתחקה</li>
<li>פי הדה אלבצאעה פאסתקר בינהמא פי אלאכיר</li>
<li>בקנין שלם בכלי הכשר לקנות בו אן תראציא גמיעא</li>
</ol>
                    
                </div>
            
        </section>
    </body>
</html>
