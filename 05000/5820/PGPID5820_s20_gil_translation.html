
<html>
    <head>
        <title>Hebrew Translation of Letter: T-S 10J20.3</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J20.3</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00003/canvas/1">
                    
                    
                    
                        <h3>recto</h3>
                    
                        <ol>
<li>(2−1) בוטח אני באלוהים; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך, מאלכסנדריה; בי"ד ב.... ; שלומי טוב,</li>
<li> </li>
<li>תודה לאל ריבון העולמים; אבל אני מתגעגע אליך ; יקרב אלוהים את פגישתנו על פי מיטב </li>
<li>רצוננו, ברחמיו, ובו אני מסתפק ובו בטחתי. לפני כן שלחתי לך מכתב ....</li>
<li>שבו פירטתי לך כל מה שיש לקנות, ולא התחדש אצלנו (דבר, אבל נצפו) ז' אוניות ב....</li>
<li>והשאר בטברק, לא יותר. אלוהים יקל עליהן ויכתבן לשלום. הודעתיך</li>
<li>שהגיע 'קארב' מטראבלס עם שמן לבנדריה ובאו ממנו אנשים לאלכסנדריה,</li>
<li>וסיפרו שהעיר שקטה ובטוחה וכי מעמיסים את האוניות באפריקיה; אקווה שאלוהים יביאן. </li>
<li>ממש אתמול הגיע 'קארב' .... אקבל את הברקלו אשר בו.</li>
<li>הודעתיך, אדוני, שמכרתי ל .... אשר (הם של)</li>
<li>אדוני אבו אסחק, יתמיד אלוהים את גדולתו, ונסע .... קיבל ממנו את</li>
<li>הדינרים ואמר לו שיש אצלו מ"ו דינר וחצי, ואני ....</li>
<li>שלחתי לו אפוא את החשבון, וכולו מתאים למה שאצלו, חוץ מהענבר, כי הוא ימכור אותו ….</li>
<li>במחיר ה' וחצי, התמורה י"ד דינר פחות רבע, בניכוי התיווך וההנחה – חצי, היתרה י"ג וחצי וקיראט.</li>
<li>ואמר: הוא הסכים אתנו שההנחה היא דינר ורבע, אבל חי אלוהים, לא היו דברים מעולם; </li>
<li>שילמתי כבר לאדון אבו אסחק י"ג דינר ורבע בדוקים .... אדוני אבו</li>
<li>זכריא אלחנן ; ועכשיו, אדוני, אבקש ממך כי תואיל לגשת אל אדוני אבו אל</li>
<li>בשר סלמאן בן .... (בעניין) ההנחה .... הודע לו זאת ודבר עמו</li>
<li>על זאת ולך עמו ואמרר לו : חי אלוהים .... לא ניקח זאת</li>
<li>ממיטב כספו; וידבר על לבו כדי שנהיה פטורים .... הדינר הזה ; ואל </li>
</ol>
                    
                        <h3>recto, right margin</h3>
                    
                        <p>(6-1) תזניח זאת, השבעתיך באלוהים. הגיע אלי מכתב מאדוני אבו זכרי הרופא, ועניתי לו עליו; (מכתבי) הוא אצל נושא המכתבים ; אבקש ממך שתיקחנו ותשלחנו אליו, בטובך, </p>
<p>(15-7) אל תילקח ממני. שמתי את התקנה(?) צרורה במכתבי, שלח אותה לירושלים ותורה לאנשינו שידברו עליה. והלוא פרשת החזן היא כמו פרשת אבשלום בן דויד, רמאי(?). </p>
<p> </p>
                    
                        <h3>recto, top margin</h3>
                    
                        <p>וחדשות על הנעשה אכתוב לך, ויהיה טוב, ברצון האל. כתבתי מכתב אל אבו אלבשר סלמאן, ייתן לו אלוהים שלום, מסור לו אותו ותקבל אותם ממנו ותשלח אותו .... ואם תהיה זקוק לקנייה, כבדני בה; הריני שולח לך </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00003/canvas/2">
                    
                    
                    
                        <h3>verso</h3>
                    
                        <ol>
<li>את מיטב דרישות השלום, ולאדוני ורבי אבו אלכיר, יתמיד אלוהים את גדולתו, מיטב דרישות השלום ולאדוני</li>
<li>ורבי אבו אסחק, מיטב דרישות השלום, והודע לו את דבר בואי .... ולאחיהם עיאש</li>
<li>מיטב דרישות השלום. וכתוב במכתבך על (עניין) המים, אלוהים .... </li>
</ol>
                    
                        <h3>verso, right side</h3>
                    
                        <p>אמור לאדוני ורבי אבו אסחק, יתמיד אלוהים את גדולתו, שידבר בירושלים עם אב בית דין על מה שהתרחש עם החזן ומעשהו, ועכשיו יהיה (ברור שהוא) רמאי; והלוא חייב אדם לחזור בו מטעות; ואם לא, מה רצונו לעשות בזאת; באלוהים, אל יזניח זאת. </p>
<p> </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת אושרו ואת עזרתו לו; מהמודה לו, דאוד בן נחום נ"ע בן חכמון נ''נ; לפסטאט, ברצון האל, יתגדל וישתבח. </p>
<p> </p>
                    
                </div>
            
        </section>
    </body>
</html>
