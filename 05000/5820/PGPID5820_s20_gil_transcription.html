
<html>
    <head>
        <title>Transcription of Letter: T-S 10J20.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J20.3</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00020-00003/canvas/1">
                    
                    
                    
                        <h3>recto</h3>
                    
                        <ol>
<li>
<p>עלי אללה תוכלת</p>
</li>
<li>
<p>כתאבי יאסידי ומולאי אטאל אללה בקאך ואדאם עזך ותאיידך וסלאמתך מן אלאסכנ[דריה] //ליד כלון מן [ ]// ען סלאמה</p>
</li>
<li>
<p>ואלחמד ללה רב אלעאלמין ושוק אליך אסאל אללה קרב אלאגתמאע עלי אפצל</p>
</li>
<li>
<p>אלמחאב ברחמתה והו חסבי עליה תוכלת וקד כאן כתאבי נפד אליך [ ]</p>
</li>
<li>
<p>שרחת לך גמיע מא יחתאג אליה ולם יתגדד ענד&lt;נ&gt;א [ ] ז מראכב פי [ ]</p>
</li>
<li>
<p>ואלבאקי פי טברק לא גיר דלך אללה יסאהל אמרהא ויכתב סלאמתהא וערפ[תך]</p>
</li>
<li>
<p>אן קארב כאן וצל מן טראבלס באלזית אלי בנדריה ווצל מנה נאס ללאסכנדריה</p>
</li>
<li>
<p>ודכרו אן אלבלד האדי אמן ואן אלמראכב באפרקיה תוסק וארגו יאתי אללה בהא</p>
</li>
<li>
<p>ולמא כאן אמס יומנא הדא וצל קארב [ ]כדו נקבץ אלברקלו אלדי פיה</p>
</li>
<li>
<p>כנת יאמולאי אעלמתך אן בעת מן [ ] אלדי [ ]</p>
</li>
<li>
<p>סידי אבי אסחק אדאם אללה עזה פמצא [ ] קבץ מנה אל</p>
</li>
<li>
<p>דנא קאל לה אלדי לה ענדי מו דינ ונצף ואנא [</p>
</li>
<li>
<p>פאנפדת לה אלחסאב צח ענדה גמיעה אלא אלענבר לאנה יביעה [</p>
</li>
<li>
<p>סער ה ונצף אלתמן יד דינ גיר רבע יכרג אלדלאלה ואלסמאחה נצף בקי יג ו&gt; וקיר</p>
</li>
<li>
<p>פקאל הו ואקפנא עלי אן אלסמאחה דינ ורבע ולם ואללה יכון מן הדא [שי] ולקד</p>
</li>
<li>
<p>דפעת אלי אלשיך אבי אסחק יג דינ ורבע מחקקה [ ] סידי אבי</p>
</li>
<li>
<p>זכריא אלחנאן ואלאן יאמולאי אסאלך תתפצל תמצי אלי ענד סידי אבי אל</p>
</li>
<li>
<p>בשר סלמאן בן [ ] אלסמאחה [ ת]ערפה דלך ותכאטבה</p>
</li>
<li>
<p>עליה ותמצי מעה ותקול לה אן ואללה הדא [ ] מא נאכד דאלך</p>
</li>
<li>
<p>מן כיאר מאלה וילטף אלחאל חתי נתכלץ פא[ ] הדא אלדינ ולא</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>תפרט פיה אללה</p>
</li>
<li>
<p>אללה וקד וצל אלי כתאב</p>
</li>
<li>
<p>מולאי אבי וכרי אלטביב</p>
</li>
<li>
<p>וגאובתה עליה והו ענד</p>
</li>
<li>
<p>אלפיג אסאלך תאכדה</p>
</li>
<li>
<p>תנפדה אליה מתפצל</p>
</li>
<li>
<p>לא עדמתך וקד געלת</p>
</li>
<li>
<p>אלתקאנא עטף</p>
</li>
<li>
<p>כתאבי תנפדהא</p>
</li>
<li>
<p>אלי אלקדס ותוצי</p>
</li>
<li>
<p>אצחאבנא יתכלמו</p>
</li>
<li>
<p>עליהא פק[צ]ה</p>
</li>
<li>
<p>אלחזאן מתל אל</p>
</li>
<li>
<p>קצה אבשלום</p>
</li>
<li>
<p>בן דאוד גבאן(?)</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ומא יתגדד מן</p>
</li>
<li>
<p>אלאכבאר אנא</p>
</li>
<li>
<p>אכתב בה וכיר</p>
</li>
<li>
<p>יכון אן שא אללה</p>
</li>
<li>
<p>וקד כתבת כתאב [אלי]</p>
</li>
<li>
<p>אבי אלבשר סלמאן</p>
</li>
<li>
<p>[סלמה אל]לה תדפעה</p>
</li>
<li>
<p>[אליה ו]תקבצהא</p>
</li>
<li>
<p>[מנה] ותווגה</p>
</li>
<li>
<p>....</p>
</li>
<li>
<p>[אן] תכון חאגה</p>
</li>
<li>
<p>תשרפני בהא</p>
</li>
<li>
<p>קראת עליך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00003/canvas/2">
                    
                    
                    
                        <h3>verso</h3>
                    
                        <ol>
<li>
<p>אפצל אלסלאם ומולאי אלשיך אבו אלכיר אדאם אללה עזה אפצל אלסלאם וסידי</p>
</li>
<li>
<p>אלשיך אבי אסחק אפצל אלסלאם ותערפה וצולי [ ו]לאכיהם עיאש</p>
</li>
<li>
<p>אפצל אלסלאם ותדכר פי כתבך אלמא אללה [ ]</p>
</li>
</ol>
                    
                        <h3>verso - other</h3>
                    
                        <ol>
<li>
<p>תקול לסידי אלשיך אבי אסחק אדאם אללה</p>
</li>
<li>
<p>עזה יתכלם פי אלקדס מע אב בית דין</p>
</li>
<li>
<p>עלי מא גרא מע אלחזן ופעלה ואלאן יכון</p>
</li>
<li>
<p>גבאן פאמא יגב עלי אלאנסאן אלרגוע מן</p>
</li>
<li>
<p>אלגלט ואלא מא פיה מרצאה אללה לא יגפל ענה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אבי יחיי נה[ראי בן נסים נ]ע מן שאכרה דאוד בן נחום נע אטאל בן חכמון ננ</p>
</li>
<li>
<p>[אללה בקאה ו]אדאם עזה [וסעאדתה] ותאידה مصر ان شاء الله عز وجل</p>
</li>
</ol>
                    
                </div>
            
        </section>
    </body>
</html>
