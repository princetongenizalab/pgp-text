
<html>
    <head>
        <title>Transcription of Letter: T-S NS J193 + T-S 8J22.21</title>
    </head>
    <body style="max-width: 860px; margin: auto">
        <h1>Transcription of Letter: T-S NS J193 + T-S 8J22.21</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00193/canvas/1">
                    
                    
                    
                        <h3>Recto</h3>
                    
                        <ol>
<li>והדא שגל מנך חתי תורי אן מא יתחצל לך שי א[</li>
<li>גיר הדא אנא אנקל חואלה ואלדך מן עליך ואג'עלהא עלי אל[ ]</li>
<li>ואכון אנא אקבץ הדא אלמבלג מנך בשהר עלי יד רסולי</li>
<li>קלת לה אנא גואב ען דלך אן הדא אלמעני מא אדכל פיה לאן</li>
<li>ליס יתחצל מן תם כארג ען נפקתי וחצלת אלמפאוצ'ה אלי אן</li>
<li>ק]אל לי אנא אכרג באקי עוצ'א מנך ואקרר עליה</li>
<li>הדא [אלמב]לג קלת לה אנא אלאכתיאר [ ]על אלדי יקום</li>
<li>פי והמך הדא אלדי ראית פי נפסה ועוול יצמנהא ללשיך אבו</li>
<li>אלמעאלי אלעזר והדא מנתהא אלחאל פאן כאן (אלאמ מאתו) אלגמאעה</li>
<li>קד מאתו פי דאעה אללה מא אנא מלאום באן אלתזם עליי מא לם</li>
<li>יכון פיי טאקה אליה אנת תעלם אן [א ]חרי אן יכון תם דון מא יקום</li>
<li>בא [ ] אטן אנני אכתב כתאב לגיר מכרך לאן לכם אן</li>
<li>תתואסו באלבלאבסה אלדי דכלו וחאגגוה חגג עטימה</li>
<li>אלי אן אכרג להם בן טוביה רחמה אללה והדא גמלה אלחדית</li>
<li>והחכם עיניו בראשו ותן לחכם ויחכם עוד סיידנא אללה יבקיה</li>
<li>לה מעאטף אדא קצר אגאב ואמא חאגתך פלם אתואנא</li>
<li>פיהא כל הד{א} קצדת פיהא אנסאן ושלומך יגדל</li>
</ol>
                    
                        <h3>Right Margin</h3>
                    
                        <ol>
<li>וחתניך</li>
<li>ושלום תלמידיך</li>
<li>וכל הקהל הקדוש</li>
<li>הנלווים עליך יגדל</li>
<li>לעד נצח.</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00193/canvas/2">
                    
                    
                    
                        <h3>Verso</h3>
                    
                        <ol>
<li>הק[ ] גמאעה באסרהם [אלש]יך [נתנאל בן חלפון]אלתלמיד וולדה ואלשיך אבן</li>
<li>אסחק אלידיד ואלשיך אלפאר ואלשיך אבו אלחסן אללוי ואלשיך כלף אלהוד ותקול</li>
<li>לכל מן אלגמאעה עלי אלתפריד קד גא כתאבה וסאל ען כל מנהם ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00021/canvas/1">
                    
                    
                    
                        <h3>Notes
Recto</h3>
                    
                        <p>14 בן טוביה: אולי ישראל בן טוביה החתום על תעודה TS 12. 703, סופה של איגרת משנת 1133, שבה נמסר שלום לגאון מצליח וחתומים עליה יעקב בן משה כהן, ישראל בן טוביה, נחום בן עזרא, שמואל בן אברהם הכהן, משה בן אברהם, מתתיה בן משה. ראו מאן, יהודים, ב, עמ' 275.</p>
                    
                </div>
            
        </section>
    </body>
</html>
