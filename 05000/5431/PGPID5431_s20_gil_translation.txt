recto

שלחתי לך לפני כן מכתב, הדרת אדוני החבר הנכבד גדול הישיבה,
ייתן לך אלוהים אריכות ימים ויתמיד את שלומך ואת אושרך ואת עזרתו לך ואת חסדיו לך, 
עם אבו פתיאן, ביחד עם מכתבו של ר' עלאל; ועמו גם מכתב
של הרון אלקלעי בעניין סיבי הדקל. הודיעו לי שהוא נמצא בדירה של אל
חכים, ייתן לו אלוהים חיים, אבל לא ידעתי כמה מכס הוא חייב. מסרתי
לאדון אבו סעיד ד' דינרים שימסר אותם לך, אדוני, תראה
מה תמצא שאני חייב בעד מחצית המכס ותשלם זאת בשבילי בטובך. ואם יזמן אלוהים
את מכירתם לביונטים המגיעים – לפי מה ששמענו – מדמיאט, אמכור
אני את חלקי. אבל אם תרצה אדוני, תקנה אותם אתה, יש לך עדיפות בזאת; אבל אם
תרצה דווקא למכור, מכור נא את הכול ושלח לי את החצי
השייך לי, בטובך, כי בא זמן שכזה ואני במצוקה, אלוהים
יושיענו ואת כל ישראל. אני רוצה לסלק את מה שאני חייב, ואני רוצה
לקנות חיטים, כי מחיר החיטים הוא עכשיו כזה, וכמו כן לא קניתי
מזון בכלל. אם יהיה מחירן ה' דינרים וחצי
בקירוב, אבל אם יהיה פחות מזה, עזוב אותן עד שייסעו אנשינו
בתעלת הנילוס. הואילה לשלוח את המשאוי האחר השייך לי
ואמכור אותו כאן. הודיעוני שהאדון אבו עלי בן סלמאן
סברה קונה אותן באותו סכום. הודיע לי הכהן בן שמארי
שקנה לפני בואו, במחיר ה' וחצי ושמינית, והוביל אותן הנה.
אבקש אפוא, אדוני, שתעשה עמדי חסד ותענה על מכתבי זה ותשלח אותו.
ברצון האל, ותשלח את התמורה בידי מי שיבוא, במהרה, ברצון האל; אם תרצה,
אקח משאוי מהם ; ואם לא יזדמן לי למוכרו שלם נא את הכול וקח
איזה שתרצה, את הקטן או את הגדול, על חשבונך. וכבר הודעתיך,
אדוני, שאת רבע המן קמפור מסרתי לר' עלאל והוא עומד
למסור אותו לסגלת, אלוהים ימציא תמורתו במהרה. זאת לידיעתך אדוני.
אבקש ממך כי תואיל ותדבר בשבילי עם אסמעיל הכהן הקלעי
על בד אריזה שהציע והשאיר אותו אצל מסלם היהודי
בשוק; אחר כך בבוא זמן נסיעתו הלכנו אני והוא 

recto, right margin
ומצאנו שהחנות נעולה והוא כבר נסע. וביקש ממני שאשלם לו את התמורה ואקח אותו ממנו כשיגיע; אחר כך הלכתי 
recto, top margin
ואמר: אין לו אצלי כלום, רצוני אפוא שייקנה ממך לפני ב' שחתימותיהם ידועות 
 
verso

כאן, או מישהו שיבוא הנה, שבד האריזה הזה הוא של זולתו וכי אין
לו בו כלום וכי נשאר אצלו, וכי לא קיבלתי ממנו דבר, וכי
קבלתי קבלתך וכל כיוצא בזה, כדי שאקבל את י״ב הדרהמים ששילמתי לו.
.... ועוד יש לי אצל אבו סעד בן מחפוט תליס(?)
.... תמורתו כ"ה דרהמים, ויצאתי ולא מסר לי כלום. רצוני
שתיקח אותו .... תשתמש בו או בתמורתו, בטובך.
מסור לאדוני אבו סער בנך את מיטב דרישות השלום, וכי אני מתגעגע
אליו. אלוהים ישמרס לך ויראה לך את שמחתם. ואם
יהיה לך, אדוני, צורך בקנייה, כבדני בו. אני שולח לך את מיטב
דרישות השלום .... (שלח) במהרה מכתב ערבי
בכל עת שתכתוב לאדון אבו ...., ספורט, ושלום. 

verso, address
לאדוני ורבי הרב גדול הישיבה .... נהוראי בן כג"ק רב' נסים זצ"ל. המודה חסדו, עמרם בן יוסף הזקן זצ"ל. 
 