
<html>
    <head>
        <title>Hebrew Translation of Letter: T-S 10J16.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J16.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00016-00002/canvas/1">
                    
                    
                    
                        <h3>recto</h3>
                    
                        <ol>
<li>שלחתי לך לפני כן מכתב, הדרת אדוני החבר הנכבד גדול הישיבה,</li>
<li>ייתן לך אלוהים אריכות ימים ויתמיד את שלומך ואת אושרך ואת עזרתו לך ואת חסדיו לך, </li>
<li>עם אבו פתיאן, ביחד עם מכתבו של ר' עלאל; ועמו גם מכתב</li>
<li>של הרון אלקלעי בעניין סיבי הדקל. הודיעו לי שהוא נמצא בדירה של אל</li>
<li>חכים, ייתן לו אלוהים חיים, אבל לא ידעתי כמה מכס הוא חייב. מסרתי</li>
<li>לאדון אבו סעיד ד' דינרים שימסר אותם לך, אדוני, תראה</li>
<li>מה תמצא שאני חייב בעד מחצית המכס ותשלם זאת בשבילי בטובך. ואם יזמן אלוהים</li>
<li>את מכירתם לביונטים המגיעים – לפי מה ששמענו – מדמיאט, אמכור</li>
<li>אני את חלקי. אבל אם תרצה אדוני, תקנה אותם אתה, יש לך עדיפות בזאת; אבל אם</li>
<li>תרצה דווקא למכור, מכור נא את הכול ושלח לי את החצי</li>
<li>השייך לי, בטובך, כי בא זמן שכזה ואני במצוקה, אלוהים</li>
<li>יושיענו ואת כל ישראל. אני רוצה לסלק את מה שאני חייב, ואני רוצה</li>
<li>לקנות חיטים, כי מחיר החיטים הוא עכשיו כזה, וכמו כן לא קניתי</li>
<li>מזון בכלל. אם יהיה מחירן ה' דינרים וחצי</li>
<li>בקירוב, אבל אם יהיה פחות מזה, עזוב אותן עד שייסעו אנשינו</li>
<li>בתעלת הנילוס. הואילה לשלוח את המשאוי האחר השייך לי</li>
<li>ואמכור אותו כאן. הודיעוני שהאדון אבו עלי בן סלמאן</li>
<li>סברה קונה אותן באותו סכום. הודיע לי הכהן בן שמארי</li>
<li>שקנה לפני בואו, במחיר ה' וחצי ושמינית, והוביל אותן הנה.</li>
<li>אבקש אפוא, אדוני, שתעשה עמדי חסד ותענה על מכתבי זה ותשלח אותו.</li>
<li>ברצון האל, ותשלח את התמורה בידי מי שיבוא, במהרה, ברצון האל; אם תרצה,</li>
<li>אקח משאוי מהם ; ואם לא יזדמן לי למוכרו שלם נא את הכול וקח</li>
<li>איזה שתרצה, את הקטן או את הגדול, על חשבונך. וכבר הודעתיך,</li>
<li>אדוני, שאת רבע המן קמפור מסרתי לר' עלאל והוא עומד</li>
<li>למסור אותו לסגלת, אלוהים ימציא תמורתו במהרה. זאת לידיעתך אדוני.</li>
<li>אבקש ממך כי תואיל ותדבר בשבילי עם אסמעיל הכהן הקלעי</li>
<li>על בד אריזה שהציע והשאיר אותו אצל מסלם היהודי</li>
<li>בשוק; אחר כך בבוא זמן נסיעתו הלכנו אני והוא </li>
</ol>
                    
                        <h3>recto, right margin</h3>
                    
                        <p>ומצאנו שהחנות נעולה והוא כבר נסע. וביקש ממני שאשלם לו את התמורה ואקח אותו ממנו כשיגיע; אחר כך הלכתי </p>
                    
                        <h3>recto, top margin</h3>
                    
                        <p>ואמר: אין לו אצלי כלום, רצוני אפוא שייקנה ממך לפני ב' שחתימותיהם ידועות </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00016-00002/canvas/2">
                    
                    
                    
                        <h3>verso</h3>
                    
                        <ol>
<li>כאן, או מישהו שיבוא הנה, שבד האריזה הזה הוא של זולתו וכי אין</li>
<li>לו בו כלום וכי נשאר אצלו, וכי לא קיבלתי ממנו דבר, וכי</li>
<li>קבלתי קבלתך וכל כיוצא בזה, כדי שאקבל את י״ב הדרהמים ששילמתי לו.</li>
<li>.... ועוד יש לי אצל אבו סעד בן מחפוט תליס(?)</li>
<li>.... תמורתו כ"ה דרהמים, ויצאתי ולא מסר לי כלום. רצוני</li>
<li>שתיקח אותו .... תשתמש בו או בתמורתו, בטובך.</li>
<li>מסור לאדוני אבו סער בנך את מיטב דרישות השלום, וכי אני מתגעגע</li>
<li>אליו. אלוהים ישמרס לך ויראה לך את שמחתם. ואם</li>
<li>יהיה לך, אדוני, צורך בקנייה, כבדני בו. אני שולח לך את מיטב</li>
<li>דרישות השלום .... (שלח) במהרה מכתב ערבי</li>
<li>בכל עת שתכתוב לאדון אבו ...., ספורט, ושלום. </li>
</ol>
                    
                        <h3>verso, address</h3>
                    
                        <p>לאדוני ורבי הרב גדול הישיבה .... נהוראי בן כג"ק רב' נסים זצ"ל. המודה חסדו, עמרם בן יוסף הזקן זצ"ל. </p>
<p> </p>
                    
                </div>
            
        </section>
    </body>
</html>
