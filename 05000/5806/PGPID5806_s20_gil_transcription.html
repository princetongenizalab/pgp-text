
<html>
    <head>
        <title>Transcription of Letter: T-S 10J10.25</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.25</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00010-00025/canvas/1">
                    
                    
                    
                        <h3>recto</h3>
                    
                        <ol>
<li>כתאבי יאסיידי ומולאי אטאל אללה בקאך ואדאם סלאמתך וסעאדתך מן</li>
<li>סקליה מסתהל אלול ען חאל סלאמה ועאפיה ללה אלחמד עלי דלך ומא תחב</li>
<li>עלמה יאמולאי אן בלגני עאם אול וצול קארב מפרג אלי ספאקץ פכרגת</li>
<li>עלי קבץ מא לי ולסיידי אבי אברהם פיה פוצלת אלי ספאקץ פלם ימכנני</li>
<li>אלוכיל מן אלקבץ פאקמת נלאזמה טול אלשתא פלמן(!) כאן אול אלבכאנס </li>
<li>סאפר באלקארב אלי סקליה ומא אמכנני נפארקה מדכלת מעה בבעץ אל</li>
<li>רחל ואלבקיה אודענאה וכנת ערפת אן סיידי אבי זכרי בן קיומה תכלף </li>
<li>בביע אלסכר ואללולו פכתבת ואללה אלעצים אליה מן ספאקץ קבל</li>
<li>ספרי כאן ינפר לי בקית תמן אללולו ואלחסאב וסאלתה שרא שקתין</li>
<li>סוסי כמא דסמת וכתבת אלי סיידי אבי סהל מנשה אן אן(!) יחתה וכתבת </li>
<li>אליה מן סקליה ואנא נאכר עליה פלם ואללה אלעצים נרא מנה כתאב</li>
<li>ולא וציה בלא אן וצל כתאב סיידי אבי סהל ידכר אן כאטבה וקאל אן</li>
<li>אללולו בקי מנה בקיה לם תנבאע וצעב ואללה עלי ג'איה לאבטא מא</li>
<li>יכצך ואנא ואללה מחתשם מנך כתיר ואסעה יאסיידי אבצט עדרי אלסנה</li>
<li>ולעל תתפצל הכלף סיידי אבי יצחק ברהון יקבץ מא יכצך נדפעה אליה</li>
<li>והו ירסלה אליך לאני עלי אלדכול אלי אפריקה(!) והו אקדר מני עלי אל</li>
<li>תוגיה וקד וצל לי מן ואלדי כתאב וכאלה עלי סיידי אבי סהל מנשה</li>
<li>בן דאוד באסמך וכתאב מן ואלדי לך וכתאב מן סיידי אבי סעיד יסאליך</li>
<li>אלוצאטה פי דלך וקד אנפדתהם אליך מע כתאבי הדא הם דכר ואלדי פי</li>
<li>כתאבה אנה אנפד צרה ענבר ולם ידכר מע מן וגההא ואנא נלתמס אן וצלת</li>
<li>ננפדהא אליך כמא אמר ערפתך דלך וכץ נפסך אפצל אלסלם ומן תשמלה ע&lt;נ&gt; איתך אלסלם </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00025/canvas/2">
                    
                    
                    
                        <h3>verso</h3>
                    
                        <ol>
<li>לסיידי ומולאי אבי יחיי אטאל אללה בקאה ואדאם     מן מבורך בן ישראל בן גנוני</li>
<li>עזה נחראי בן נסים נ''נ אללה ולייה ונאצרה </li>
<li>חוגיה אברהים בן אלאסכנד[ראני] </li>
</ol>
                    
                </div>
            
        </section>
    </body>
</html>
