
<html>
    <head>
        <title>Hebrew Translation of Letter: T-S 10J10.25</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J10.25</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00025/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך,</li>
<li>מסיציליה, בא' באלול, שלומי טוב ואני בריא, תודה לאל על זאת. אשר למה שרצונך</li>
<li>לדעת אדוני: נודע לי אשתקד שהגיע ה'קארב' של מפרג' לספאקץ; יצאתי אפוא</li>
<li>לקבל ממנו את השייך לי ולאדוני אבו אברהם; הגעתי אפוא לספאקץ, אבל לא אפשר לי</li>
<li>הפקיד לקבל את הדברים, ושהיתי שם כל הזמן במשך כל החורף, ובבוא א' בבכאנס</li>
<li>הפליג עם ה'קארב' לסיציליה, לא יכולתי להיפרד ממנו, אלא באתי עמו, עם מקצת</li>
<li>הסחורה ואת השאר הותרנו. לפני כן נודע לי שאדוני אבו זכרי בן קיומה לקח על עצמו</li>
<li>למכור את הסוכר ואת הפנינים ; כתבתי לו אפוא, חי אלוהים הגדול, מספאקץ לפני</li>
<li>נסיעתי, שישלח לי את יתרת התמורה של הפנינים ואת החשבון וביקשתי ממנו שיקנה שתי יריעות אריג</li>
<li>'סוסי' כאשר ציווית; וכתבתי אל אדוני אבו סהל מנשה שיזרז אותו, וכתבתי</li>
<li>אליו מסיציליה ולחצתי עליו, אבל חי אלוהים הנורא – לא ראיתי ממנו מכתב</li>
<li>ולא הוראות, חוץ ממכתב שהגיע מאדוני אבו סהל, ובו הוא כותב שדיבר עמו, ואמר</li>
<li>שנשארה יתרה מהפנינים שלא נמכרה; והצטערתי, חי אלוהים, עד מאוד, על השהיית</li>
<li>ענייניך : חי אלוהים, אני מתבייש ממך מאוד, אבל עכשיו, אדוני, אני מתנצל בשנה זו;</li>
<li>שמא תואיל ותטיל על אדוני אבו יצחק ברהון לקבל את אשר לך, אמסור אותם לו</li>
<li>והוא ישלחם אליך, כי אני עומד לנסוע לאפריקה, והוא בעל יכולת רבה משלי בענייני</li>
<li>משלוחים. קיבלתי מאבי מכתב ייפוי כוח נגד אדוני אבו סהל מנשה</li>
<li>בן דאוד, על שמך, ומכתב מאבי בשבילך, ומכתב מאדוני אבו סעיד. הם מבקשים ממך</li>
<li>לתווך בזאת, ושלחתים אליך יחד עם מכתבי זה; עוד כתב אבי</li>
<li>במכתבו שהוא שלח כיס (ובו) ענבר, אבל לא כתב עם מי שלחו; אני אחקור בדבר ואם יגיע </li>
<li>אשלחנו אליך כפי שהורה. זאת לידיעתך ; מיטב דרישות השלום לך, ודרישות שלום לכל הנתונים להשגחתך. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00025/canvas/2">
                    
                    
                    
                        <h3>verso</h3>
                    
                        <p>לאדוני ורבי אבו יחיא, ייתן לו אלוהים אריכות ימים ויתמיד את גדולתו, נהוראי בן נסים נ"נ, אלוהים שומרו ועוזרו; ממבורך כן ישראל בן ג'נוני. המשלוח על ידי אברהים בן האלכסנדרוני. </p>
                    
                </div>
            
        </section>
    </body>
</html>
