
<html>
    <head>
        <title>Transcription of Letter: T-S 10J14.16</title>
    </head>
    <body style="max-width: 860px; margin: auto">
        <h1>Transcription of Letter: T-S 10J14.16</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00014-00016/canvas/1">
                    
                    
                    
                        <h3>III, 47 recto:</h3>
                    
                        <ol>
<li>אלי אכי אל עזיז עלי אטאל אללה בקאה וצאנה ווקאה ומן</li>
<li>חסן אל תופיק לא אכלאה וכאן לה ולי ונאצר וחאפט</li>
<li>פי גמיע אמורה וכפאה במא יהמה וצד ענה מא</li>
<li>יגֹמה אעלמך אחייך אללה אן קד וצלני כתאבך אל</li>
<li>עזיז יום ד' ועשרין מן תמוז ואנת תלומני פיה בסבב</li>
<li>אל כתוב אלדי לם נרוד עלייך גואבהם יא אכי מא</li>
<li>בעתת לך זוג כתב משרוחה באחואלי ומא גרי</li>
<li>עליי וכאן דלך לכייר בי לאן אל מראכב לם תעדי</li>
<li>ואל מרכב אלדי אנחדרנא מנה מרצי פי אלכנאיס</li>
<li>ועלי איש יאכי תוגע קלבי ותזידני שגל סר בקולך</li>
<li>לי תתהון ביי סאעת אן סמעת הדה אלכלמה</li>
<li>כאד אן תכרג רוחי וחק הדה אלאחרוף מא געלני</li>
<li>וכרת כתבי ענך אלא שפקא עלי קלבך וקולך</li>
<li>ען תוגיה אלכתב עלי יד אלשיך אבי נצר אני מא</li>
<li>אקדר אגיז אלי אל מרבעה (!) אל עטארין אכאף מן</li>
<li>אל דיואן ואמא אל חשאר אכדו ג תעשר דרהם</li>
<li>ואנא עינד רגולא יהודי תעארפת //בה\\ בעד מדה</li>
<li>י איים לנזולי מן אל מרכב לאני יום אן נזלת עמלת</li>
<li>עינד ישמעאל כמא ערף אני יהודי מא תרכני אעמל</li>
<li>עינדה רגעת עינד דלך אליהודי פי דאר בלסק אל</li>
<li>אל כניסיה (!) אעמל עלי אלנול מא יעוזני כל יום</li>
<li>בֹ &lt;ד&gt;רהם (!) ונצף וכמלת אל ג תעשר דרהם ואמא אמר</li>
</ol>
                    
                        <h3>Recto, right margins:</h3>
                    
                        <ol>
<li>וכוץ נפסך</li>
<li>אל שריפה באפצל</li>
<li>אל סלאם וכל</li>
<li>מן תשמלה</li>
<li>עינאיתך</li>
<li>אפצל אל סלאם</li>
<li>וברוש ובתחלה</li>
<li>שני האחים</li>
<li>היקארים</li>
<li>הם וחמודיהם</li>
<li>אלי ישראל יברכם</li>
<li>ישמרים</li>
<li>ינצרים יקי//י\\ם</li>
<li>בהם תחת</li>
<li>אבותיך יהיו</li>
<li>בניך אכצהם</li>
<li>באפצל</li>
</ol>
                    
                        <h3>Recto, top margin:</h3>
                    
                        <ol>
<li>אל סלאמי(!)</li>
<li>ואטייבה</li>
<li>ומולאי אלשיך</li>
<li>אבו סעיד</li>
<li>ואולאדה</li>
<li>וואלדתהם</li>
<li>אפצל אל</li>
<li>סלאם ומולאי</li>
<li>אל שיך אבי רִצה</li>
<li>יצחק ואולאדה</li>
<li>אל שיך אבי אל</li>
<li>מכארם אפצל</li>
<li>אל סלאם ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00014-00016/canvas/2">
                    
                    
                    
                        <h3>Verso:</h3>
                    
                        <p>&nbsp;</p>
<ol>
<li>אל לך מא פי אל בלד מן יביע ולא ישתרי וקד גא מרכב</li>
<li>מן דאניה פיה סאיר אלבצאיע מן חריר וזיבק וקסדיר</li>
<li>אקול עסי לקדאם ינבע (!) אתרכה עינד אל שיך אבינצר</li>
<li>ואגֹי אן שא אללה מע אבן ברוך ואבן שברוט כונת</li>
<li>תעלמני בחאגה אן תצלח לך אשתריהא לך ומא ⟦שח&hellip;⟧</li>
<li>שרחת לי אחואלך ותרכתני מ//ע\\לק אלקלב מן אחואלך</li>
<li>ועסי כתאב משרוח ושלומך ירבה ויגדל לעד אמן נצח</li>
<li>סלה ושלום יוסיפו לך נכתאב זה הכתאב יום שבעה</li>
<li>ועשרים לירח תמוז ישע יקרב</li>
</ol>
                    
                        <h3>Verso, after a space of about 7 lines:</h3>
                    
                        <ol>
<li>יצל האדא אלכתאב אלי אל עטאר בר כבוד</li>
<li>מצר חמאהא אללה אלי מארי ורבי אברהם</li>
<li>דכאן אלשיך אבי אלפכר ילה נֹעֹ והחיים והשלום יהיה (!) לו</li>
</ol>
<p>אמן</p>
                    
                        <h3>Verso, written upside down:</h3>
                    
                        <ol>
<li>יצל אל כתאב אלי אכי אל עזיז אכיה אלשאיק</li>
<li>עלי אטאל אללה בקאה אליה משה ישע</li>
<li>פרחיה בר כבוד אבא יקרב אמ[ן]</li>
<li>מארי יוסף ילה בר פרחיה נֹעֹ</li>
</ol>
                    
                </div>
            
        </section>
    </body>
</html>
