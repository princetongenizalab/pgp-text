
<html>
    <head>
        <title>Transcription of Letter: T-S 8J22.6</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.6</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00006/canvas/1">
                    
                    
                    
                        <h3>Recto</h3>
                    
                        <ol>
<li>[ ] ועלי אטאל אללה בקאך ואדאם עזך ותאיידך ונעמאך מן אלאסכנדריה לג' בקין</li>
<li>[סל]אמה ונעמה ושוק אליכם שדיד קרב אללה אלאגתמאע עלי אחסן אלאחואל במנה</li>
<li>[ ] אצף למולאי מא גרי על פי הדא אלסנה אלצעבה מן אלתשתת ואלשקא ואלגואיח אלדי</li>
<li>[ ] צאע גמיעה לא חילה ואללה אלעטים מא עדית אלא אלבחירה אלא עריאן בכלק</li>
<li>[ ] לוגה אטלע למצר עריאן לא תיאב ולא חריר ולא שי כלקה אללה פי אלעאלם ולו כלץ</li>
<li>[ ] א ה מני מא צ'אע ולאכן לא חילה אללה תע' יכלף ומע הד'א כלה אנני משגול אלסר באלאכבאר</li>
<li>[ ] ולם אעלם לכם כבר וצעב עלי דלך גאיה ולי אליום באסכנדריה שהרין בלא מעישה</li>
<li>[ ] כאן לי אלשוי ענד יונה אלדי תעלם וכאן //ל//אנסן יהודי סרק לי קטיעה פצ'ה מן טנתא</li>
<li>[ ]תהא באסכנדריה אכדתהא ומא קצר אלחזן בן נחום מעי אלי אן אכדתהא והי אלדי וגדת</li>
<li>[ ] את אלדי ענדך תתפצ'ל תנפדהא לי מע מן יגי מן אצחאבנא ומא אחסבהא אלא</li>
<li>[ ] מא עואידך מא אלגרבא וחק אלתורה מא עלי אלא תוב חלבי קד חרק כבדי פי הד'ה</li>
<li>[ ] ילחקךִ תואני פי אנפאדהא פתצ'ר בי גאיה אלצ'רר ותמאם אלגאיחה תרכת במליג</li>
<li>[ אל חל]בי אלזגאג וטא תופי ובקי וטאי ענדה ובאלגמלה לם יבק לי לא גטא ולא וטא ולא</li>
<li>[ ] מימון בן אליתים סאלתה חמלהא צחבתה ואנעם בדלך ואבנתה פי עאפיה</li>
<li>[ ] ו והי פי ד' שהור ונחן משתגלין אלקלוב מן אלדבר אלדי נסמע ען מצר אללה יגעלכם</li>
<li>[ ] קד בלגנא נהב אלמחלה וארגו יכון אלשיך אבו אלכיר מבארך סלם מכתב אלי תערפני</li>
<li>[ ] כם ואכבאר אבו אלכ'יר מבארך ומא אחתאג אוציך פי אנפאד תיאבי וידך פיהם</li>
</ol>
                    
                        <h3>Margin</h3>
                    
                        <ol>
<li>אללה</li>
<li>ואנא מוסי</li>
<li>בן דאוד</li>
<li>בן עזרא</li>
<li>וואלדי</li>
<li>נכוצה</li>
<li>באגל אלסלאם</li>
<li>ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00006/canvas/2">
                    
                    
                    
                        <h3>Verso</h3>
                    
                        <ol>
<li>ואלדי אלעזיז עלי אבו אלחסן סרור בן חיים נ'ע' בן סברה</li>
<li>אטאל אללה בקאה ואדאם עזה ותאיידה וסעאדתה</li>
<li>ולדה וקי פיה אלאסוא מבור[ך]</li>
<li>אלפסטאט</li>
</ol>
                    
                </div>
            
                <div data-canvas="https://geniza.princeton.edu/documents/5274/iiif/canvas/1/">
                    
                    
                    
                        <h3>Footnotes
Recto</h3>
                    
                        <ol>
<li>בחירה: חבל ארץ באזור המערבי של הדלתא, בין פסטאט לאלכסנדריה.</li>
</ol>
                    
                </div>
            
        </section>
    </body>
</html>
