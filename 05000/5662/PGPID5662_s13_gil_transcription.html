
<html>
    <head>
        <title>Transcription of Letter: CUL Or.1080 J36</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J36</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-OR-01080-J-00036/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך וציאנתך וצרף אלאסוא ענך</p>
</li>
<li>
<p>ברחמתה לז בקין מן סיון כתמה אללה עלינא ועליך באחסן כאתמה ואלחאל סלאמה ועאפיה ללה</p>
</li>
<li>
<p>אלחמד עלי דלך וצל כתאבך יאכי ודכרת אמר אלשמע ואנה באקי ושהותי יאכי פי</p>
</li>
<li>
<p>ביעה לאן מתאענא פי אלדי בקי פי דאר אלוכיל ואמא אלמביוע מאלנא פיה פנחב לעל</p>
</li>
<li>
<p>תגתהד פי אנגאזה באי וגה תראה לאן מתאענא מקארב ופי ביע אלסיאלה ואלקפה אל</p>
</li>
<li>
<p>מסמאר ואלכברית ואלקטעה אלנחאס אלדי לבן אבי אלחי ואלחריר אן ראית לביעה וגה או</p>
</li>
<li>
<p>אתרכה ובלגנא יאכי וצול אלחאג ארגו אן ינתגז אלחסאב אלדי מעלק באבי אלחסן בן רגא</p>
</li>
<li>
<p>לא תוכרה ודכרת יאכי אן נעמל עלי מגי וציף ענדכם והו כאן שהותי גיר אנה מא יתם לי</p>
</li>
<li>
<p>שי אלי בעד ט רגב ואלי אלאן מא קדרת נדכל אעדאלי ואנא בעד אלסבת אן שא אללה נדכלהא</p>
</li>
<li>
<p>לקארב בן אלאסכנדר ואללכי אקלעה ורגעו והם אלי אלאן ינתצרו אלריח יקלעו אטן באכר</p>
</li>
<li>
<p>מן אנתצארהם אמא אן יקלעו או יפרגו ונקבץ מא פיהם ואלמראכב אלדי אקלעת הי פי אלכנאיס</p>
</li>
<li>
<p>ואלנאס יקולו אן לם יגיהא ריח תרגע וספר כמא שא אללה ואלעדל אללך ואלודע אנא נעמל</p>
</li>
<li>
<p>עלי דכולהם מא יערף אחד שי אלדי כאן מתאכר סאפר ואלדי כאן אול בקי ארגו עאקבה כיר</p>
</li>
<li>
<p>ואחב מנך תכץ סידי אלשיך אבי עלי בן אלסכרי אלסלם ותערפה אן כאן בקית לה מן עדתה עדלין פי</p>
</li>
<li>
<p>מרכב בן אלאסכנדר וקד כרגת וקבצתהא וכדלך כאן להם פי קארב בן אלאסכנדר יט עדל וקבץ</p>
</li>
<li>
<p>סלפתהא ואקלע למא רגע נזל מנהא עדלין וכרג לי אנא עדל וקד טאלבתה פי רד אלסלפה</p>
</li>
<li>
<p>קאל חתי יגי יחיי בן אלהריסא לי ענדה חסאב נחאסבה בהא פתגעלה יסאל יחיי אלמעונה פי</p>
</li>
<li>
<p>כלאצהא מנה וכאן קאל לי יחיי פי אלדי בקי להם אן נגעלה פי ערצה פי דאר בן גית פאן</p>
</li>
<li>
<p>אראד נעמלהא לה פי מכזן מע אעדאלי או פי ערצה ואן לם יתפק ספר אלקארב פענדי אנה</p>
</li>
<li>
<p>יפרג פינצר ראיה ומא יחסן ענדה ואנת יאכי תגעל קעודך פי דאר אלגוהר פי כל סיון אן וקע</p>
</li>
<li>
<p>לך שי ממא דכרה ברהון פי כתאבה אשתריה ביננא ומעי יאכי נחו קד דינ ואלספאתג ואל</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מוקופה הון</p>
</li>
<li>
<p>כתיר פאן קדרת</p>
</li>
<li>
<p>תוגה ק דינ</p>
</li>
<li>
<p>שאמיה מסטרה</p>
</li>
<li>
<p>תכון תקאל אפצל</p>
</li>
<li>
<p>תכון ביננא לעל</p>
</li>
<li>
<p>יטאלע פיהא שי</p>
</li>
<li>
<p>ואנא נוגה לך</p>
</li>
<li>
<p>הדה אלדי מעי</p>
</li>
<li>
<p>מע מן יכרג</p>
</li>
<li>
<p>אן שא אללה ולא</p>
</li>
<li>
<p>תפרט פי אלדי פי</p>
</li>
<li>
<p>אלקיסאריה ענד</p>
</li>
<li>
<p>בן ברהון ואלנצראני</p>
</li>
<li>
<p>וארגו אנך קבצת</p>
</li>
<li>
<p>מא כאן ענדהם</p>
</li>
<li>
<p>ואנא אעלם אני</p>
</li>
<li>
<p>מא נגיב מוצע</p>
</li>
<li>
<p>תחצר מרדוך</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>לם אקבץ</p>
</li>
<li>
<p>מנה ענך גיר</p>
</li>
<li>
<p>דינאר ונצף וקאל</p>
</li>
<li>
<p>מא נדפע לך שי</p>
</li>
<li>
<p>ואנה כתב לך</p>
</li>
<li>
<p>כתאב בחסאבך</p>
</li>
<li>
<p>ואחב תו[גהה] לי</p>
</li>
<li>
<p>אלי מכזנה ואל</p>
</li>
<li>
<p>וקיתין מא ורד</p>
</li>
<li>
<p>אלדי כתבת אליך</p>
</li>
<li>
<p>לאני אחתאג</p>
</li>
<li>
<p>נעטיהם שחד</p>
</li>
<li>
<p>כתאבך לא תכליני</p>
</li>
<li>
<p>מנה בחאלך וסלאמתך</p>
</li>
<li>
<p>וחאגה תערץ לך</p>
</li>
<li>
<p>אני לך פי דלך סארך</p>
</li>
<li>
<p>קראת עליך אלסלאם</p>
</li>
<li>
<p>ועלי גמיע אצחאבנא</p>
</li>
<li>
<p>כל ואחד באסמה</p>
</li>
<li>
<p>אתם אלסלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00036/canvas/2">
                    
                    
                    
                        <h3>verso - address</h3>
                    
                        <ol>
<li>
<p>לסידי ומולאי אבי יחיי נהראי בן נסים נע מן ברהון בן מוסי נע מצר אן שא אללה</p>
</li>
<li>
<p>אטאל אללה בקאה ואדאם סלאמתה וסעאדתה</p>
</li>
</ol>
                    
                </div>
            
        </section>
    </body>
</html>
