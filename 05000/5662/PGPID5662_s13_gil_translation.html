
<html>
    <head>
        <title>Hebrew Translation of Letter: CUL Or.1080 J36</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J36</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00036/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ויסלק ממך כל רע</li>
<li>ברחמיו, בכ"ג בסיון, יחתום אותו אלוהים עלינו ועליך במיטב חותמו. שלומי טוב ואני בריא, </li>
<li>תודה לאל על זאת. הגיע מכתבך, אחי, וכתבת בו על עניין השעווה, ושהיא (עדיין) נשארת. רצוני, אחי, כי</li>
<li>תימכר, מפני שסחורותינו נמצאות בתוך מה שנשאר ב'דאר אלוכיל' ואילו כספנו הוא (מושקע) במה שצריך להימכר, רצוני אפוא שבטובך</li>
<li>תשתדל לסיים (את המכירה) בדרך כלשהי, כפי שתמצא לנכון, כי הסחורה שלנו ירודה ולמכור את העפצים וסל</li>
<li>המסמרים והגופרית ומשלוח הנחושת אשר לבן אבי אלחי, והמשי, אם תמצא דרך למוכרו, או </li>
<li>עזוב אותו. נודע לנו אחי שהגיע ה'חאג'', אקווה שנסכם את החשבון הקשור עם אבו אלחסן בן רג'א, </li>
<li>אל תשהה אותו. כתבתי, אחי, שנסדר שיבוא וציף אליכם, הוא מה שרציתי, אלא שלא יעלה כלל</li>
<li>בידי אלא אחרי ט' ברג'ב עד עכשיו לא יכולתי להכניס את המשואים שלי. ברצון האל, אחרי השבת אכניסם</li>
<li>אל ה'קארב'. בן אלאסכנדר ואללכי הפליגו, אבל חזרו, והם מצפים עד עכשיו לרוח; סבורני שיפליגו יותר מאוחר</li>
<li>ממה שהם מצפים; יפליגו או יפרקו, ואז אקבל מה שעליהן. האוניות שהפליגו הן ב'אלכנאיס', </li>
<li>ולדברי הבריות, אם לא תבוא להן הרוח הן תחזורנה, והלוא הנסיעה תלויה ברצון האלוהים. אשר למשאוי הלכה והצדפים, אני אסדר</li>
<li>לקבל אותם, איש אינו יודע כלום; מה שהתעכב כבר נמצא בדרך ומה שהגיע ראשון נותר. אקווה שתהיה אחרית טובה.</li>
<li>רצוני ממך, כי תדרוש בשלום אדוני ורבי אבו עלי בן אלסכרי ותודיע לו שנשארו לי מן המשלוח שלו שני משואים</li>
<li>באוניית בן אלאסכנדר, והם כבר נפרקו וקיבלתים; עוד היו להם ב'קארב' של בן אלאסכנדר י"ט משואים, והוא קיבל</li>
<li>עליהם דמי הובלה והפליג; כאשר חזר הוריד ממנו שני משואים, ויצא בהם משאוי אחד שלי; דרשתי ממנו שיחזיר לי את דמי ההובלה</li>
<li>ואמר: כאשר יבוא יחיא בן אלהריסא, הוא חייב לי (כסף) בחשבון ויש להוריד זאת מהחשבון; סדר אפוא שיבקש מיחיא עזרה</li>
<li>בסילוק (דמי ההובלה) ממנו. בזמנו אמר לי יחיא בעניין מה שנשאר להם : נסדר זאת בחצר ביתו של בן גית, על כן אם</li>
<li>ירצה נסדר לו אותם במחסן עם המשואים שלי או בחצר, ואם לא יצא לפועל מסע ה'קארב', ולדעתי</li>
<li>הוא יפרוק, יתעניין נא מה דעתו ומה ימצא לנכון. ואתה אחי התיישב נא ב'דאר אלג'והר' למשך כל סיון, ואם יזדמן</li>
<li>לך משהו ממה שכתב ברהון במכתבו קנה זאת (בשותפות) בינינו, נמצאים אצלי אחר קיר דינר בקירוב, וההמחאות </li>
</ol>
                    
                        <h3>recto, right margin</h3>
                    
                        <p>(1–11) (והדינרים) המוקפאים כאן הם רבים; על כן אם תוכל שלח ק' דינר שאמיים 'מסטרה', ומוטב שיהיו כבדים, יהיו (בשותפות) בינינו, אולי נמצא בהם משהו (לקנות), ואני אשלח לך מה שאצלי עם מי שיצא, ברצון האל, ואל </p>
<p>(12–19) תתרשל ביחס למה שנמצא בקיסריה אצל בן ברהון והנוצרי; אקווה שקיבלת מה שהיה אצלם. ואני יודע שמקום שאתה נמצא בו כאילו הייתי בו בעצמי (אשר למרדוך) </p>
<p> </p>
                    
                        <h3>recto, top margin</h3>
                    
                        <p>(1–6) לא קיבלתי ממנו מטעמך אלא דינר וחצי, ואמר: לא אשלם לך דבר, וכי כתב לך מכתב ובו חשבונך. </p>
<p>(7–12) רצוני שתשלח אותו אלי אל מחסנו. לא הגיעו שתי האוקיות שכתבתי לך עליהן שאני צריך אותן כדי לתיתן שוחד. </p>
<p>(20-13) אל תפסיק לכתוב לי על מצבך ועל שלומך, וכל צורך (בקניות) שיופיע אצלך אשמח למלאו לך. הריני דורש בשלומך, ולכל אנשינו, כל אחד בשמו, מיטב דרישות השלום.</p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00036/canvas/2">
                    
                    
                    
                        <h3>verso</h3>
                    
                        <p>לאדוני ורבי אבו יחיא נהוראי בן נסים נ''ע; ייתן לו אלוהים אריכות ימים ויתמיד את שלומו ואת אושרו ; מברהון בן מוסא נ"ע; לפסטאט, ברצון האל. </p>
                    
                </div>
            
        </section>
    </body>
</html>
