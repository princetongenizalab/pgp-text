recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ויסלק ממך כל רע
ברחמיו, בכ"ג בסיון, יחתום אותו אלוהים עלינו ועליך במיטב חותמו. שלומי טוב ואני בריא, 
תודה לאל על זאת. הגיע מכתבך, אחי, וכתבת בו על עניין השעווה, ושהיא (עדיין) נשארת. רצוני, אחי, כי
תימכר, מפני שסחורותינו נמצאות בתוך מה שנשאר ב'דאר אלוכיל' ואילו כספנו הוא (מושקע) במה שצריך להימכר, רצוני אפוא שבטובך
תשתדל לסיים (את המכירה) בדרך כלשהי, כפי שתמצא לנכון, כי הסחורה שלנו ירודה ולמכור את העפצים וסל
המסמרים והגופרית ומשלוח הנחושת אשר לבן אבי אלחי, והמשי, אם תמצא דרך למוכרו, או 
עזוב אותו. נודע לנו אחי שהגיע ה'חאג'', אקווה שנסכם את החשבון הקשור עם אבו אלחסן בן רג'א, 
אל תשהה אותו. כתבתי, אחי, שנסדר שיבוא וציף אליכם, הוא מה שרציתי, אלא שלא יעלה כלל
בידי אלא אחרי ט' ברג'ב עד עכשיו לא יכולתי להכניס את המשואים שלי. ברצון האל, אחרי השבת אכניסם
אל ה'קארב'. בן אלאסכנדר ואללכי הפליגו, אבל חזרו, והם מצפים עד עכשיו לרוח; סבורני שיפליגו יותר מאוחר
ממה שהם מצפים; יפליגו או יפרקו, ואז אקבל מה שעליהן. האוניות שהפליגו הן ב'אלכנאיס', 
ולדברי הבריות, אם לא תבוא להן הרוח הן תחזורנה, והלוא הנסיעה תלויה ברצון האלוהים. אשר למשאוי הלכה והצדפים, אני אסדר
לקבל אותם, איש אינו יודע כלום; מה שהתעכב כבר נמצא בדרך ומה שהגיע ראשון נותר. אקווה שתהיה אחרית טובה.
רצוני ממך, כי תדרוש בשלום אדוני ורבי אבו עלי בן אלסכרי ותודיע לו שנשארו לי מן המשלוח שלו שני משואים
באוניית בן אלאסכנדר, והם כבר נפרקו וקיבלתים; עוד היו להם ב'קארב' של בן אלאסכנדר י"ט משואים, והוא קיבל
עליהם דמי הובלה והפליג; כאשר חזר הוריד ממנו שני משואים, ויצא בהם משאוי אחד שלי; דרשתי ממנו שיחזיר לי את דמי ההובלה
ואמר: כאשר יבוא יחיא בן אלהריסא, הוא חייב לי (כסף) בחשבון ויש להוריד זאת מהחשבון; סדר אפוא שיבקש מיחיא עזרה
בסילוק (דמי ההובלה) ממנו. בזמנו אמר לי יחיא בעניין מה שנשאר להם : נסדר זאת בחצר ביתו של בן גית, על כן אם
ירצה נסדר לו אותם במחסן עם המשואים שלי או בחצר, ואם לא יצא לפועל מסע ה'קארב', ולדעתי
הוא יפרוק, יתעניין נא מה דעתו ומה ימצא לנכון. ואתה אחי התיישב נא ב'דאר אלג'והר' למשך כל סיון, ואם יזדמן
לך משהו ממה שכתב ברהון במכתבו קנה זאת (בשותפות) בינינו, נמצאים אצלי אחר קיר דינר בקירוב, וההמחאות 

recto, right margin
(1–11) (והדינרים) המוקפאים כאן הם רבים; על כן אם תוכל שלח ק' דינר שאמיים 'מסטרה', ומוטב שיהיו כבדים, יהיו (בשותפות) בינינו, אולי נמצא בהם משהו (לקנות), ואני אשלח לך מה שאצלי עם מי שיצא, ברצון האל, ואל 
(12–19) תתרשל ביחס למה שנמצא בקיסריה אצל בן ברהון והנוצרי; אקווה שקיבלת מה שהיה אצלם. ואני יודע שמקום שאתה נמצא בו כאילו הייתי בו בעצמי (אשר למרדוך) 
 
recto, top margin
(1–6) לא קיבלתי ממנו מטעמך אלא דינר וחצי, ואמר: לא אשלם לך דבר, וכי כתב לך מכתב ובו חשבונך. 
(7–12) רצוני שתשלח אותו אלי אל מחסנו. לא הגיעו שתי האוקיות שכתבתי לך עליהן שאני צריך אותן כדי לתיתן שוחד. 
(20-13) אל תפסיק לכתוב לי על מצבך ועל שלומך, וכל צורך (בקניות) שיופיע אצלך אשמח למלאו לך. הריני דורש בשלומך, ולכל אנשינו, כל אחד בשמו, מיטב דרישות השלום.
 
verso
לאדוני ורבי אבו יחיא נהוראי בן נסים נ''ע; ייתן לו אלוהים אריכות ימים ויתמיד את שלומו ואת אושרו ; מברהון בן מוסא נ"ע; לפסטאט, ברצון האל. 