
<html>
    <head>
        <title>Hebrew Translation of Legal document: T-S 18J1.8</title>
    </head>
    <body style="max-width: 860px; margin: auto">
        <h1>Hebrew Translation of Legal document: T-S 18J1.8</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00018-J-00001-00008/canvas/1">
                    
                    
                    
                        <h3>recto</h3>
                    
                        <ol>
<li>(1–2) יעידו העדים הנקראים בשמותיהם בסוף כתב הפיצוי הזה, כי בא מ"ר יהודה המכונה </li>
<li> </li>
<li>אבו זכרי בי"ר משה נב"ע הידוע אבן סגמאר, ואמר לנו מרצונו בלא אונס כלל ולא שוגה ולא חולה</li>
<li>וביישוב הדעת, כן היה, שדודי (מצד האם) מ"ר דויד הנקרא</li>
<li>סרור בן רבנ' יהודה ראש הס', רוח ה' תניחנו, כתב לי שטר אפוטרופוס ושלח אותו</li>
<li>מקירואן שאהיה ממונה על מנשה בי"ר דוד השולחני נ"נ, על חוב של חמישים דינר, ושאלתי את ר' מנשה</li>
<li>על זאת והודה במה שהיה חייב לי על פי (שטר האפוטרופוס), אל …. מי שייפה את כוחי, רבנ' דויד הנזכר,</li>
<li>בשני תשלומים ארבעים דינר ושישית הדינר לקירואן, והוא קיבלם והשתלם אותם, וקיבלתי אני ממנו</li>
<li>בפסטאט עשרה דינרים פחות שישית ושמינית, במטבע קירואן, וכבר נשתלמתי את כל חמישים הדינרים.</li>
<li>ועכשיו היו עלי עדים וקנו ממני בקניין גמור שקיבלתי את כל חמישים הדינרים ממנשה</li>
<li>הנזכר ופיציתיו מהם פיצוי גמור ברור ושריר מכל טענות ותביעות</li>
<li>וגם פיציתיו מכל התביעות וגם פיציתיו מכל חיוב שבועה קלה או חמורה</li>
<li>ממיני השבועות ואופניהן ואפילו מחרם סתם; וכל ממונה שיעמוד נגדו</li>
<li>אם קרוב ואם רחוק ויתבענו לדין או יקבול עליו, אם בדיני ישראל או בדיני אומות</li>
<li>העולם, יהיה דברו שקר וכזב ומראה ואין על בית דין לשמוע אותו ולא לפנות אליו.</li>
<li>וקיבלתי עלי אני אבו זכרי בן מוסא נ''נ לברות ולפצות את האפוטרופוס, כי כבר קיבלתי ממנו </li>
<li>את כל חמישים הדינרים הנזכרים, קבלה של פיצוי ותשלום. וכל מודעים שהודעתי על זה </li>
<li>הפיצוי או שהודיע זולתי מטעמי ביטלתים בכל לשני, וכו'</li>
<li>ואת האמור בשטר פיצוי זה קיבלתיו על עצמי ועל יורשי אחרי, כתוקף</li>
<li>וכחוזק וכתיקון וכהלכת מה שתיקנו חכמים בשטרות הפיצויים, לא כאסמכות</li>
<li>ולא כטופסי דשטרי. וקנינו אנו העדים מידו של ר' יהודה בי"ר משה נב"ע</li>
<li>האפוטרופוס לר' מנשה בי"ר דויד נ"ע בקנין גמור על כל מה שכתב בשטר פיצוי זה</li>
<li>בכלי, וכו', וחתמנו ביום השישי בשבעה בניסן</li>
<li>משנת ארבעת אלפים ושמונה מאות וחמישה עשר לבריאת העולם, בפסטאט מצרים שעל </li>
<li>נהר גילוס מושבה. יצחק, וכו'. </li>
</ol>
                    
                </div>
            
        </section>
    </body>
</html>
