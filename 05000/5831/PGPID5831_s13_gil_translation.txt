recto

אני כותב לך, אדוני החבר גדול הישיבה וכבודה, ייתן לך אלוהים אריכות ימים ויחמיר את גדולתך ואת עזרתו ואת חסדו לך, מאלכסנדריה.
שלומי טוב ואני מאושר, תודה לאל, ריבון העולמים; אבל אני מתגעגע אליך, יקרב אלוהים את פגישתנו במיטב הנסיבות המשמחות, ברחמיו.
אין לי יכולת לתאר לך מה שאירע לי אחרי צאתי מאצלך: החזירו אותי מאצל ה'מקס' ועמי ה' חיילים ותקף אותי
פחד שלא יתואר, והיה לבי מבשר לי רעות, והלך ממני ה(אומץ?), וכל זה מפני העניין שהודעתיך, אדוני,
ברקלו הדבק אשר לבן שעיא, כי התברר לו .... כי קיראטים ודרהם ונשאר חייב לשולחני ג' דינרים,
והבטיח לחסן הבודק, אל ירחם עליו אלהים חיים מסרתי לו דינר מראבטי ורבע דינר חדש מטביעת האוצר,
פגומים; ולפני כן נפגשתי עם בן שעיא בשבת, אחרי שיצא מאצלך, והודיעני שכבר הסתדר עניין
הברקלו, כ' קיראטים ורבע. ואמרתי לו: אתה חייב לי דינר מראבטי ורבע דינר, קח אותם משלך ותשלם לו כ"ב קיראטים וח' דרהמים. 
אמר: כן. והזדמן לי לנסוע ביום א', כידוע לך, והנה(?) חסן הבודק בא אל הנמל (בפסטאט) והודיע לו שאני נוסע,
ושלח אחרי ה׳ חיילים. וסבלתי אימה ופחד שאין לתארם; אבל עזר לי אלוהים להיחלץ משם, ושכרתי (בהמה)
אל ה'מקס', אבל לא השגתי את האונייה. אחר כך שכרתי (בהמה) לשטנוף, אבל לא השגתי אותה, והגעתי אל האונייה רק לאחר
קושי עצום, בליל ג'. שכחתי בבית את המנעול ואת התרופה. אבקש ממך, אדוני, שומרך אלוהים, היוודע נא אצל בן שעיא
אם קיבל מחסן את הדינר ורבע הדינר ושילם לו כ"ב קיראטים; הוא מוכרח, כי לקח ממני באותו יום שישית דינר, ותשלח לי
את המנעול ואת התרופה, כי אני זקוק להם. ועוד: בדקתי את חשבון ה'צפין' שאמרת לי שחישב אותו בן שעיא שהוא ק״נ, אבל מצאתי שיש בו רק
קמ"ה, מהם חמישים דינר 'מראבטי' והיתרה לזכותי ג' דינרים; על כן, אם אפשר, הודע זאת לג'עפר, עשה זאת בטובך ובחסדך. 

recto, right margin
אני שולח לך את מיטב דרישות השלום ולאדוני, ר' נסים בנך, מיטב דרישות השלום. הגיע מכתב רבנא יוסף ז"ל, והוא כותב בו שזכה בנך בבן זכר; אלוהים
recto, top margin
יתעלה יחייהו לו לאורך ימים. ושלום רבנו יגדל לעד, אמן. 
 
verso
והואילה להזכיר לאברהם בן נציר את השבועות שנשבע שלא ימסור לאיש דבר מזה. 
 
verso, address
לאדוני החבר גדול הישיבה, רבני נהוראי בי"ר נסים ז"ל, ייתן לו אלוהים אריכות ימים ויתמיד את גדולתו ואת עזרתו לו. אוהבו, ישועה בן אַסמעיל נ"ע. 