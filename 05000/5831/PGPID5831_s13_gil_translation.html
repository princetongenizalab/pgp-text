
<html>
    <head>
        <title>Hebrew Translation of Letter: T-S 10J9.21</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J9.21</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00021/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני החבר גדול הישיבה וכבודה, ייתן לך אלוהים אריכות ימים ויחמיר את גדולתך ואת עזרתו ואת חסדו לך, מאלכסנדריה.</li>
<li>שלומי טוב ואני מאושר, תודה לאל, ריבון העולמים; אבל אני מתגעגע אליך, יקרב אלוהים את פגישתנו במיטב הנסיבות המשמחות, ברחמיו.</li>
<li>אין לי יכולת לתאר לך מה שאירע לי אחרי צאתי מאצלך: החזירו אותי מאצל ה'מקס' ועמי ה' חיילים ותקף אותי</li>
<li>פחד שלא יתואר, והיה לבי מבשר לי רעות, והלך ממני ה(אומץ?), וכל זה מפני העניין שהודעתיך, אדוני,</li>
<li>ברקלו הדבק אשר לבן שעיא, כי התברר לו .... כי קיראטים ודרהם ונשאר חייב לשולחני ג' דינרים,</li>
<li>והבטיח לחסן הבודק, אל ירחם עליו אלהים חיים מסרתי לו דינר מראבטי ורבע דינר חדש מטביעת האוצר,</li>
<li>פגומים; ולפני כן נפגשתי עם בן שעיא בשבת, אחרי שיצא מאצלך, והודיעני שכבר הסתדר עניין</li>
<li>הברקלו, כ' קיראטים ורבע. ואמרתי לו: אתה חייב לי דינר מראבטי ורבע דינר, קח אותם משלך ותשלם לו כ"ב קיראטים וח' דרהמים. </li>
<li>אמר: כן. והזדמן לי לנסוע ביום א', כידוע לך, והנה(?) חסן הבודק בא אל הנמל (בפסטאט) והודיע לו שאני נוסע,</li>
<li>ושלח אחרי ה׳ חיילים. וסבלתי אימה ופחד שאין לתארם; אבל עזר לי אלוהים להיחלץ משם, ושכרתי (בהמה)</li>
<li>אל ה'מקס', אבל לא השגתי את האונייה. אחר כך שכרתי (בהמה) לשטנוף, אבל לא השגתי אותה, והגעתי אל האונייה רק לאחר</li>
<li>קושי עצום, בליל ג'. שכחתי בבית את המנעול ואת התרופה. אבקש ממך, אדוני, שומרך אלוהים, היוודע נא אצל בן שעיא</li>
<li>אם קיבל מחסן את הדינר ורבע הדינר ושילם לו כ"ב קיראטים; הוא מוכרח, כי לקח ממני באותו יום שישית דינר, ותשלח לי</li>
<li>את המנעול ואת התרופה, כי אני זקוק להם. ועוד: בדקתי את חשבון ה'צפין' שאמרת לי שחישב אותו בן שעיא שהוא ק״נ, אבל מצאתי שיש בו רק</li>
<li>קמ"ה, מהם חמישים דינר 'מראבטי' והיתרה לזכותי ג' דינרים; על כן, אם אפשר, הודע זאת לג'עפר, עשה זאת בטובך ובחסדך. </li>
</ol>
                    
                        <h3>recto, right margin</h3>
                    
                        <p>אני שולח לך את מיטב דרישות השלום ולאדוני, ר' נסים בנך, מיטב דרישות השלום. הגיע מכתב רבנא יוסף ז"ל, והוא כותב בו שזכה בנך בבן זכר; אלוהים</p>
                    
                        <h3>recto, top margin</h3>
                    
                        <p>יתעלה יחייהו לו לאורך ימים. ושלום רבנו יגדל לעד, אמן. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00021/canvas/2">
                    
                    
                    
                        <h3>verso</h3>
                    
                        <p>והואילה להזכיר לאברהם בן נציר את השבועות שנשבע שלא ימסור לאיש דבר מזה. </p>
<p> </p>
                    
                        <h3>verso, address</h3>
                    
                        <p>לאדוני החבר גדול הישיבה, רבני נהוראי בי"ר נסים ז"ל, ייתן לו אלוהים אריכות ימים ויתמיד את גדולתו ואת עזרתו לו. אוהבו, ישועה בן אַסמעיל נ"ע. </p>
                    
                </div>
            
        </section>
    </body>
</html>
