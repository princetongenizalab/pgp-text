
<html>
    <head>
        <title>Transcription of Letter: ENA 2805.22</title>
    </head>
    <body style="max-width: 860px; margin: auto">
        <h1>Transcription of Letter: ENA 2805.22</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 2.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/6c2ff01d-ad38-4eb8-be71-ae9b0a5e826c/manifest/canvas/0516aa09-fc1f-4661-b6b0-508019866ad6">
                    
                    
                    
                        <h3>II, 4</h3>
                    
                        <ol>
<li>כתאבי אטאל אללה בקא מולאי אלחבר אלאגל [גדול הישיבה]</li>
<li>ואדאם סלאמתה וסעאדתה ותאיידה ונע[מתה ען שוק]</li>
<li>שדיד לטאלעתה אלסעידה אחיאהא אללה ק[ד עלם אלכאלק]</li>
<li>גלת קדרתה מא כאן עלי קלובנא מן וגע ר[ב נסים וסואלנא]</li>
<li>לכל מן יצל ען אחואלה וכנא דאעיין ללה ת[עאלי פי אלליל ואלנהאר]</li>
<li>בכלאצה אלי אן סמענא סלאמתה אללה יגעלה .[... פי חיז רפואה]</li>
<li>שלימה ולא יוקפך פיהם עלי מכרוה וישד בה [עצדה ונחן]</li>
<li>מהניין לרבינו בסלאמתה ללה אל חמד קאדר [כל שי ...]</li>
<li>וכל וקת נסאל מולאי אלשיך אבו אלחסן עלאל יכתב [למולאי אלחבר]</li>
<li>דעאנא לה וסואלנא ענה אסאל אללה תעאלה (!) אן [ישאהדה וישאהדנא]</li>
<li>פרחה כמא תחב ונחבו יפרח בן בכרך ויסתיר[הו בסתר]</li>
<li>כנפיו לאנה ולי דלך ואלקאדר עליה ואנא אע[לם מולאי אלחבר]</li>
<li>אחיאה אללה אן בלגנא ען אלשיך אבו אלפרג אן וצ[ל אלי בלד]</li>
<li>יקאל לה מרבאט והו קריב מן עדן וקד בלגנא [אנה מתוגה]</li>
<li>[אלי] עיידאב ארגו לעל לנא בה פרג לעל כתא[ב או כבר ...]</li>
<li>לִנִ[א] לאן נחן פי ציקה אללה [יגעל] אל עאקבה לל כיר ונחן [נחב ...]</li>
<li>אן מולאי יסאל ויסתקי (!) מן גיר נכתבו אליה בשי מן [... אללה]</li>
<li>יחסן גזאה וקד כתבנא אליה כתאב והו דרג [כתאבי הדא]</li>
<li>אחב אן מולאנא ידפעה לל יהוד אלמארין [... אלי מן]</li>
<li>[י]ערף אנה יוצלה אליה ואן כאן סאפרו אל יהוד [ידפעה לגוי יתק בה]</li>
<li>למן יוצלה אליהם ותוציהם עליה פלעל אללה ת[עאלי יצע]</li>
<li>פי קלבה אלרחמה לעל שי יפרג ענא בה [... ונשכר]</li>
<li>ללבארי ומא אריד אשרח לרבינו אכתר מן ה[דא ... לאנא]</li>
<li>נעלם אנה יחמל עלי קלבה אן דלך שין כתיר אל[וגע ...]</li>
<li>פי חיז אלסלאמה אללה יעלם מסראתנא בס[לאמתה ואיצֹא]</li>
<li>סלאמה רב נסים אללה יתם עאפיתה יצא ה.[...]</li>
<li>פי אל אחתפאץ עלי רוחה בעד אל מרץ לאנהא [...]</li>
<li>כאנת מרצת צעבה תריד אלתחפץ פי כל אלא[וקאת ופי]</li>
<li>סאיר אלאגדיה וגירהא לאן סמעת אנה פאץ .[...]</li>
<li>אן אלנכסה אשד מן אל מרץ אללה לא יוקפה ע[לי מכרוה]</li>
<li>אבדא ולא יעאוד עליה ויכון מעהם עוזר [וסומך]</li>
<li>משען ומבטח מעתה ועד עולם ושלומך יגד[ל ואל ידל]</li>
<li>כצצת חצרתהם באתם אלסלם ומולאי ולדה</li>
</ol>
                    
                        <h3>Margin:</h3>
                    
                        <p>ומן תשמלה ענאיתה אלסלם</p>
                    
                </div>
            
                <div data-canvas="https://figgy.princeton.edu/concern/scanned_resources/6c2ff01d-ad38-4eb8-be71-ae9b0a5e826c/manifest/canvas/81f71d76-5b8a-4e09-bcee-fd725fe12a17">
                    
                    
                    
                        <h3>Verso, Address:</h3>
                    
                        <ol>
<li>[לרב]נו נהראי גדול הישיבה שאכר איאדיה</li>
<li>[בירֹ] נסים זצל אטאל אללה בקאה עמרם ביר יוסף זצל</li>
</ol>
                    
                </div>
            
        </section>
    </body>
</html>
