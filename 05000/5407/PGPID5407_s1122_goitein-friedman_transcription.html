
<html>
    <head>
        <title>Transcription of Letter: ENA NS 48.8</title>
    </head>
    <body style="max-width: 860px; margin: auto">
        <h1>Transcription of Letter: ENA NS 48.8</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/8a02013b-cd42-4903-a39a-e0e033197a4f/manifest/canvas/b8632dbf-3113-4661-bf31-9627444fdcec">
                    
                    
                    
                        <h3>Main text</h3>
                    
                        <ol>
<li>
<p>ואנ[...]&nbsp;</p>
</li>
<li>
<p>יצל עבדה [... אדאם]</p>
</li>
<li>
<p>אללה עזה מן [...]&nbsp;</p>
</li>
<li>
<p>חואיגה וסאנח מה[מאתה ...]</p>
</li>
<li>
<p>טרא עלי עבד חצרת[ה מן מרץ ואלדה (?) פי חדש ... אלי]&nbsp;</p>
</li>
<li>
<p>מותו אלדי בחדש אדר ימ[צא רחמים ... טרא עלי עבדה בעד]&nbsp;</p>
</li>
<li>
<p>מותה חמס מן אלשליטים וגיר דלך [... ]טרא&nbsp;</p>
</li>
<li>
<p>פי אלבלד ענדנא ופי גמיע אלימן גלא עצים</p>
</li>
<li>
<p>וקחט בלג אלדכן ואלבר ענדנא ג' מכאייל בדינאר</p>
</li>
<li>
<p>ודון דלך וגמיע אלמאכולאת גאליה מן אולהא אלי</p>
</li>
<li>
<p>אכרהה אללה תעאלי ירד אלעאקבה בגמיע הדה</p>
</li>
<li>
<p>אלאמור אלי כיר ועאד אלבלאד אלי אלסאעה מכיפה</p>
</li>
<li>
<p>ענדנא מן אלסלטאן עלי בן אבו אל[גארא]ת לאן</p>
</li>
<li>
<p>אלסלטאן סבא כאן הארבה ואכ[ד ...]</p>
</li>
<li>
<p>והדם אלכצרא אלתי כאנת חצנה פ[... ומא]&nbsp;</p>
</li>
<li>
<p>כרג מנהא אלא בעד צעובה עצימה [...]&nbsp;</p>
</li>
<li>
<p>וחריק ביות ונהב מכאזן פאלחמר ללה אל.[...]&nbsp;</p>
</li>
<li>
<p>אלבלאד פקד כאן עלי אלנאס נוגש כביר ומאת</p>
</li>
<li>
<p>אלסלטאן סבא עקב דלך ואלבלאד מכיפה אלי אלאן</p>
</li>
<li>
<p>ואללה תעאלי נסאלה עאקבה כיר וכאן עברה קד וגה</p>
</li>
<li>
<p>צחבה אבו אלימן רסאלה אלי חצרה מולאי ואלי חי אבו</p>
</li>
<li>
<p>עמראן בן נפיע פראפא מולאי מסאפר פי דאעה</p>
</li>
<li>
<p>אללה ואבו עמראן תופא והאל מולאי אלחלבי [...] ולא</p>
</li>
<li>
<p>מא כאן מעה וע[מ]ל בה ב[אמ]ר אללה והרא כל[ה] לסו</p>
</li>
<li>
<p>קסמי תם אן אלרגל תופ[א] ווצלני כתאב אלש[י]ך אבו</p>
</li>
<li>
<p>זכר[י] ידכר אן תחצל לעבדה פי מוצע בית דין ע''ז</p>
</li>
<li>
<p>דינאר גיר סדס והי לעלהא תכון נצף אלשי אלא אן</p>
</li>
<li>
<p>אלחמר ללה תעאלי מא תחצל מן דלך הו פאידה</p>
</li>
<li>
<p>כתבת פי אלעאם אלמאצי וכאלה לחצרה [אלשיך]</p>
</li>
<li>
<p>אבו זכרי פהו מתפצל עלי ועלי גמיע [...]&nbsp;</p>
</li>
<li>
<p>באלעצביה ואלנכוה ואלמרות יכץ סיי[די עזיז נפסה]</p>
</li>
<li>
<p>באפצל אלסלאם ו.[........]הא&nbsp;</p>
</li>
</ol>
<p>&nbsp;</p>
<p>&nbsp;</p>
                    
                        <h3>Recto, margin</h3>
                    
                        <p> </p>
<ol>
<li>
<p>[... וממאלי]כך אולאדי יכצו חצרתך אלגמיע מנהם באפצל אלסלאם </p>
</li>
</ol>
<p> </p>
                    
                </div>
            
        </section>
    </body>
</html>
