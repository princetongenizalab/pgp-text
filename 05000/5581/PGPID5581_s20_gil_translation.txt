(א)

(2-1) תזכיר של המודה לך מנשה בי"ר דויד השולחני.
 
אבקש ממך, ישמור אלוהים את גדולתך, כי אם תגיע
לאלכסנדריה ותיפגש במקרה עם האדון
אבו אברהים אסמעיל, יתמיד אלוהים את כבודו,
ביום טוב, תברר עמו אם (הפסיק)
את התכתבותו עמי זה שנה מהיום, ואם היה זה בגלל פשע
שפשעתי לו או חטא שחטאתי לו; הלוא ייתכן שהוא דבר
שאוכל למצוא מוצא ממנו, או שאתנצל עליו; או אולי
זו התעלמות מפני מחלה או כיוצא בזה; אך הלוא ראיתי מכתביו
לאחרים כמו מטר, וגם לך, אדוני, רבים מהם.
ורצוי שתודיע לו איך מטפלים עכשיו בבני
אלסכרי, וכמה נטרדו לבותנו ולבותיהם
בשל הפסקת מכתביו של סלימאן, ייתן לו אלוהים שלום, אליהם
ואלי, ותוסיף ותספר לו מה שעשה
חיים בן עמאר לסידור עניינם וסיפוק
צורכיהם והתקנת חשבונם ....
פרשת אבן אל ....
הגיע מכתב מאת מכתאר בן סלימאן בידי
אדם שבא מן המגרב והוא כותב בו: ישלח לי
אלשראבי את יתרת חשבונו שהגיע אליהם(?)
מאשתקד, ואבד .... המכתב,
והאיש .... בעיניים ואינני יודע ....
ולא קרא מהאיש, מאז שיצא ממנו ....
ולא מכתב .... שיעשה את הדרוש.

 
(ב)

אבל לא העזתי לשאול את האדון אבו אברהים
על זאת כי היה חושד בי, כי הוא, חי אלוהים,
שעצר בעדי גם במה שביקשתי לעשות, כי
הוא מרבה לחשוד ומהיר חימה: הנח אפוא את דעתי
בעניין זה והיוודע ממנו את כל הדבר לאמתו
ולאשורו. והאיש .... מוצלח, תשובתו .... הוא
במצב קשה, דינר אחד יושיע אותו.
והגיע מכתבו של חיים אלי, ונפל בידי האדון אבו אברהים;
היה כתוב על אחוריו: משלוח אסמעיל בן פרח נ"נ
ומתחת לזה שורה שאמרה: הכריכה הזאת ששלח
חיים, קיבל אותה בן האלכסנדרוני, אבל לא כתב
שהוא קיבל את הכריכה ששלח אבו אלבשר.
ונפל המכתב בידי אבו סעד והרגיז אותו
שהשמיטו אותו, לא כל שכן כאשר .... מן
הטיפול .... היה הדבר קשה עלי,
וכבר הגיעו האנשים אל קצה הגבול.
אילו נעשה הדבר .... (ללא) ידיעה,
היה נסלח להם ....
אילו חשדו האנשים באדון אבו אלפרג' דויד(?)
בן אבו סעיד בן שעיה או במישהו אחר מכם, הייתם
.... והסליחה. אבקש ממך אפוא שתרשום את כל
זאת עמו ותמהר להשיב על זאת.
אבו סעיד הודיע לי שידבר אתו
ויבקש ממנו שישלח מה שהגיע מ.....
במהרה, כי הוא חשש ....

 
(ג)

ותתאמץ גם לשלוח אותם
ותבקש ממנו שיכתוב תשובה על מכתבו
בהתאם למה שהיה במכתב; ואם קיבלו
מכתב מסלימאן, ישלח אותו אליהם
שמא יהיה בו כדי לכפר על העבר;
כי הלוא בעד כל דבר מן הדברים האלה שיעשה אדוני אלאכוה,
אהיה בעל חוב כלפיו, על החסד והטובה,
והמשפחה תכיר לך טובה מרובה
נוסף על תודתם שכבר הודו לך.
חי אלוהים, התנהלה ביני ובין האדון
אבו עלי במוצאי המועד
שיחה ממושכת על עניינך, והוא הודה על הליכותיך
ונוי התנהגותך ואמר: 'הייתי רוצה
שיאכלו אצלי לחם, הוא והאדון אבו אסחק
ברהון בן מוסא נ"נ, שהלוא גם הוא
מוצא חן בעיני עד מאוד'; אז אמרתי לו: 'אין בזה די כדי 
(18-17) להוסיף על האהבה'; אמר: 'אבל אני מתבייש מהם'. וכבר אמרו לי שאתה
 
ממהר לתקן את המעוות, יספק לך אלוהים את צרכיך.
אני מבקש ומתחנן לפניך שתואיל להיוודע 
(22-21) אם הגיע בשבילי או בשביל המשפחה מכתב מסלימאן .... והבקשה לאדוני אבו 
 
יעקוב יוסף, כיוצא בזה …. 

(ד)

ואם אפשר, הואילה לצוות
שיקנו לי ויבה שקדים קטנים ....
עשה עמי חסד בזאת, ואם לא, קנה לי
מכל מקום זפת ים ושלח אותו הנה,
בתוך סל, והיוודע מה התמורה בעד כל זה;
ואם יש אפשרות שאשלח עמך את התמורה 
(8-7) עם תזכירי זה, עשה זאת; אל תמנע ממני את מכתביך על כל הנעשה אצלך
 
ועל צורכי הקניות שלך. אם תשמע שהגיעו מכתבים
בשביל האדון אבו סרור יושע בן נתן, ישמור
אלוהים את כבודו, ראוי שתיפגש עמו.
אשתקד שלח לו אבו יוסף
יעקוב בן אסמעיל שמן, וחזרה
האונייה לסיציליה, והוא .... ויגיע השנה.
תברר אפוא את העניין אצל אבו אסחק אברהים
בן פראח; ואבקש ממך שתמסור לו דרישת שלום ממני.
הוא עשה עמי חסד ושלח לי כמה מכתבים(?),
אל יילקח ממני. כיוצא בזה בני אלסכרי
מודים לו על זאת; ייטיב אלוהים את גמולו.
כמו כן אבקש ממך שתטריח
את עצמך, מכובדי, לקרוא תזכיר זה
והואילה להשיב לי עליו מיד עם בואו ....
 
ואודך, וכו'. 
