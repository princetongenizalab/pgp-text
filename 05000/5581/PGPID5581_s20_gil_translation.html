
<html>
    <head>
        <title>Hebrew Translation of Letter: BL OR 5566C.7 + BL OR 5566C.6</title>
    </head>
    <body style="max-width: 860px; margin: auto">
        <h1>Hebrew Translation of Letter: BL OR 5566C.7 + BL OR 5566C.6</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5581/iiif/textblock/31642/canvas/1/">
                    
                    
                    
                        <h3>(א)</h3>
                    
                        <ol>
<li>(2-1) תזכיר של המודה לך מנשה בי"ר דויד השולחני.</li>
<li>&nbsp;</li>
<li>אבקש ממך, ישמור אלוהים את גדולתך, כי אם תגיע</li>
<li>לאלכסנדריה ותיפגש במקרה עם האדון</li>
<li>אבו אברהים אסמעיל, יתמיד אלוהים את כבודו,</li>
<li>ביום טוב, תברר עמו אם (הפסיק)</li>
<li>את התכתבותו עמי זה שנה מהיום, ואם היה זה בגלל פשע</li>
<li>שפשעתי לו או חטא שחטאתי לו; הלוא ייתכן שהוא דבר</li>
<li>שאוכל למצוא מוצא ממנו, או שאתנצל עליו; או אולי</li>
<li>זו התעלמות מפני מחלה או כיוצא בזה; אך הלוא ראיתי מכתביו</li>
<li>לאחרים כמו מטר, וגם לך, אדוני, רבים מהם.</li>
<li>ורצוי שתודיע לו איך מטפלים עכשיו בבני</li>
<li>אלסכרי, וכמה נטרדו לבותנו ולבותיהם</li>
<li>בשל הפסקת מכתביו של סלימאן, ייתן לו אלוהים שלום, אליהם</li>
<li>ואלי, ותוסיף ותספר לו מה שעשה</li>
<li>חיים בן עמאר לסידור עניינם וסיפוק</li>
<li>צורכיהם והתקנת חשבונם ....</li>
<li>פרשת אבן אל ....</li>
<li>הגיע מכתב מאת מכתאר בן סלימאן בידי</li>
<li>אדם שבא מן המגרב והוא כותב בו: ישלח לי</li>
<li>אלשראבי את יתרת חשבונו שהגיע אליהם(?)</li>
<li>מאשתקד, ואבד .... המכתב,</li>
<li>והאיש .... בעיניים ואינני יודע ....</li>
<li>ולא קרא מהאיש, מאז שיצא ממנו ....</li>
<li>ולא מכתב .... שיעשה את הדרוש.</li>
</ol>
<p>&nbsp;</p>
                    
                        <h3>(ב)</h3>
                    
                        <ol>
<li>אבל לא העזתי לשאול את האדון אבו אברהים</li>
<li>על זאת כי היה חושד בי, כי הוא, חי אלוהים,</li>
<li>שעצר בעדי גם במה שביקשתי לעשות, כי</li>
<li>הוא מרבה לחשוד ומהיר חימה: הנח אפוא את דעתי</li>
<li>בעניין זה והיוודע ממנו את כל הדבר לאמתו</li>
<li>ולאשורו. והאיש .... מוצלח, תשובתו .... הוא</li>
<li>במצב קשה, דינר אחד יושיע אותו.</li>
<li>והגיע מכתבו של חיים אלי, ונפל בידי האדון אבו אברהים;</li>
<li>היה כתוב על אחוריו: משלוח אסמעיל בן פרח נ"נ</li>
<li>ומתחת לזה שורה שאמרה: הכריכה הזאת ששלח</li>
<li>חיים, קיבל אותה בן האלכסנדרוני, אבל לא כתב</li>
<li>שהוא קיבל את הכריכה ששלח אבו אלבשר.</li>
<li>ונפל המכתב בידי אבו סעד והרגיז אותו</li>
<li>שהשמיטו אותו, לא כל שכן כאשר .... מן</li>
<li>הטיפול .... היה הדבר קשה עלי,</li>
<li>וכבר הגיעו האנשים אל קצה הגבול.</li>
<li>אילו נעשה הדבר .... (ללא) ידיעה,</li>
<li>היה נסלח להם ....</li>
<li>אילו חשדו האנשים באדון אבו אלפרג' דויד(?)</li>
<li>בן אבו סעיד בן שעיה או במישהו אחר מכם, הייתם</li>
<li>.... והסליחה. אבקש ממך אפוא שתרשום את כל</li>
<li>זאת עמו ותמהר להשיב על זאת.</li>
<li>אבו סעיד הודיע לי שידבר אתו</li>
<li>ויבקש ממנו שישלח מה שהגיע מ.....</li>
<li>במהרה, כי הוא חשש ....</li>
</ol>
<p>&nbsp;</p>
                    
                </div>
            
                <div data-canvas="https://geniza.princeton.edu/documents/5581/iiif/textblock/31642/canvas/2/">
                    
                    
                    
                        <h3>(ג)</h3>
                    
                        <ol>
<li>ותתאמץ גם לשלוח אותם</li>
<li>ותבקש ממנו שיכתוב תשובה על מכתבו</li>
<li>בהתאם למה שהיה במכתב; ואם קיבלו</li>
<li>מכתב מסלימאן, ישלח אותו אליהם</li>
<li>שמא יהיה בו כדי לכפר על העבר;</li>
<li>כי הלוא בעד כל דבר מן הדברים האלה שיעשה אדוני אלאכוה,</li>
<li>אהיה בעל חוב כלפיו, על החסד והטובה,</li>
<li>והמשפחה תכיר לך טובה מרובה</li>
<li>נוסף על תודתם שכבר הודו לך.</li>
<li>חי אלוהים, התנהלה ביני ובין האדון</li>
<li>אבו עלי במוצאי המועד</li>
<li>שיחה ממושכת על עניינך, והוא הודה על הליכותיך</li>
<li>ונוי התנהגותך ואמר: 'הייתי רוצה</li>
<li>שיאכלו אצלי לחם, הוא והאדון אבו אסחק</li>
<li>ברהון בן מוסא נ"נ, שהלוא גם הוא</li>
<li>מוצא חן בעיני עד מאוד'; אז אמרתי לו: 'אין בזה די כדי </li>
<li>(18-17) להוסיף על האהבה'; אמר: 'אבל אני מתבייש מהם'. וכבר אמרו לי שאתה</li>
<li> </li>
<li>ממהר לתקן את המעוות, יספק לך אלוהים את צרכיך.</li>
<li>אני מבקש ומתחנן לפניך שתואיל להיוודע </li>
<li>(22-21) אם הגיע בשבילי או בשביל המשפחה מכתב מסלימאן .... והבקשה לאדוני אבו </li>
<li> </li>
<li>יעקוב יוסף, כיוצא בזה …. </li>
</ol>
                    
                </div>
            
                <div data-canvas="https://geniza.princeton.edu/documents/5581/iiif/textblock/1556/canvas/1/">
                    
                    
                    
                        <h3>(ד)</h3>
                    
                        <ol>
<li>ואם אפשר, הואילה לצוות</li>
<li>שיקנו לי ויבה שקדים קטנים ....</li>
<li>עשה עמי חסד בזאת, ואם לא, קנה לי</li>
<li>מכל מקום זפת ים ושלח אותו הנה,</li>
<li>בתוך סל, והיוודע מה התמורה בעד כל זה;</li>
<li>ואם יש אפשרות שאשלח עמך את התמורה </li>
<li>(8-7) עם תזכירי זה, עשה זאת; אל תמנע ממני את מכתביך על כל הנעשה אצלך</li>
<li> </li>
<li>ועל צורכי הקניות שלך. אם תשמע שהגיעו מכתבים</li>
<li>בשביל האדון אבו סרור יושע בן נתן, ישמור</li>
<li>אלוהים את כבודו, ראוי שתיפגש עמו.</li>
<li>אשתקד שלח לו אבו יוסף</li>
<li>יעקוב בן אסמעיל שמן, וחזרה</li>
<li>האונייה לסיציליה, והוא .... ויגיע השנה.</li>
<li>תברר אפוא את העניין אצל אבו אסחק אברהים</li>
<li>בן פראח; ואבקש ממך שתמסור לו דרישת שלום ממני.</li>
<li>הוא עשה עמי חסד ושלח לי כמה מכתבים(?),</li>
<li>אל יילקח ממני. כיוצא בזה בני אלסכרי</li>
<li>מודים לו על זאת; ייטיב אלוהים את גמולו.</li>
<li>כמו כן אבקש ממך שתטריח</li>
<li>את עצמך, מכובדי, לקרוא תזכיר זה</li>
<li>והואילה להשיב לי עליו מיד עם בואו ....</li>
<li> </li>
<li>ואודך, וכו'. </li>
</ol>
                    
                </div>
            
        </section>
    </body>
</html>
