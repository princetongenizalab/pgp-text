
<html>
    <head>
        <title>Transcription of Letter: BL OR 5566C.7 + BL OR 5566C.6</title>
    </head>
    <body style="max-width: 860px; margin: auto">
        <h1>Transcription of Letter: BL OR 5566C.7 + BL OR 5566C.6</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5581/iiif/textblock/31642/canvas/1/">
                    
                    
                    
                        <h3>(א)</h3>
                    
                        <ol>
<li>          תדכרה לשאכרך</li>
<li>מנשה ביר' דויד אלצירפי </li>
<li>אנא אסאלך חרס אללה ערך אדא וצלת </li>
<li>[א]לי אסכנדריה ואתפק אנתמאעך באלשיך </li>
<li>אבי אברהים אסמעיל אדאם אללה עזה פי </li>
<li>יום טוב [ב]אן תתפאוץ מעה אן כאן [ </li>
<li>מכאתבתה עני אליום סנה פאן כאן דלך לגר[ם] </li>
<li>אקתרפתה או לדנב אדנכתה פלעלה שי</li>
<li>אקדר אכרג מנה או אעתדר ענה ואן כאן</li>
<li>אג'פאל אלצעף ומא מאתלה פראית כתבה</li>
<li>ללגיר מתל אלמטר ולמולאי כתיר מנהא</li>
<li>[ו]ל[ו] תערפה מא הודא יעאמלו בה אולאד</li>
<li> אלסכ[רי] ומא טרי עלי קלובנא וקלובהם</li>
<li>מן אנקטאע כתב סלימאן סלמה אללה ענהם</li>
<li>ועני וכתבהם ותוסיף ברכר מא מעלה</li>
<li>חיים בן עמאר מן נגאיז אמרהם וקצ[א]</li>
<li>חואיג[הם] ורפוע הסאבהם פכאן [ </li>
<li>[             ] עלי דאך מי חזית אבן אל[ </li>
<li>כאן וצל כתאב מכתאר בן סלימאן ביד</li>
<li>ג'אי מן אלמגרב ודכר פיה ינפד לי</li>
<li>אלשראבי בקייה חסאבה כאן אל[    ] אל[    ]ים</li>
<li>מן עאם אול וצייע [              ] אלכתאב </li>
<li>ואלרגל ית[      ] באלעינין ולא נעלם [</li>
<li>ולא קרא ללרגל מן יום אן כרג ענה [</li>
<li>ולא כתאב [                         ] יפעל אלואגב</li>
</ol>
                    
                        <h3>(ב)</h3>
                    
                        <ol>
<li>ומא גסרת אסאל אלשיך אבי אברהים</li>
<li>עלי דלך פיתאוול עליי והו ואללה אלדי</li>
<li>אוקפני איצא ען מא אחרתה לאנה כתיר אל </li>
<li>תארול סריע אלגצב פתפרג ען קלבי </li>
<li>פי הדא אלבאב ותסתעלם מנה כלה חקא </li>
<li>יקינא ואלדגל [      ] נגיח גואבה [       ] והו</li>
<li>תחת חאל דינ' ואחר יגברה </li>
<li>ווצל כתאב חיים //לי\\, וקע ביד אלשיך אבר אברהים </li>
<li>כתב עלי טהרה אנפאד אסמעיל בן פרח נ''נ </li>
<li>וקאל תחתה סטר הזה אלרומת אלתי וגה</li>
<li>חיים קבצהא אבן אלאסכנדראני ולם ידכר</li>
<li>אלרזמה אלתי וגה אבו אלבשר אנה קבצהא</li>
<li>ווקע אלכתאב ביד אבי סער משק עליה</li>
<li>אצראמהם לה לא סימא ענד [      ]רי מן</li>
<li>ענאיה [               ] טאל עלי הדא אלאמר</li>
<li>וקד ראעו אלקום אלי אבער גאיה</li>
<li>ולו פעל דלך [                       ] אלעלם</li>
<li>וכאנו מעדורין [ </li>
<li>תאוול אלקום עלי אלשיך אבי אלפרג [דויד ?]</li>
<li>בן אבי סעיד בן שעיה או ג'ירכם לכנתם </li>
<li>[        ] ותעדיר פאחב תכטט גמיע </li>
<li>דלך מעה ותסרע אלגואב עליה</li>
<li>וקד ערפני אבו סעיד אנה יתכאלס [מעה]</li>
<li>[וי]סאלה אנפאד מא וצל מן [</li>
<li>[מ]סרע לאנה כאף [ </li>
</ol>
                    
                </div>
            
                <div data-canvas="https://geniza.princeton.edu/documents/5581/iiif/textblock/31642/canvas/2/">
                    
                    
                    
                        <h3>(ג)</h3>
                    
                        <ol>
<li>פתתגר איצא עלי תוגיההא</li>
<li>ותסאלה אן יכתב גואב כתאבה</li>
<li>במקתצי מא כאן פיה ואן וצל להם</li>
<li>מן ענד סלימאן כתאב ינפדה אליהם </li>
<li>לעל יכון פיה מא יכפר עמא מצי</li>
<li>פאיש מא פעלה מולאי אלאכות מן דלך</li>
<li>כאנת לה עלי בה אלמנה ואלתפצל</li>
<li>ויציר לה ענד אלקום בדלך חט' ואפר</li>
<li>מא מא(!) תקדם מן שכרהם לה</li>
<li>ובאללה לקד גרי ביני ובין אלשיך</li>
<li>אבו עלי פי אכראה אלמועד פי</li>
<li>כאבך כטב כתיר ושכר טריקתך</li>
<li>וחמד סירתך וקאל אשתהיה לו</li>
<li>אכל ענדי כבז הו ואלשיך אבו אסחק</li>
<li>ברהון בן מוסי נ''נ פהו איצא יחלא</li>
<li>בי נפסי כתיר פקלת לה מא הדא</li>
<li>ממא [י]זיד פי אלמחבה קאל לכני</li>
<li>אחתשם מנהם וקד קיל לי אנך תגיד</li>
<li>אלמער סרע קצי אללה חואיגך</li>
<li>אנא אסאלך וארגב אלי תפצלך אן הס[תע]ל[ם]</li>
<li>אן וצל לי או ללקום כתאב מן סלימאן  </li>
<li>פתערפני בה [        ] רג'בה לסידי [אבי]</li>
<li>יעקוב יוסף      פי וצול תלך [</li>
</ol>
                    
                </div>
            
                <div data-canvas="https://geniza.princeton.edu/documents/5581/iiif/textblock/1556/canvas/1/">
                    
                    
                    
                        <h3>(ד)</h3>
                    
                        <ol>
<li>אן אמכנך אן תתפצל האמר מן </li>
<li>ישתרי לי ויכה לוז לטיף [          ] </li>
<li>עלי פתנעם בדלך ואלם פתאכד </li>
<li>לי עלי כל וגה קפאר תווצלה אלי הנא </li>
<li>פי קפה ותסתעלם תמן אלגמיע </li>
<li>ואן אתפק אן אנפד מעך אלתמן </li>
<li>מע תדכרתי הדה פעלך וכתבך</li>
<li>לא תכליני מנהא בגמיע האלך</li>
<li>והאנאתך ואן סמעת אן וצלת כתב</li>
<li>ללשיך אבו סרור יושע בן נתן חרס</li>
<li>אללה עזה פלעלך תגתמע מעה</li>
<li>וכאן אנפד לה עאם אול אבו יוסף</li>
<li>יעקוב בן אסמעיל זית ורגע</li>
<li>אלמרכב לצקליה והו [                 ] ויצל אלסנה </li>
<li>פתכשף אלחאל מן אבו אסחק אברהים </li>
<li>בן פראח ואסאלך אז חבלגה סלאמי</li>
<li>פקד אנעם עלי באנפאד עדה כתב(?)</li>
<li>לא עדמתה וכדלך אולאד אלסכרי</li>
<li>שאכרין לה עלי הדא אחסן אללה גואה</li>
<li>[וכדלך] אסאלך אן תתעב</li>
<li>נפסך [אלכר]ימה פי קראה הדה אלתדכרה</li>
<li>ותתפצל תגיבני ענהא אנת סעת וצולה[א] </li>
<li>.... </li>
<li>אורך ימים ושנים וחיים יוסיפו לך </li>
</ol>
                    
                </div>
            
        </section>
    </body>
</html>
