
<html>
    <head>
        <title>Transcription of Letter: T-S 8J16.22</title>
    </head>
    <body style="max-width: 860px; margin: auto">
        <h1>Transcription of Letter: T-S 8J16.22</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00016-00022/canvas/1">
                    
                    
                    
                        <h3>recto</h3>
                    
                        <ol>
<li>
<p>עלקת הדה אלרקעה יאמולאי</p>
</li>
<li>
<p>אטאל אללה בקאך ואדאם נעמאיך</p>
</li>
<li>
<p>מן אבו ציר סלך תשרי וקד תקדם &lt;כתאבי&lt;</p>
</li>
<li>
<p>למולאי אעלמה באן אלצרתין קד</p>
</li>
<li>
<p>וצלו וצחה אלעדה ולם נזן לאן ליס</p>
</li>
<li>
<p>מעי מיזאן ואנא אפעל אן שא אללה</p>
</li>
<li>
<p>פנשכר עליה(!) ואללה יעין כנת קד</p>
</li>
<li>
<p>סאלת מולאי אבי אלפצל אדאם אללה עזה</p>
</li>
<li>
<p>בקבץ מן סידי אבי זכרי דינארין ותמן</p>
</li>
<li>
<p>וחבה הי לאפרים אלעטאר באל</p>
</li>
<li>
<p>אסכנדריה וסידי אבי עמראן סאכן</p>
</li>
<li>
<p>פי ביתה סאלני אן נשתרי בהא לצביה</p>
</li>
<li>
<p>יתימה מעגר מרדוד ואנא אסל</p>
</li>
<li>
<p>מולאי אן ינעם באלאגתמאע בה</p>
</li>
<li>
<p>ושרא דלך ואתולא אנפאדה לסידי</p>
</li>
<li>
<p>אבי עמראן פעלי קלבי אמר עצים</p>
</li>
<li>
<p>ואנת תקבל שכר גדול וכדלך תערף</p>
</li>
<li>
<p>לסידי אבי עמראן מא נפרט פי חאגתה</p>
</li>
<li>
<p>ותסאלה אן לא יפרט פי מא סאלתה</p>
</li>
<li>
<p>פיה ותסאלה אן יסלם לצאחב אלפנדק</p>
</li>
<li>
<p>אלדי מכזני פיה דינאר ען ח אשהר</p>
</li>
<li>
<p>ויאכד לי בה חוגה תכן ענדה</p>
</li>
<li>
<p>ואנא אציפה אלי חסאבה וכדלך</p>
</li>
<li>
<p>תסאלה אן כאן וצל לי כתאב מן אל</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00016-00022/canvas/2">
                    
                    
                    
                        <h3>verso</h3>
                    
                        <ol>
<li>
<p>ינפדה לי עלי ידיך אן שא אללה</p>
</li>
<li>
<p>וסער אבו ציר אליום מא יוסמע</p>
</li>
<li>
<p>ולא יוערף לאן מא תם מן יביע</p>
</li>
<li>
<p>ולא מן ישתרי וגרצהם יאכדו דנא</p>
</li>
<li>
<p>סלף יתפרגו אלא אן יוקטע אלסער</p>
</li>
<li>
<p>ואמלהם בעיד מא ענדי אן ידכלו</p>
</li>
<li>
<p>תחתה אלמגארבה מע כסאר אל</p>
</li>
<li>
<p>כתאן פי אלגרב ואלצרה אלתאניה</p>
</li>
<li>
<p>וצלת בלא כתאב קאל צאע אלכתאב</p>
</li>
<li>
<p>גיר אן צחה אלרקעה וקד שק עלי</p>
</li>
<li>
<p>ציאעה קלת לעל כאן פיה לי פרג</p>
</li>
<li>
<p>מן אלגרב ולא חילה אכצעך אלעדר</p>
</li>
<li>
<p>בפצלך ואתה שלום וביתך שלום</p>
</li>
</ol>
                    
                        <h3>verso - bottom margin</h3>
                    
                        <ol>
<li>
<p>מולאי אלשיך אבי יחיי נהראי בן נסים</p>
</li>
<li>
<p>אטאל אללה בקאה ואדאם נעמאה שאכרה יוסף</p>
</li>
</ol>
                    
                </div>
            
        </section>
    </body>
</html>
