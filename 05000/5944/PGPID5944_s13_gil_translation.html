
<html>
    <head>
        <title>Hebrew Translation of Letter: T-S 8J16.22</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J16.22</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00022/canvas/1">
                    
                    
                    
                        <h3>recto</h3>
                    
                        <ol>
<li>(2−1) אני מצרף פתק זה, אדוני, ייתן לך אלוהים אריכות ימים ויתמיד את חסדיו לך,</li>
<li> </li>
<li>מבוציר, באחרון של תשרי; לפני כן שלחתי לך מכתב,</li>
<li>אדוני, והודעתיך כי שני הכיסים</li>
<li>הגיעו ושמניינם נכון, אבל לא שקלתי כי אין</li>
<li>עמי מאזניים, אבל אעשה זאת ברצון האל.</li>
<li>תודה רבה עליהם, אלוהים יעזור. לפני כן</li>
<li>ביקשתי מאדוני אבו אלפצל, יתמיד אלוהים את גדולתו, כי</li>
<li>יקבל מאדוני אבו זכרי שני דינרים ושמינית</li>
<li>וחבה, שהם של אפרים אלעטאר</li>
<li>באלכסנדריה; אדוני אבו עמראן מתגורר</li>
<li>בביתו וביקש ממני לקנות בהם לנערה</li>
<li>יתומה צניף 'מרדוד' והריני מבקש</li>
<li>ממך, אדוני, כי תואיל להיפגש עמו</li>
<li>ולקנות זאת, ואני אדאג לשלוח אותו לאדוני</li>
<li>אבו עמראן; הדבר לוחץ עלי עד מאוד</li>
<li>ואתה תקבל שכר גדול. כמו כן הודע</li>
<li>לאדוני אבו עמראן שלא אתרשל במה שצריך לקנות בשבילו,</li>
<li>ותבקש ממנו שלא יתרשל במה שביקשתי</li>
<li>ממנו, ותבקש ממנו למסור לבעלי האכסניה</li>
<li>שבה המחסן שלי, דינר בעד ח' חודשים</li>
<li>וייקח לי עליו קבלה, שתהיה אצלו,</li>
<li>ואני אוסיף אותו אל חשבונו. ועוד</li>
<li>תשאל אותו אם הגיע בשבילי מכתב מהמגרב(?),</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00016-00022/canvas/2">
                    
                    
                    
                        <h3>verso</h3>
                    
                        <ol>
<li>ישלחנו לי על ידך. ברצון האל.</li>
<li>המחיר בבוציר היום אינו נשמע,</li>
<li>ואינו ידוע, כי אין שם מי שימכור</li>
<li>ולא מי שיקנה, ומטרתם היא לקחת דינרים</li>
<li>דמי קדימה, כדי שתהיה להם הקלה עד אשר ייקבע המחיר;</li>
<li>אבל רחוקה תקוותם מלהתקיים, איני סבור שיבואו</li>
<li>המגרבים ויקפיצו אותו, בעת שמפסידים על</li>
<li>הפשתים במגרב. הכיס השני</li>
<li>הגיע, אבל בלי מכתב; אמר: המכתב אבד</li>
<li>אבל יש לו אישור בפתק. היתה קשה עלי</li>
<li>אבדתו באומרי, שמא יביא לי מרגוע</li>
<li>ביחס למגרב, אבל אין עצה. הריני שוטח לפניך את התנצלותי,</li>
<li>בטובך, ואתה שלום וביתך שלום.</li>
</ol>
                    
                        <h3>verso, address</h3>
                    
                        <p>אדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את חסדיו לו; המודה לו, יוסף. </p>
                    
                </div>
            
        </section>
    </body>
</html>
