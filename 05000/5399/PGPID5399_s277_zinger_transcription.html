
<html>
    <head>
        <title>Transcription of Letter: Moss. IV,88</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,88</h1>

        <p>Oded Zinger, [digital geniza document edition].</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IV-00088/canvas/1">
                    
                    
                    
                        <ol>
<li>אלממלוכה</li>
<li>תנהי אלי סיידנא אבקאה אללה תעאלי אנהא קד</li>
<li>אסתכרת אלי אלכאלק ואלי בית י"י ודלך אנהא סאכנה</li>
<li>פי טביקה כראב שעתה דהרה לא כזאנה ולא כ/ו/ם</li>
<li>ולא חוט צחיח ולא סקף מסתקים ומא חבתהא</li>
<li>אלא לאגל אנהא קאעדה פי ביתהא תסמע מא יקול</li>
<li>אלחזאן פי אלכניס מן קדוש וברוך וקדיש והי מלאזקה</li>
<li>לדאר אלדיאן ר אליה שצ והו יערפהא ואלמסאלק</li>
<li>עליהא מן כל גהה וכאנת אולא בדרהמין אלשהר</li>
<li>צארת //מעי// בתלתה ונצף פי כל שהר ואנא ארמלה</li>
<li>ומא ענדי סוי ולדי יכרג מן בכרה מא יגי אלי</li>
<li>אלעשא ומא לאחד ענדי שי מנכסר ואנא</li>
<li>מא רגבת פיהא אלא לאגל בית הכנסת</li>
<li>ולתברך בהא ואלממלוכה תסאל סיידנא</li>
<li>אן לא יעכסהא ולא יכלי מן ינזעהא מן אלמכאן</li>
<li>אלדי הי פיה לאגל בית י"י ושלומו יגדל</li>
</ol>
                    
                </div>
            
        </section>
    </body>
</html>
