recto

אדוני, ייתן לך אלוהים אריכות ימים ואל ימנע ממך הצלחות, ויהיה עוזר לך ועמך בכל ענייניך
ברחמיו. אני כותב לך ב.... יחתום אותו אלוהים יתעלה שמו עליך ועל כל ישראל
לאושר. לפני זה כתבתי לך והודעתיך שהפלגתי ב'כיטי' לרשיר כדי 
שאעלה אל השאם; והתרגש עלינו מה שהחזיר אותנו מאלברכא, ברוח קרה, 
לבוקיר, אבל הגן עלינו אלוהים בשובנו; חזרתי לאלכסנדריה כדי לצאת ביבשה;
מצאתי שהגיע ה'קארב' של בן .... ויש לי בו (סחורות) ומכתב מאחי, והוא כותב על מצב שאינו משאיר לי בררה אלא לשהות (כאן)
בשנה הבאה, ברצון האל, כי לא מכר בשבילי כלום, ולא שלח לי כלום ממה ששיגרתי אליו, 
אקווה לאחרית טובה מאלוהים. ביקשתי את חסדי אלוהים לקראת שהייתי בשנה הבאה. אעלה 
(רק) בתמוז, ברצון האל. עוד הודעתי לך במכתבי הקודם, שהגיע בשבילך כיס עם אדוני אבו 
יצחק ברהון בן אלתאהרתי, ואני אומר (במכתבי) שיש בו למעלה מק' דינר, בלי מכתב. אחר כך הגיע אלי
מכתב בשבילך, מאדוני אבו יעקוב יצחק, ושלחתיו לך כרוך במכתבי. אני אתעניין
מה שולחים לך ואקבל זאת, וכיוצא בזה מה שיגיע בשבילך ברצון האל מסיציליה, אכתוב לך על זאת.
אבקש מאלוהים שיודיעך טובות. הגיעה אונייה מסיציליה; אמר שהשאיר אוניות שעמדו
להפליג, והגיע מכתב מבן כלף הספרדי, והוא כותב שבן דוידא הפליג מפלרמו, אקווה
שכלף נמצא עמו, ברצון האל. אני אתעניין בכל מה שמגיע ואכתוב לך.
ואני מחכה אדוני. הגיע ה'קארב' של יסר הסכל. העמיסו אותו בספאקץ עם בואו.
ברצון האל אכתוב לך. אקווה שיהיה בואי יחד עם בוא מה שאני מצפה בשבילך.
אדוני, אתה רוצה 'בוציר'; או שתהיה הראשון, או שאשתהה עד אחרי שיסיימו הבריות. השמן 
(19–20) שהגיע בשבילי ושאני מקווה כי הוא יבוא בכד קטן, הוא ישן, אינו טוב בשביל פסטאט; אני רוצה את מקצתו ואמכור אותו
 

recto, right margin

והשאר יימכר באלכסנדריה. אדוני, אם ההוצאות על
הפשתים שאתה קונה (להוכילן) עמך הן בדינרים 

verso

הלווה לי אותם, ואסדר שבעת בוא הסחורה אאחסן אותה ואעלה ; לאחר שאקנה
את כל הסחורה בשבילך, ואקנה לעצמי כמה שתלווה לי, אצא לאלכסנדריה ואשלם בשבילך 
ב'דאר אלכתאן' ו'דאר מאנכ'; אם טוב הדבר בעיניך כתוב לי זאת. לולא
ההסכם שלי עמך אדוני, הייתי נשאר למשך החורף באלכסנדריה ומוכר, וקונה מאלכסנדריה 
שהלוא מה שקונים הכריות באלכסנדריה טוב מאשר במקום אחר, ואין בעיר טוב מן ה'קמאט' המשובח
ומן הבוצירי. אחי מכר משאוי פשתים מלוקטות 'בוציר' בק"נ ומכר את ה'בראני' בק"ס, והלוא זו מכירה, שמקובל שהיא
טובה מזולתה ואין לקנות משהו מבוקש יותר ממנה ולא בטוח ממנה בכל דרהָם. כמו כן הגיעו המכתבים שלהם,
ואחר כך בא מכתבך אחרי שכתבתי אני, ואתה כותב שלא ראית מכתב ממני, והלוא כתבתי לך 
שני מכתבים. מסרתי את המכתב של אדוני מנשה לנושא המכתבים, ייקח חצי דרהם. אשר לקניות בשביל אדוני
אבו יצחק אברהם : קערה לא מצאנו בשבילו. אני מצפה לבוא השמן, ונשלח לו את השקדים ואת השמן.
מסור לאדוני אבו יחיא דרישות שלום ואמור לו שנושא המכתבים מסר לי את המכתב בערב. מרדוך עלה אל 'השכונה'
ולא הספקתי לעלות אליו, אקווה שאספיק להשיג אותו שם מחר לפני שיפליג; אשכים (לגשת) אל 'השכונה' ואקח את
תעודת המשלוח ואמסור אותה לאדוני אבו אלבשר סלימאן שיביאנה אליך. כתבתי בחיפזון, כי לא הודיעו לי 

verso, right margin
שהוא נוסע .... דרישות שלום ממני. כתוב לי אם עלי לשלוח לך את הכיס עם מישהו שיעלה. ושלום עליך. 
verso, address
אדוני וראשי אבו יעקוב, ייתן לו אלוהים אריכות ימים, יוסף בן עלי כהן נ"ע….; ממוסא בן ברהון נ''ע.