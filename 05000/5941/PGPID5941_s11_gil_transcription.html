
<html>
    <head>
        <title>Transcription of Letter: T-S 6Ja1</title>
    </head>
    <body style="max-width: 860px; margin: auto">
        <h1>Transcription of Letter: T-S 6Ja1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/5941/iiif/textblock/17750/canvas/1/">
                    
                    
                    
                        <h3>recto (?)</h3>
                    
                        <ol>
<li><span lang="he">מן כט גאון פיומי זכ' לב'&nbsp;</span></li>
<li><span lang="he">שלום רב וחמלה וחנינה&nbsp;</span></li>
<li><span lang="he">ומעטה תהלה ומודע לבינה&nbsp;</span></li>
<li><span lang="he">ושם טוב ועוז ותעצומות</span></li>
<li><span lang="he">יהיו לכם כתאבי יום אלגמעה&nbsp;</span></li>
<li><span lang="he">יא' מן טבת ען סלאמה וברוך האים&nbsp;</span></li>
<li><span lang="he">לם אקר לכם כתאבא מנד</span></li>
<li><span lang="he">זמאן ואנא ואתק באללה מע&nbsp;</span></li>
<li><span lang="he">עלם ווקוף עלי אנכם פי</span></li>
<li><span lang="he">עאפיה וסלאמה וסימא</span></li>
<li><span lang="he">אד וצל כתאבכם אלי ראס&nbsp;</span></li>
<li><span lang="he">אלמתיבה אעזה אללה ואלי</span></li>
<li><span lang="he">אבי אלפצל אידה אללה</span></li>
<li><span lang="he">אנכם לא תדעו אלכתאב</span></li>
<li><span lang="he">אליי כאצה אלא חיאא</span></li>
<li><span lang="he">ענכם ממא פעלה אהל&nbsp;</span></li>
</ol>
<p><span lang="he">ב</span></p>
<ol>
<li><span lang="he">אלבלד ואנתם מעהם ובאלעזיז</span></li>
<li><span lang="he">עליי אן יגרי דאך עלי מא&nbsp;</span></li>
<li><span lang="he">גרי ולכני ארגע פי הדא&nbsp;</span></li>
<li><span lang="he">אלי אן אקול לעלה בל&nbsp;</span></li>
<li><span lang="he">ארגו אן יכון אנכם אנמא</span></li>
<li><span lang="he">פעלתם דלך חין תחירתם</span></li>
<li><span lang="he">וחין האגת אלעאמה ענד</span></li>
<li><span lang="he">רויא אלהלאל פלם תגדו</span></li>
<li><span lang="he">מחיצא ולא מסאגא אלא&nbsp;</span></li>
<li><span lang="he">מא פעלתמוה ויקוי מא</span></li>
<li><span lang="he">אקרבה פי/ה\ איצא מד דכרתם</span></li>
<li><span lang="he">פי כתבכם אלתי קראתהא</span></li>
<li><span lang="he">אנכם תוהמתם אן גמיע מן</span></li>
<li><span lang="he">באלעראק כדי עמלו</span></li>
<li><span lang="he">ולעלכם בל הו ענדי יקין</span></li>
<li><span lang="he">לו יצח ענדכם אן אהל&nbsp;</span></li>
</ol>
<p><span lang="he">ג</span></p>
<ol>
<li><span lang="he">אלאראק(!) ליס כדי עמלו לם</span></li>
<li><span lang="he">תכונו ממן יתכטא אלי הדא&nbsp;</span></li>
<li><span lang="he">אלאמר אלעטים ואלבליה אלכבירה</span></li>
<li><span lang="he">אלתי לם יסמע מתלהא וכל</span></li>
<li><span lang="he">מן יסמעהא יתעגב וקד</span></li>
<li><span lang="he">וקד(!) צרת אסתחי אן אחדת</span></li>
<li><span lang="he">בהא וכל מן ידכל אליי ליסלם</span></li>
<li><span lang="he">עליי יקול אי שי ענדך מן כבר</span></li>
<li><span lang="he">מצר פאגיבה במא ליס פיה&nbsp;</span></li>
<li><span lang="he">מקנע וקד כאן יגב אן אכתב&nbsp;</span></li>
<li><span lang="he">אליכם מן אול מא סמעת בהדא&nbsp;</span></li>
<li><span lang="he">אלכבר אן תתלאפוה ותחכמו</span></li>
<li><span lang="he">ותצלחו מא אפסדתם לכני</span></li>
<li><span lang="he">צברת חתי כתב ראס אלמתיבה</span></li>
<li><span lang="he">אעזה אללה פי הדא כתאב תוכחה</span></li>
<li><span lang="he">ואזהרה אלי אלגמאעה ואנפדה&nbsp;</span></li>
</ol>
<p><span lang="he">ד&nbsp;</span></p>
<ol>
<li><span lang="he">נסכתין ופיה מא תקפו עליה&nbsp;</span></li>
<li><span lang="he">אכתצר דון דכרה וטול שר&nbsp;</span></li>
<li><span lang="he">שרחה וחתי כתב איצא&nbsp;</span></li>
<li><span lang="he">ראס אלגאלות אעזה אללה ספר</span></li>
<li><span lang="he">זכרון ומגלה לדורות פי מא&nbsp;&nbsp;</span></li>
<li><span lang="he">צנע בן מחשיך מן בדעה&nbsp;</span></li>
<li><span lang="he">ד' שערים בזיאדה אמרת</span></li>
<li><span lang="he">עלי כל מקדאר וקד אנפדת&nbsp;</span></li>
<li><span lang="he">הדה אלד נסך כתאבי ראס</span></li>
<li><span lang="he">אלמתיבה ונסכתי כתאב ראס&nbsp;</span></li>
<li><span lang="he">אלגאלות איצא אליכם וארגו אן</span></li>
<li><span lang="he">יצל אלגמיע אליכם ותנתפעו</span></li>
<li><span lang="he">בה אן שא אללה פאללה אללה&nbsp;</span></li>
<li><span lang="he">יאכותי נובו עני וען גמיע</span></li>
<li><span lang="he">אלחכמים אלדין פי אלמתיבתין&nbsp;</span></li>
<li><span lang="he">פי הדא אלאמר פאנה לו שכץ </span></li>
</ol>
                    
                </div>
            
        </section>
    </body>
</html>
