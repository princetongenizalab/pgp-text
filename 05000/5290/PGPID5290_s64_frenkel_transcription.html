
<html>
    <head>
        <title>Transcription of Legal document: T-S 20.121</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.121</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00020-00121/canvas/1">
                    
                    
                    
                        <ol>
<li>ויעלם בדלך ובית דין [ ]</li>
<li>אליה שלה אעני אלמעשה וקד [ ] בית דין אכרזנא עלי מן ענדה [ ]</li>
<li>ראיה ליחזקאל דנן אלא ויעלם בהא פי בית דין פחצ'ר אלאן מ' כלף בן י[וסף ]</li>
<li>וקאל קד כנת חצ'רת פימא תקדם בינידי{!} שלה ואעדת מא אנא [ ]</li>
<li>קאילה אלסאעה והו אני חצ'רת פי סוק אלצרף עלי דכאן רב יחזקאל</li>
<li>הדא וכנא גמאעה יהוד וגירהם ואנא ויחזקאל דנן נקרא פי דפתר</li>
<li>חתי גאז אבו אלחסן אלמתופי נ'ע'ִ פקאל יאבו עלי אלחקני בחאגתך</li>
<li>אלי אלמכזן פאנני מאר אשד פקאל לה יחזקאל אטלע פהודא חאגתך</li>
<li>חאצרה פטלע אבו אלחסן נ'ע' פנט'ר אלי צבאביר נקאר כתיר</li>
<li>ארבעה צבאביר וכאנת מכתוב עליהא וקד תראבהא תנשף</li>
<li>פקאל לה אבו אלחסן איש תדפע לי מן האולאי פקאל לה כ'ד הדא פעד</li>
<li>אלצבאר אלואחד פאדא בה תלתה עשר חגר נק[רה] פקאל יחזקאל</li>
<li>לאבו אלחסן נ'ע' אריד תגיב להא דנאניר פאני ט[ ] בלהא[ ]</li>
<li>ואסמא לה [אלנק]וד אלדי יגיב ודפע לה איצ'א [כמס אב]ראד וק[אל]</li>
<li>לה הדה אלאבראד לצדיק לי פאריד אן תסתקצי פי[הא] פאגאב</li>
<li>לו קדרת אגיב וזנהא דהב פעלת וקאל אבו אלחסן ליחזקאל כם</li>
<li>וזן אלנקאר פקאל וזנהא אלפין וסמעת כלאם פי תמאם דכר אל[וזן]</li>
<li>פלם אחקקה אלי אספל מן אלאלפין או אלי פוק וצ'ם אבו אלחסן אלג'מיע</li>
<li>ונזל פלמא כאן בעד קליל עאד טלע אלי אלדכאן פקאל יאבו עלי קד צח</li>
<li>לי אלוזן פצעב עלי אבו עלי דלך וקאל לה תזן עלי מאלי אנת ענדי א[ ]</li>
<li>מן הדא ואכרג אבו אלחסן מן כמה דפתר וקאל מא אשתהית אכתב</li>
<li>פי דפתרי אלא מא צח ל[ע]נדי ובאן לאבו אלחסן גצ'ב אבו עלי פקאל</li>
<li>לה מאלך מגצ'ב אתריד אשהד לך עלי נפסי האולי אלש[יו]ך פקאל</li>
<li>לה אבו עלי נעם פאלתפת אבו אלחסן וקאל אשהדו יא שיוך עלי באן</li>
<li>גמיע מא תסלמתה מן אבו עלי בינידיכם ענדי ופי דמתי ופי</li>
<li>דרכי אלי אן אעידה לה דנאניר פסאלנאה הל כאן בדלך קנין קאל לא</li>
<li>וחצ'ר איצ'א מ' אהרן הכהן בר הלל נ'ע' וקאל אן קד כנת חצ'רת ביניד[י]</li>
<li>שלה וודית מא ענדי ואתבת פי תלתה בית דין והמא שלה</li>
<li>בר מבשר ומ' ורב' מוהוב החזן הממחה ידיד הישיבה בר' אהרן נ'ע'</li>
<li>ומ' ורב' מריות הכהן החבר בן כ'ג'ק' מרנו ורבנו יוסף אב בית דין</li>
<li>ואלדי חכית מן אלשהאדה אלדי בהא אשהד הי אן כנת חאצ'ר יום מן</li>
<li>אלאיאם קבל אקלאע אלמגארבה באיאם קלילה פי דכאן אבו עלי [ ]</li>
<li>יחזקאל אכל כבז חתי גאז אבו אלחסן נ'ע' פקאל אנא מאר אלי אלמכזן</li>
<li>אחמל חאגתך גיבהא לי פקאל לה אבו עלי אנא אסלך תטלע ענדי</li>
<li>פטלע אבו אלחסן אלי אלדכאן פסלם מ' יחזקאל לאבו אלחסן תלתה עשר</li>
<li>חגר נקרה מא אערף להא וזן וכמס אבראד פמצ'א אבו אלחסן נ'ע'</li>
<li>וזנהא ועאד פקאל קד צח וזנהא פאגאבה יחזקאל מא כאן לך</li>
<li>חאגה אלי וזנהא אן זאדת כאנת לי ואן נקצת כאנת עלי פאכרג</li>
<li>אבו אלחסן נ'ע' מן כמה דפתר וראיתה אתבת פיה מא לא אעלמה</li>
<li>פקאל לה יחזקאל אנא אסלך תתפצ'ל תביעהא ותגיב לי בתמנהא</li>
<li>דנאניר מראבטיה או אגמאתיה או רבאעיה ולא תשתרי לי סרקה</li>
<li>ואלאבראד מא סמעת פיהא כטב ולא אעלם עלי אי צפה סלמהא</li>
<li>יחזקאל למ' [ ] דפע אליה איצ'א כריטה צוף פארגה</li>
<li>אהדאהא לה ולם אסמע מן אבו אלחסן שי פי וזנהא ולא חצ'רת להא</li>
<li>וזן וסמעת איצ'א אבו אלחסן נ'ע' והו צ'ִאחך יקול יאבו עלי אראך</li>
<li>קד תוקפת ואלתפת אלי פקאל יא כהן אשהד עלי אנהא פי דרכי</li>
<li>חתי אקוי קלבה פסאלנאה הל כאן בינהמא קנין פקאל לא ותבת</li>
<li>ענדנא נחן בית דין אן דעוא יחזקאל פי בית דין של מ' שלה כאן</li>
<li>באלפין ותסע מאיה דרהמא ונחן עארפין צחה דלך אעני אנה</li>
<li>אדעא אן וזן אלנקאר אלתלתה עשר אלפין ותסע מאיה // ובעד// וסאל מ' יחזקאל</li>
<li>אן יסתעלם לה אן כאן וקת מטאלבתה אן יתבת טלבה ענד שלה ש'צ'</li>
<li>כאן טאלב אחד מן אליורשים בבית דין ונחן עארפין [ ] כתב אלמע[שה]</li>
<li>שלה לם יכן אחצ'רה לבית דין ולא לאחד מן אליורשים [ ]</li>
<li>וחצ'רוא איצ'א מושב תאלת יום אלאתנין אלחאדי ע[שר מן שהר]</li>
<li>כסליו פי אלסנה אלמקדם דכרהא וסאלנאהמא אן [ ]</li>
<li>שי ידכרה או נכתם אלשמוש [ ]</li>
<li>פקאל מ' [ ]</li>
</ol>
                    
                        <h3>Right Margin</h3>
                    
                        <ol>
<li>אמת אמת אמת אמת</li>
</ol>
                    
                        <h3>Footnotes</h3>
                    
                        <ol>
<li>מהתיאור של סוחרים ה'יורדים' למחסן ו'עולים' לחנות ניתן ללמוד על מבנה השוק: מחסני הסחורה נמצאים במרתף ומעליהם החנויות. ראו גויטיין, חברה, ד, עמ' 15, 30-29.</li>
</ol>
<ol>
<li>תראב: בדרך כלל פירושו עפר, אדמה, אך כאן מובנו 'תִבּר' = עפר של מתכת, עפרות מתכת. שימוש זה אינו מצוי במילונים אך הוא נמצא אצל רס"ג ואצל הרמב"ם. וראו שי, מחצבים, עמ' 207-206.</li>
</ol>
<ol>
<li>השרוולים הרחבים שימשו גם כמקום אחסון לחפצים שונים, כמו הפנקס שלפנינו. ראו סטילמן, לבוש; גויטיין, חברה, ד, עמ' 161.</li>
</ol>
<p>23-22 שורות אלו מלמדות עד כמה היה המסחר מבוסס על יחסי אמון אישיים. ראו גויטיין, חברה, א, עמ' 202.</p>
<ol>
<li>בית המשפט לא הסתפק בעדות שנעשתה בציבור ודרש שיהיה טקס קניין אגב של ממש.</li>
</ol>
<ol>
<li>מוהוב החזן המומחה ביר' אהרן: חתום על מסמכים משפטיים נוספים מאלכסנדריה, שחלקם כתובים בכתב ידו, וייתכן כי שימש כסופר בית הדין של אלכסנדריה בתקופתו של שלה בר מבשר. ראו גיל, במלכות, 623; גיל, במלכות, 844; וכן TS 18 J 1.13 - שטר ויתור משנת 1085; TS 28.60 - מיכאל 92; TS 12.677- שטר כתובה שהוא חתום עליה לצד שלה בר מבשר; TS 28.6 - שטר העברת אפוטרופסות משנת 1074 הכתוב בכתב ידו; TS 16.138 - שטר של פירוק שותפות שהוא חתום עליו לצד שלה בר מבשר; TS 20.129- מעשה בית דין משנת 1101; TS 20.121- מעשה בית דין משנת 1076, לחתימתו שם נוסף התואר 'ידיד הישיבה'; TS AS 145.7- שימוש בית דין משנת 1088; TS 8.206 - שטר בכתב ידו.</li>
</ol>
<p>מריות הכהן בן יוסף אב בית דין: גם הוא חתום על מסמכים משפטיים רבים מאלכסנדריה מתקופה זו: TS 20.129, TS NS J 166- שני מעשי בית דין משנת 1101; TS 12.624 - כתובה משנת 1090; ENA 4010.19 - מעשה בית דין משנת 1089, שעליו הוא חתום לצדו של שלה בר מבשר. ראו גם מאן, טקסטים, עמ' 456, הערה 24.</p>
<ol>
<li>להרוויח את לחמי: במקור: לאכול לחם.</li>
</ol>
                    
                        <h3>Right Margin</h3>
                    
                        <p>אמת אמת אמת: על המנהג לרשום במסמכים משפטיים נוסחה זו בשולי המסמך, מנהג שמקורו ארץ-ישראלי, ראה פרידמן, כתובות, ב, עמ' 265.</p>
<p>115</p>
                    
                </div>
            
        </section>
    </body>
</html>
