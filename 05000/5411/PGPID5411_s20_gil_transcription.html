
<html>
    <head>
        <title>Transcription of Letter: ENA 4194.3</title>
    </head>
    <body style="max-width: 860px; margin: auto">
        <h1>Transcription of Letter: ENA 4194.3</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/bf54999b-3b9f-4c16-ad29-e815dea96856/manifest/canvas/a7460b2a-8ec4-4282-ab69-f6c8cb81b399">
                    
                    
                    
                        <h3>II, 59</h3>
                    
                        <ol>
<li>[... א]טא[ל] אללה בקאה ואדאם עזה וסו[אלי מן]</li>
<li>[אללה תעאלי אן יגמע] ביננא עלי אסר חאל במנה וכרמה וממא אעלמך</li>
<li>[...]ם ראס אלמתיבה בכרה יום אלאחד אלא אלבית ומצי</li>
<li>[...] אנסאן וקאל לי אן אבו סעיד קראבת אבו נצר אבן אליש[ע]</li>
<li>עלא אלמות ומא בקי פי שי וקד דב[ר]ו אליה אצחאב מואריף וקאל להם בן אל[..]</li>
<li>צחבת אבו נצר שי פי אסכנדריה ונחן נכאף אן יגרי עליה שי ינפד אלא</li>
<li>אסכנדריה יקבץ עלא אבו נצר פקאל לי אלריס א//כ//תב כתב אלא אלשיך אבו זכר[י]</li>
<li>אעמלה באן יכון יאכד קמאשוה מנהא מן קבל אן יתאתא עליה אמר כל [מא]</li>
<li>ביד אבו נצר הוא גמהור מא ענדך ואנת תעלם בדאלך ואלה אללה יא סידי</li>
<li>לא תתואנא פי דאלך פאן אלרגלו עלא כטאה ומא יגרי עליה שי</li>
<li>אלא וקד אנפדו אלנגאביאן אלא אסכנדריה ואנת תעלם אן אלבלד חאמאס (!)</li>
<li>וקד אכתרינא אנסאן נגאב פי אלבר בסב אלכתב לא גיר ואלה אללה אבצר</li>
<li>איש תעמל ולא תתואנא פי דאלך ואן אלריס קד אוצאני [[ואל]] וקאל לי</li>
<li>פאן מא יגרי עלא אלרגל שי אלא ותתעב פאחרץ אנך תתכלץ ותאכד</li>
<li>קמאשך כיף מא כאן ולו כסארת אלנול פהאדא קול אלריס ואנת תעלם</li>
<li>אנהא מא ירדי לך אלא אלכיר ואלדי בידך גמיעה מעה וחפץ אלוצל אכיר</li>
<li>אחבת אעלאמך בדאלך ואן אלריס מריץ מעוה אלחצא ולו איאם והו יכצך</li>
<li>בלסלם ויוציך סאעת אן תקף עלא אלכתב לא תתונא (!) פי שיל קמאשך פאן</li>
<li>אלרגל מא בי פיה שי ואבו אלפצאיל צהרה יכצך בסלם אלגזיל ואבצר כיף</li>
<li>תכואן (!)פי כלץ קמאשך פאן גרא עלא אלרגל שי יקולו אן אלקמאש גמיעא</li>
<li>לבו סעיד ותרגע פי תעאב עצים ותכץ נפסך אלעזיזה עני אפצל אלסלם אלגזיל</li>
<li>ואהל אלבית יכצוך בסלם ויסף יכצך בסלם והום פי עאפיה והום תסתוחשאן</li>
<li>לך כתיר ואללה לא תעיד אלא ענדם אלה יגעלך פי חיז אלסלאמה ויכפי</li>
<li>אלאסוא וכתאבי יום אלאחד אלכאמס עשר מן גמאד וכתאבך לא תקתטעני</li>
<li>וקד כתבת אליך כתאב צחבת אבו סרור אבן פריג ולי ענד אבו אלעלא אבן</li>
<li>אלגאמוס נצף דינאר תאכדה לי מנהא (!) ואבו סרור</li>
<li>יערפה ויודך הוא</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/bf54999b-3b9f-4c16-ad29-e815dea96856/manifest/canvas/04658131-4bc7-4a59-9bc3-57204fbec943">
                    
                    
                    
                        <h3>Verso:</h3>
                    
                        <ol>
<li>ובעד אן כתבת אלכתאב גאני מסלם וקאלי אן אלרגל מא ימסי אללילה אכתב כתאב אלא</li>
<li>צהרך אעלמה באן יכלץ קמאשה מן אבו נצר פאן מא יגרי עליה שי אלא ינפד</li>
<li>אלא אסכנדריה יקבץ עלא אבו נצר פיכון ענדה אלכבר בדאלך וקאל אן איצא</li>
<li>אשתהא אן אסאפר לה עלא אלבצאעה פינפד לי כתאב אן כאנת אלבצאעה פי אלמרכב</li>
<li>ואן כאן יקדר אן יכלצהא פלא יבאלי בכסארה פחץ אלאוצל אכיר ושלם</li>
</ol>
<p>חצרת מולאי אלשיך אלאגל אבו זכרי</p>
<p>בן יוסף מחרוז בן</p>
                    
                </div>
            
        </section>
    </body>
</html>
