recto

(2−1) אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת אושרך .... ויפגיש אותנו במיטב השמחות בחסדו ובנדיבותו; אודיעך שהגיע מכתב 
 
(3–4) ראש הישיבה בבוקר יום א' אל הבית, והלכתי .... ; .... אדם אחד ואמר לי שאבו סעיד, קרוב של אבו נצר בן .... 
 
(6-5) הולך למות וכי לא נותר ב.... בעלי הירושות .... (ויש לו?) אצל אבו נצר סחורה באלכסנדריה; ואנחנו פוחדים שמא, אם יקרה לו משהו, ישלחו
 
לאלכסנדריה ויאסרו את אבו נצר. ואמר לי 'הראש' שאכתוב מכתבים אל האדון אבו זכרי
ואסדר עמו שייקח את הברים שלו שם לפני שיתרחש עמם משהו ....
בידי אבו נצר, הוא כל מה שאצלך, ואתה מתמצא בזאת. בשם אלוהים אדוני,
אל תתרשל בזה, שהלוא הגשם הולך ומתקרב(?), ואם יקרה להם משהו,
מיד ישלחו שני מכתבים לאלכסנדריה, ואתה הלוא יודע שבעיר (שורר) החמס.
וכבר שכרנו אדם (שיוביל) מכתב ביבשה, רק בשביל מכתבים, ולא יותר. בשם אלוהים, ראה נא
מה תעשה ואל תתרשל בזה; 'הראש' כבר הדריך אותי בזה ואמר לי
שאם נתקל אדם במשהו, חייב הוא לטרוח, על כן השתדל, אתה תסתדר, וקח
את הבדים שלך בכל דרך שהיא, אפילו יישבר הנול; אלה דברי 'הראש'. ואתה הלוא יודע 
שרוצה הוא רק את טובתך. הלוא כל מה ששייך לך נמצא אצלו והלוא מוטב לשמור על הקשר.
זאת רציתי להודיע לך, וגם ש'הראש' חולה, נוטה למות, אולי תוך (כמה) ימים, והוא שולח לך 
דרישות שלום והוא מרה לך כי מיד עם קריאת המכתב, אל תתרשל בסילוק הברים שלך; והלוא
אין לי דבר נגד האיש הזה; אבו אלפצאיל גיסו שולח לך דרישות שלום בשפע; וראה נא כמה 
טרחה (נדרשת) כדי להוציא את הבדים שלך; ואם ייתקל האיש במשהו, יש לומר שהברים כולם
הם של אבו סעיד. וכתוב מכתב שבו המון (ידיעות) וקבל נא, מכובדי, ממני את מיטב דרישות השלום השופעות,
ובני הבית שולחים לך דרישות שלום. ויוסף שולח לך דרישות שלום. הם בריאים, אבל הם מתגעגעים
אליך מאוד. בשם אלוהים, חייב אתה (לבוא) לחגוג (את החג) אתם; אלוהים ישימך במחוז השלום ויסלק
את הרעות. כתבתי ביום א', 15 בג'מאדא. אל תפסיק לכתוב לי.
כתבתי לך מכתב עם אבו סרור בן פריג'. מגיע לי מאבו אלעלא בן 
(27-26) אלג'אמוס חצי דינר, קח לי אותו ממנו. אבו סרור יודע את זה ויביא (אותו) הוא לך. 
 

verso

אחרי שכתבתי את המכתב בא אלי מסלם ואמר לי שהאיש אינו הולך הלילה ; ושאכתוב מכתב אל
גיסך ואודיע לו שיוציא את הבדים שלו מאבו נצר; אם יקרה לו משהו, חייב הוא לנסוע
לאלכסנדריה ולתפוס את אבו נצר עם מי שיש לו ידיעה על זאת. עוד אמר:
אם הוא רוצה שאסע בשבילו בעניין הסחורה ישלח לי מכתב, אם הסחורה נמצאת באונייה 
ואם יכול הוא להוציא אותה בלי שישימו לב להעדרה; מוטב לשמור על הקרן, ושלום. 

verso, address
.... הדרת אדוני ורבי הנכבד אבו זכרי .... בן יוסף; (מאת) מחרוז בן .... 
 