
<html>
    <head>
        <title>Transcription of Letter: T-S 10J27.10</title>
    </head>
    <body style="max-width: 860px; margin: auto">
        <h1>Transcription of Letter: T-S 10J27.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00027-00010/canvas/1">
                    
                    
                    
                        <h3>Recto</h3>
                    
                        <ol>
<li><span lang="he"> קד נפד כתאבי פי יומנא הדא אלי סידי ראש הסדר אטאל אללה בקאה גואב כתאבה וערפתה כבר ביע</span></li>
<li><span lang="he">אל[      ] ואני אנפד [      ] הדה אליה ואן אבי דניאל אלפאסי נט' רח' מא כאתבני פי דלך אלאמר בשי ואגהל</span></li>
<li><span lang="he">[       ] מן כאתבני //פי הדא אלמעני// לם אצג אלי קולה לאן אלנאס ענדי פי אגל מנזלה וארפע טבקה וערפתה אן כתאבי קד</span></li>
<li><span lang="he">צְדָר [אלי סידי ראס] אלגאלות נטרוהי מן שמיא וצפאתה וערפתה ופאה מר רב דוסא גאון מחסייה זכ' לבר' וערפתה</span></li>
<li><span lang="he">אלת[              ] קבלה מן אלשהאדה פי התרת העגונה אחסן אללה תופיקה ובעד אן כתבת דלך אלכתאב</span></li>
<li><span lang="he">סאלת מכאתבתה בסבב רגל באלפצטאט והו אבו מ'ר' יוסף בן בשר אידה אללה אן אכ'אה //אלשיך אבא אלחסן// מ'ר' עלי בן מ'ר'</span></li>
<li><span lang="he">בשר אדאם אללה עזה קד וכלה בטלב חקוק לה הנאך ואלאוראכה בכטי ותבאתי והי צחיחה והדא אלרגל</span></li>
<li><span lang="he">אלמוכל והו אלשיך אבו אלחסן אדאם אללה עזה צדר כביר בבגדאד מ[כ]רם פי שיוכהא ואנא אסל סידי</span></li>
<li><span lang="he">ראש הסדר אדאם אללה עזה אן יתגדד מעה פי אסתדעא כצומה ותדריס אלנט'ר פי אחכאמה</span></li>
<li><span lang="he">[                  ]תה ויתקדם אליה במכאתבה אלשיך אבי אלחסן אכיה במא יעמלה פי תקדים אמורה </span></li>
<li><span lang="he">ואלתקצי עלי חקוקה ויכאתבני במא יתפצ'ל בה מן דלך אן שא אללה יט' בשבט ש'כ'ט' ישע רב</span></li>
</ol>
<p> </p>
<p><span lang="en">Right margin</span></p>
<ol>
<li>רכת[אב     ש'צ']</li>
<li>ונט' מן שמ' ינפד אליה</li>
<li>והו יכתב אלגואב וינפדה </li>
<li>אליה אן שא אללה </li>
</ol>
<p> </p>
                    
                </div>
            
        </section>
    </body>
</html>
