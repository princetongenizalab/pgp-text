
<html>
    <head>
        <title>Transcription of Legal document: ENA 4010.2</title>
    </head>
    <body style="max-width: 860px; margin: auto">
        <h1>Transcription of Legal document: ENA 4010.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/255d6ed9-760a-403f-a197-1af72e084e27/manifest/canvas/8ac3b72a-fa11-4e42-a367-f9b0e3848acd">
                    
                    
                    
                        <h3>recto</h3>
                    
                        <ol>
<li>
<p>[אק] חצר ר שמואל בן סהלאן אלברקי [ושרט עלי נפסה]</p>
</li>
<li>
<p>[ברצאה בלא אונס] וקאל לנא אנה כאן אנפ[ד] מעי פראח</p>
</li>
<li>
<p>בן סהלון [מעי] מרגאן מן אלקירואן ווצלת בה אלי מצר ולם</p>
</li>
<li>
<p>יבאע בסער אלדי קאל ולא בדונה בכתיר פראית מן</p>
</li>
<li>
<p>ראיי אן אחצרה יצחק בן יעקב בן [אלא] לגגו וברהון</p>
</li>
<li>
<p>בן צלח אלתאהרתי וכיאר בן תמאם ותולי ר יצחק בן</p>
</li>
<li>
<p>יעקב קסמה אלגונתין אלקצב מן גמלתה בחצרה הדין</p>
</li>
<li>
<p>אלשאהדין ואכד ר שמואל אלנצף והו ה ביעאת</p>
</li>
<li>
<p>ונצף וכמס [וקיר] ודכר ר שמואל אן לה ענד פראח [ ]</p>
</li>
<li>
<p>ד דנאניר ורבע מונה הדא אלמרגאן ומאונה ענה לכלפה</p>
</li>
<li>
<p>בן פרג אלצאיג נע חסב מא אמרה יב דינאר אלכל יו</p>
</li>
<li>
<p>דינאר ורבע קבץ מן //נצף// אלמרגאן אלמקסום ביעתין ביד</p>
</li>
<li>
<p>דינאר//חסב מא סוי פי אלוקת//וקבץ דינארין ורבע מן תמן אנטאע כאנת עלי</p>
</li>
<li>
<p>[ ] אלמוגאן בקי לפראח ג ביעאת ונצף וכמס</p>
</li>
<li>
<p>תמ[נ]הא כו דינאר אלא סדס וחצל לפראח ענד ר</p>
</li>
<li>
<p>שמואל ען בקיה תמן אלאנטאע ד דנאניר ורבע וסדס</p>
</li>
<li>
<p>אל[באקי] עליה ל דינאר ורבע כתב ר שמואל עלי נפסה</p>
</li>
<li>
<p>בדלך שותפות עלי אן תערץ עלי פראח ענד מגיה אלי</p>
</li>
<li>
<p>האהנא פאן רצי בדלד דפע אליה אלחוב ואלשותפות</p>
</li>
<li>
<p>[ ] לם ירץ כרקת אלחוב ואלשותפות וכתב עללה</p>
</li>
<li>
<p>[שטר] חוב למראח בל דינאר פלה [ ]</p>
</li>
<li>
<p>[ &nbsp; &nbsp; ] ולא ישעבד דפאתר[ה]</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/255d6ed9-760a-403f-a197-1af72e084e27/manifest/canvas/1b124b16-ce37-4dd4-8e45-0ee7b0519e75">
                    
                    
                    
                        <h3>verso</h3>
                    
                        <ol>
<li>
<p>יום ב יט באייר שמז</p>
</li>
<li>
<p>שותפות בין מר שמואל בן סהלאן נט רח ובין פראח</p>
</li>
<li>
<p>כן סהלון בתלתין דינאר //ורבע// פלר שמואל י ולפראח כ וסדס וקירטין</p>
</li>
<li>
<p>חוב לפראח עלי מר שמואל כד דנאניר //ולא ישעבד לה דפאתרה ה//</p>
</li>
<li>
<p>אכד [בא] ר שמואל מן האהגא מרגאן ג ביעאת ונצף</p>
</li>
<li>
<p>וכמס ביעה סער ז דנ אלביעה קימה דלך כו דינאר</p>
</li>
<li>
<p>גיר סדס בקי ד דנ&gt; ורבע וסדס קבצהא עין [וקבלו ר]</p>
</li>
<li>
<p>[שמואל עלי נפסה דינארין מאונה //ואלמאובה מן אלוסט// בדלך מן האהנא אלי]</p>
</li>
<li>
<p>[גדה] יביע דלך חית שא מן דיאר אלימן או אלחגאז או</p>
</li>
<li>
<p>חית ופק אללה לה //וישתרי בדלך מא איופק ויגיבה אלי מצר// ומא תצל מן אלרבח אלתלתין לפראח</p>
</li>
<li>
<p>ואלתלת לי שמואל ויקבץ . שמואל מן אלוסט שכר</p>
</li>
<li>
<p>טרחו ועמלו וכדלד אלודלעה والمونة على الوسط</p>
</li>
<li>&nbsp;</li>
<li>
<p>هذه الشوثفوث شهد على سموايل بقيامه بها فاذا وصل فراح بن</p>
</li>
<li>
<p>سهلون عرض عليه ذلك فان يرضى دفع اليه אלשותפות</p>
</li>
<li>
<p>ואלחוב وان لم يرضا بذلك خركت ودفع اليه אלתל[אתין]</p>
</li>
<li>
<p>المثبت بعد هذا</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>كتبت هذه الشركة بتاريخ الاثنين יא בסיון שמז</p>
</li>
<li>
<p>شهد فيها خالي واب ال[</p>
</li>
</ol>
                    
                </div>
            
        </section>
    </body>
</html>
