
<html>
    <head>
        <title>Transcription of Letter: Halper 385</title>
    </head>
    <body style="max-width: 860px; margin: auto">
        <h1>Transcription of Letter: Halper 385</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://colenda.library.upenn.edu/phalt/iiif/2/81431-p3959cs4q/canvas/p1">
                    
                    
                    
                        <h3>recto</h3>
                    
                        <ol>
<li>
<p>בשמך רח</p>
</li>
<li>
<p>כתאבי יאסידי ומולאי אטאל אללה בקאך ואדאם עזך ותאידך ונעמאך וסעאדתך מן אל</p>
</li>
<li>
<p>מסתקר יום אלאתנין אלנצף מן אב ען חאל סלאמה ועאפיה אלדי תריד עלמה אן וצל כתאבך</p>
</li>
<li>
<p>מע מצר ווקפת עלי חאל סלאמתך אדאמהא &lt;אללה&gt; לך ודכרת אן קד אנפדת לי עדה כתב</p>
</li>
<li>
<p>ולם יצל אלי אלא הדא אלכתאב קבלה ביום כתבת יאמולאי אן קד אנפדת מע סלאמה</p>
</li>
<li>
<p>נפתל תלתה דנאניר וכמס קראריט וחבה פלא עדמת תפצלך ואמא מא</p>
</li>
<li>
<p>דכרתה פי באב סידי אבי אלפרג נסיס אידה אללה פלא עדמתה ומא ירידו</p>
</li>
<li>
<p>אלאצדקא אלא עוד אלשכאיר וקד סאל אכי יום אלגמעה עלם אללה אלאמר</p>
</li>
<li>
<p>וקד כתבתך אן סאלת אצדקאנא פי באב אלספרה אללה יגעל אלעאקבה</p>
</li>
<li>
<p>לכיר ועאפיה ואנא קד ~חלת רחלך אסל אללה אלכלאץ ואכתר מא עלי</p>
</li>
<li>
<p>קלבי אלנאר מן אגל מולאי אלשיך אבי אלכיר וקד דכרת לך....</p>
</li>
<li>
<p>דואתי אלדי לי ענדך פאנך תתרכהא ענדה סאעה תדפעהא</p>
</li>
<li>
<p>לה וידפעהא פי חסאב אכי ותאכד לי מנה בהא כט וחק מא ביני</p>
</li>
<li>
<p>ובינך אני לם ידכל שי ידי מן הדא אלמאל אלדי ענד אכי לא דינר ולא</p>
</li>
<li>
<p>דרהם ולא חבה אלאן אלקטן קד סק[ט] כמסה דנאניר פי אלחמל</p>
</li>
<li>
<p>ולם אביע מנה דרהם ואחד ואלשאש הו ואקף כמא הו לם יביעו</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מנה בדרהם ואחד אללה</p>
</li>
<li>
<p>תעאלי ילטף אלעאקבה ואלדי עלי קלבי</p>
</li>
<li>
<p>מן אגל מולאי אלשיך אבי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אלכיר אמר עטים</p>
</li>
</ol>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p3959cs4q/canvas/p2">
                    
                    
                    
                        <h3>verso</h3>
                    
                        <ol>
<li>
<p>והו איצא יטלע לה פי אלדנ כמסה וקד בלגני אנך צאעד אלי אבו ציר פאללה</p>
</li>
<li>
<p>תעאלי יכתב עליך אלסלאמה וכץ נפסך באפצל אלסלאם ואכי יקרא עליך</p>
</li>
<li>
<p>אפצל אלסלאם וקד כתבת לך פי אסמך דלך פאחב תנפדהא אלי מא כאן</p>
</li>
<li>
<p>לך מן חאגה תשרפני בהא וזרעה יכצך באתם אלסלאם ואנא ננפד לך אליך אל</p>
</li>
<li>
<p>קפאר מע בן כלוף ודרג כתאבי הדא כתאב לסידי אבי אלפרג נסים תנפדה לה לתניס</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי //ומולאי// אבי יחיי נהראי בן נסים אטאל אללה שאכר תפצלה מרדוך בן מוסי &nbsp; אלאטראבלסי</p>
</li>
<li>
<p>בקאה ואדאם עזה</p>
</li>
</ol>
                    
                </div>
            
        </section>
    </body>
</html>
