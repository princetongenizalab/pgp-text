recto

(2−1) בשמך רח'. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו ואת חסדיו לך ואת אושרך, מן
 
הבית, ביום ב', חצי אב. שלומי טוב ואני בריא. אשר למה שרצית לדעת: הגיע מכתבך
מפסטאט וקראתי על דבר שלומך, יתמידו לך אלוהים. כתבת ששלחת לי מכתבים אחדים,
אבל לא קיבלתי אלא את המכתב הזה, יום לפני כן. אתה כותב, אדוני, ששלחת עם סלאמה 
נפתל שלושה דינרים וחמישה קיראטים וחבה, אל יילקח ממני חסדך ! ואולם מה
שכתבת בעניין אדוני אבו אלפרג' נסים, יעזור לו אלוהים, ואל יילקח ממני ! — הלוא אין
הידידים רוצים, אלא שיחזירו את המשואים. ביקש אחי ביום ו' – אלוהים הוא היודע את העניין
– וכבר כתבתי לך, שביקשתי מידידינו בעניין הנסיעה; אלוהים ייתן אחרית
לטובה ולבריאות. אני כבר התחלתי לשווק את סחורתך, אבקש מאלוהים שנצליח. הכי הרבה 
נסער לבי בגלל אדוני ורבי אבו אלכיר, שהלוא כבר כתבתי לך .... (בדבר)
הקסת שיש לי אצלך וכי תשאיר אותה אצלו זמן מה. מסור אותה
לו, וימסור הוא אותה על חשבונו של אחי. קח לי ממנו על זאת אישור. אני נשבע במה שביני 
ובינך כי לא בא לידי מן הכסף הזה שאצל אחי לא דינר ולא
דרהם ולא חבה. עכשיו (מחיר) הכותנה כבר ירד בחמישה דינרים למשאוי,
אבל לא נמכר ממנה אפילו בעד דרהם. בד הפשתים עדיין מונח כפי שהיה, לא מכרו 

recto, margins
ממנו אף בדרהם. אלוהים יתעלה ייתן אחרית טובה. לבי נסער מאוד בגלל אדוני ורבי אבו אלכיר. 
 
verso

גם הוא עולים לו בעד דינר חמישה(?). נודע לי שאתה עולה לבוציר ; אלוהים
יתעלה יכתוב אותך לשלום. קבל נא את מיטב דרישות השלום. אחי שולח לך
את מיטב דרישות השלום ; כתכתי לך זאת על שמך, ואבקש ממך שתשלח לי (מכתב) על כל 
צורך בקנייה שיהיה לך, תכבדני בו(?). זרעה שולח לך את מיטב דרישות השלום. אשלח לך 
את זפת הים עם בן כלוף. כרוך במכתבי זה מכתב אל אדוני אבו אלפרג' נסים, שלח אותו אליו לתניס.

verso, address
לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו; המודה חסדו, מרדוך בן מוסא אלאטראבלסי. 