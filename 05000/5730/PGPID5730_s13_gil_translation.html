
<html>
    <head>
        <title>Hebrew Translation of Letter: Halper 385</title>
    </head>
    <body style="max-width: 860px; margin: auto">
        <h1>Hebrew Translation of Letter: Halper 385</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://colenda.library.upenn.edu/phalt/iiif/2/81431-p3959cs4q/canvas/p1">
                    
                    
                    
                        <h3>recto</h3>
                    
                        <ol>
<li>(2−1) בשמך רח'. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו ואת חסדיו לך ואת אושרך, מן</li>
<li> </li>
<li>הבית, ביום ב', חצי אב. שלומי טוב ואני בריא. אשר למה שרצית לדעת: הגיע מכתבך</li>
<li>מפסטאט וקראתי על דבר שלומך, יתמידו לך אלוהים. כתבת ששלחת לי מכתבים אחדים,</li>
<li>אבל לא קיבלתי אלא את המכתב הזה, יום לפני כן. אתה כותב, אדוני, ששלחת עם סלאמה </li>
<li>נפתל שלושה דינרים וחמישה קיראטים וחבה, אל יילקח ממני חסדך ! ואולם מה</li>
<li>שכתבת בעניין אדוני אבו אלפרג' נסים, יעזור לו אלוהים, ואל יילקח ממני ! — הלוא אין</li>
<li>הידידים רוצים, אלא שיחזירו את המשואים. ביקש אחי ביום ו' – אלוהים הוא היודע את העניין</li>
<li>– וכבר כתבתי לך, שביקשתי מידידינו בעניין הנסיעה; אלוהים ייתן אחרית</li>
<li>לטובה ולבריאות. אני כבר התחלתי לשווק את סחורתך, אבקש מאלוהים שנצליח. הכי הרבה </li>
<li>נסער לבי בגלל אדוני ורבי אבו אלכיר, שהלוא כבר כתבתי לך .... (בדבר)</li>
<li>הקסת שיש לי אצלך וכי תשאיר אותה אצלו זמן מה. מסור אותה</li>
<li>לו, וימסור הוא אותה על חשבונו של אחי. קח לי ממנו על זאת אישור. אני נשבע במה שביני </li>
<li>ובינך כי לא בא לידי מן הכסף הזה שאצל אחי לא דינר ולא</li>
<li>דרהם ולא חבה. עכשיו (מחיר) הכותנה כבר ירד בחמישה דינרים למשאוי,</li>
<li>אבל לא נמכר ממנה אפילו בעד דרהם. בד הפשתים עדיין מונח כפי שהיה, לא מכרו </li>
</ol>
                    
                        <h3>recto, margins</h3>
                    
                        <p>ממנו אף בדרהם. אלוהים יתעלה ייתן אחרית טובה. לבי נסער מאוד בגלל אדוני ורבי אבו אלכיר. </p>
<p> </p>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p3959cs4q/canvas/p2">
                    
                    
                    
                        <h3>verso</h3>
                    
                        <ol>
<li>גם הוא עולים לו בעד דינר חמישה(?). נודע לי שאתה עולה לבוציר ; אלוהים</li>
<li>יתעלה יכתוב אותך לשלום. קבל נא את מיטב דרישות השלום. אחי שולח לך</li>
<li>את מיטב דרישות השלום ; כתכתי לך זאת על שמך, ואבקש ממך שתשלח לי (מכתב) על כל </li>
<li>צורך בקנייה שיהיה לך, תכבדני בו(?). זרעה שולח לך את מיטב דרישות השלום. אשלח לך </li>
<li>את זפת הים עם בן כלוף. כרוך במכתבי זה מכתב אל אדוני אבו אלפרג' נסים, שלח אותו אליו לתניס.</li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו; המודה חסדו, מרדוך בן מוסא אלאטראבלסי. </p>
                    
                </div>
            
        </section>
    </body>
</html>
