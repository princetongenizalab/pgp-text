
<html>
    <head>
        <title>Transcription of Letter: T-S 13J29.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J29.12</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00029-00012/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאשיכי וגלילי ואלעזיז עלי אטאל &lt;אללה&gt; בקאך ואדאם סלאמתך וסעאדתך ען חאל</p>
</li>
<li>
<p>סלאמה ועאפיה ושוק אליך שדיד קרב אללה אלאגתמאע בך עלי א[פצ]ל אלאחואל</p>
</li>
<li>
<p>ואסרהא אנה ולי דלך וקד יאשיכי כאנת קלובנא מתעלקה לגהתכם באן</p>
</li>
<li>
<p>ציפת אן כאמלה מא ראינא מן ענדכם כבר וזאד עלינא שגל אסרארנא</p>
</li>
<li>
<p>בכם אכתר מא נחן פיה חתי וצל אלפיג פלם נראו לך מעה כתא&lt;ב&gt;ך פאשתגלת</p>
</li>
<li>
<p>ק[לובנא] עטים מן גהתכם וסרנא מתל אלמגאנין פנסינא אלדי נחן פיה מן</p>
</li>
<li>
<p>אגלכם אסל מן &lt;אללה&gt; אן יגעלכם פי חיז אלסלאמה ולא יעדמנא חיאתך ובאללה</p>
</li>
<li>
<p>יאשיכי אלא תכתב לנא מע כל מן יגי מן ענדכם כתאב באנך תערף</p>
</li>
<li>
<p>אמי וגדא ולא תכלינא מן כתבך מע כל אלנאס בסלאמתך ועאפיתך</p>
</li>
<li>
<p>ולם יתכלו ברכאת בשי וקאל לך צאלח אבן בהלול תכלם ברהון פי אל</p>
</li>
<li>
<p>[נס]כה וגדא ואמי יקריוך אפצל אלסלאם ואלסלאם עליך וואפי ואכתה אלסלאם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00029-00012/canvas/2">
                    
                    
                    
                        <h3>verso - address</h3>
                    
                        <ol>
<li>
<p>לשיכי ואלעזיז עלי אבו אברהם אטאל אללה &nbsp; מן אפרים אבן [מי]מון</p>
</li>
<li>
<p>אסחק אבן עלי מגאני ננ &nbsp; &nbsp; &nbsp; &nbsp; &nbsp; בקאה עזיזא&nbsp; &nbsp; &nbsp; &nbsp; &nbsp; &nbsp; &nbsp; &nbsp; נ[נ]</p>
</li>
</ol>
                    
                        <h3>verso - other</h3>
                    
                        <ol>
<li>
<p>يصل الی إسحاق أبو علوش المجاني</p>
</li>
</ol>
                    
                </div>
            
        </section>
    </body>
</html>
