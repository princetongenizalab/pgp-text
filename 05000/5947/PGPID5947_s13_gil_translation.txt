recto

(2−1) בשם אלוהים הנורא. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך, מאלכסנדריה, באחרון של 
 
תשרי. שלומי טוב ואני מאושר, תודה לאל ריבון העולמים. הגיע מכתבך, אדוני, וקראתי בו את הכלול בו
בדבר שלומך, יתמידו לך אלוהים בחסדו ובנדיבותו. כתבת שהגיע אדוני אבו .... יתמיד אלוהים את גדולתו .... בשלום,
השבח והתודה לאל. מה שכתבת בענין הבדים .... על ידי אבו אלחסין בן ....
שני משואים קטנים ובהם ל' כריכות. הסכמתי עמו על הובלתן ושחרורן .... אקווה שהגיעו אליך. כמו כן מכרתי
מהם ממש היום לאסחק אלנפוסי ל''ה רטלים במחיר כ"ב דרהמים ורבע בעד י' רטלים, ומסתכמת
תמורתם בע"ח דינר פחות שמינית. הוא כבר שלח בידי אדוני אבו אלפרג' ישועה ג' כיסים, ובהם ק"ב רבעי דינר, ימכור אותם
בפסטאט וימסור לך ע"ח דינר פחות שמינית, בטביעה בדוקה טובה, חוץ משני דינרים שתקבל אותם ממנו פגומים,
כי כך הסכמתי עמו ; .... מאדם הידוע (בכינוי) אבו אלכיר אלתונסי כל מחיר, יסתכם
בג' דינרים ורבע ושמינית. כמו כן שלח עם ישועה .... כ"ח דינר שהערכנו
בכ"ז דינר. תקבל אותם ממנו, ומה שיהיה מעל לכ"ז דינר תקבל מה שיסתכם אצלו על פי המשקל שלהם .... ותכתוב לי
מה קיבלת, עד אשר אקבל ממנו את היתרה, כי השאיר אצלי בעד היתרה סל כרכום עד שיגיע 
מן הריף, ואז אקבל ממנו את היתרה, והטוב ביותר הוא אם נקבל מכתב ממך שהגיעו שתי כוח בידי בן כלוף 
(15–16) ותקבל את הדינרים האלה שכתבתי לך, ברצון האל ; ואני אסדר למכור את היתרה. אלוהים יזמן את הטובה, ברחמיו. הריני שולח לך את מיטב דרישות השלום, ולאדוני ורבי הנכבד 
 

recto, right margin
אבו אלכיר סבך, יתמיד אלוהים את גדולתו, מיטב דרישות השלום ולאדוני אבו יחיא דרישת שלום, והודע לו שהגיעו הפנינים והתרופה. אל יילקח ממני חסדו.
verso
ותקבל על חשבון אבו אלכיר אלתונסי דינר פגום, חסר, כי כך היה ההסכם. 
 
verso, address
לאדוני ורבי אבו אברהים עיאש בן צדקה נ''נ בן ברוך, ייתן לו אלוהים אריכות ימים ויתמיד את גדולתו ואת עזרתו לו ואת שלומו. מאברהים בן פראח נ''נ האלכסנדרוני. 