
<html>
    <head>
        <title>Transcription of Letter: T-S 8J18.13</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.13</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00018-00013/canvas/1">
                    
                    
                    
                        <h3>recto</h3>
                    
                        <ol>
<li>
<p>בסם אללה אלעטים</p>
</li>
<li>
<p>כתאבי יאסידי ומולאי אטאל אללה מקאך ואדאם עזך ותאידך וסעאדתך וסלאמתך ונעמאך מן אלאסכנרריה סלך</p>
</li>
<li>
<p>תשרי ואלחאל סלאמה ונעמה ואלחמד ללה רב אלעאלמין וצל כתאבך יאמולאי ווקפת מנה עלי מא תצמן</p>
</li>
<li>
<p>מן סלאמתך אדאמהא אללה לך במנה וכרמה דכרת וצול מולאי אלש[יך אד]אם אללה עזה [ ] בסלאמה</p>
</li>
<li>
<p>ללה אלחמד ואלשכר ואמא מא דכרתה מן אמר אלשש [ ] מנה מע אבי אלחסין בן [ ]</p>
</li>
<li>
<p>שכירתין פיהא ל רזמה ואקפתה עלי חמלהא וכלאצהא [ ] ארגו וצולהא אליך וכדלך בעת</p>
</li>
<li>
<p>מנה פי יומנא האדי מן אסחק אלנפוסי לה רטלא סער כב דר ורבע אלד ארטאל יגב להא מן</p>
</li>
<li>
<p>אלתמן עח דינ גיר תמן וקד אנפד מע סידי אבי אלפרג ישועה ג צרר פיהא קב דינ רבאעיה יביעהא</p>
</li>
<li>
<p>במצר ויסלם לה עח דינ גיר תמן באלסמה מחקקה גייאר גיר דינרין תאכודהא מנה מכאסר</p>
</li>
<li>
<p>לאן כדלך ואקפתה ו[ &nbsp; ]ך מן רגול יערף באבי אלכיר אלתונ[סי ] כל סער יגב להא</p>
</li>
<li>
<p>אלג דננ ורבע ותמן אנפד איצא מע ישועה [ ] כה דינ אקמנאה</p>
</li>
<li>
<p>כז דינ תקבצהא מנה ואן כאן זאיד ען אלכז דע תקבץ מא צח לה פי וזנהא [ ] ותכתב לי</p>
</li>
<li>
<p>במא קבצתה אלי אן אקבץ מנה אלבקייה לאן תרך ענדי פי אלבקייה סל[ת] זעפראן אלי אן יצל</p>
</li>
<li>
<p>מן אלריף אקבץ מנה מא בקי פלא יכון אכיר מן וצול כתאבך בוצול אלרומתין אלתי מע בן כלוף</p>
</li>
<li>
<p>ותקבץ האדי אלדינ אלדי דכרת לך אן שא אללה ואנא אעמל עלי ביע אלבקייה אללה יופק מא פיה אל</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;כירה ברחמתה קראת עליך אתם אלסלם ומולאי אלשיך אלגליל</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>אבו אלכיר גדך</p>
</li>
<li>
<p>אדאם אללה עזה</p>
</li>
<li>
<p>אתם סלם וסידי</p>
</li>
<li>
<p>אבו יחיי אתם טלם</p>
</li>
<li>
<p>ותערפה וצול</p>
</li>
<li>
<p>אללולו ואלאשרבה</p>
</li>
<li>
<p>לא עדמת תפצלה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00013/canvas/2">
                    
                    
                    
                        <h3>verso</h3>
                    
                        <ol>
<li>
<p>ותקבץ פי גהת אבו אלכיר אלתונסי דינ ואחד מכסור לאן כדלך כאנת אלמואקפה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אבו אברהים עיאש בן צדקה ננ בן ברוך מן אברהים בן פראח ננ אסכנדראני</p>
</li>
<li>
<p>אטאל אללה בקאה ואדאם עזה ותאידה וסלאמתה</p>
</li>
</ol>
                    
                </div>
            
        </section>
    </body>
</html>
