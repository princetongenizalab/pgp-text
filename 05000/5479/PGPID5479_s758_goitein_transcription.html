
<html>
    <head>
        <title>Transcription of Letter: T-S NS J1</title>
    </head>
    <body style="max-width: 860px; margin: auto">
        <h1>Transcription of Letter: T-S NS J1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00241/canvas/1">
                    
                    
                    
                        <h3>II, 21</h3>
                    
                        <ol>
<li>מכלוף בן עינין סרה אליתים מצאלחה</li>
<li>ען מא כאן לה מעה בעד אלפתנה ואלתעב</li>
<li>תלאת מאיה דינ וביד סידאן ק מתקאלא</li>
<li>מצרייה אלתמן דתכ דינ וקימה בהאר</li>
<li>ונצף דרכי מע קימה אלקפץ ואלכרג דכ&gt;</li>
<li>וקימה זבדייה וצ דינ צח מא עליה תמאן</li>
<li>מאיה ותמאנין דינ ונצף האדא שרח חסאב</li>
<li>מולאי עאם אול ובאללה אלעצים לקד אנפדת</li>
<li>לרוחי עאם אול פי אלמרכב אלדי פיה</li>
<li>סידאן מא לם אנפדה קט אלבחר ואלדי</li>
<li>כאן לרוחי מא יעמר בה אלשדאה אלמתווהה</li>
<li>אלדי פי מנגלור וגמיע שחנתהא יכון לי מא</li>
<li>לאחד פיה שי אלא סבב למן יעז עלי ואכתר</li>
<li>מן שחנה רבע אלמרכב כאן לי כאצה וכאן</li>
<li>פי אלמרכב מן גמיע אלבצאיע [שי מא] ל[ה]</li>
<li>[חד] ולא סאפר קט אל[א ...]</li>
</ol>
                    
                        <h3>II, 22</h3>
                    
                        <ol>
<li>שי מא לה חד ולא סאפר קט מרכב אלא (!)</li>
<li>אלהנד מתלה פאתא אללה באמרה ולא</li>
<li>מפר מנה [ולא מן] קצאה ואלאמר לצאחב</li>
<li>אלאמר ואללה תעאלי אלדי יכלף עלינא ועליך</li>
<li>ועלי גמיע אלנאס פאללה עלי שאהד [ע]ל[י אן]</li>
<li>צאק צדרי לסבב רחל אלנ[אס אכתר מן ]</li>
<li>רחלי לאן יَצעב [...]</li>
<li>יכון ... [...]</li>
<li>ואמא אלנא[ס ...]</li>
<li>דכר .. ל.[...]</li>
<li>עלי אלפ[...]</li>
<li>אל.[...]</li>
<li>ל[...]</li>
</ol>
                    
                        <h3>II, 23</h3>
                    
                        <ol>
<li>ובעד דלך כרג אכתרא מוצע וקאל</li>
<li>אעטיני נפקה מא יכפאני פאכד מני פי</li>
<li>ד שהור נפקה תמאניה דנ' וכתרה</li>
<li>אלאיאם גאני פי אלשראב לא יסמע לי</li>
<li>כלאם פלא אדרי איש כאן חאגה מולאי</li>
<li>אלא אנפאדה ווצל אלפלפל אלדי לה</li>
<li>והו מן מרכב אלנאכדא אבו אלחסן בן אבו</li>
<li>אלכתאיב אלוזן אתנין ועשרין בהאר וסתין רטל</li>
<li>וכאן האדה אלסנה אול אלוקת גהז ולד אלעמיד</li>
<li>צאחב כיש אלא עדן יטלב קُטעה מן עדן ולם</li>
<li>יעטוה אכד אלגהאז וכאן גהאזה נרמתין כבאר</li>
<li>וג שפאראת ועשרה גאשגיאת ופי אלגמיע</li>
<li>תקדיר תש רגל וקעדו פי מכלא עדן ינתצרו</li>
<li>אלמראכב ולם ידכלו אלבלד פכאן פי אלבלד כוף</li>
<li>כתיר מנהם פלם ינצרהם אללה ולם יופקהם וקתל</li>
<li>מנהם כלק כתיר וזלכת מראכבהם ומאתו עטש</li>
<li>וגוע וכאן אול גהאז וצל אלבלד מרכבין אלנאכדא</li>
<li>ראמשת פקאתלוהם ולם ינצרהם אללה פלמן דכלו</li>
<li>אלמרכבין אלא אלבנדר אטלעו פיהם אלדיואן אלכתיר</li>
<li>פאנטרדו מן אלבנדר וצארו ידוורו פי אלבחר</li>
<li>ולם ינצרהם אללה ומצו עלא אקבח צורה מקתולין</li>
<li>כאסרין ווצלת אכבאר דיאר מצר מקארבה</li>
<li>וכאנת אלבצאיע כאסדה ולם יטלב לא פלפל</li>
<li>ולא בצאעה בדרהם אלא קבל אלספר באסבוע</li>
<li>פלו טאלבת אצחאב אלפלפל באלעשור לבאעוה</li>
<li>בדון אלעשרין פצברת עליהם באלעשור</li>
<li>אלא יום אלספר חתא וצלו אלנאס מן כל מוצע</li>
<li>ואנקטע סער אלפלפל גכ דינ' אלבהאר פצח קימה</li>
<li>אלפלפל אלמדכור כמס מאיה ועשרה דנאניר ונצף</li>
<li>וקיראטין ומן אלהיל מן תסלים [י]אקות אלטנגי גוניה</li>
<li>צח אלוזן ענד אלביע פי אלדאר בהאר ומאיתין בכ</li>
<li>רטל סער חמ אלתמן גפ&gt; וצח וזן אלגוניה</li>
<li>אלאכרא בהארין גיר סבעה ארטאל סער המ</li>
<li>אלתמן טפ [[.]] דינ' ולה מן תסלים יאקות איצא</li>
<li>עוץ ען אלנצף אלמתקאל אלבאקי ענדה דינארין</li>
<li>גיר רבע פדאלך גמלה מא לה סת מאיה</li>
<li>כמסה ותמאנין דינ' גיר סדס</li>
<li>עליה אלעשור מן אלפלפל קהנ דינ' ותלת וקיראטין</li>
<li>וקימה אלקפאע ואלחמאל דינארין ונצף וקיראטין</li>
<li>ואלהיל גוניתין אלוזן פי אלפרצה ג אבהרה וקי ארטאל</li>
<li>אלעשור תסעה עשר דינ' ונצף ועליה נפקה</li>
<li>עבדה ד שהור מן אייר אלי סלך אב תמאניה</li>
<li>דנאניר סתמי בכתיאר אלרבאן דינ' וקימה</li>
<li>ה נצאף זגאג וה רטאלי בשתות מחכם דינ'</li>
<li>וביד במה רבע דינ' לשרא זגאג אקדאח</li>
<li>וד חצר ברברי בנצאפי ונטע בדינ'</li>
<li>ומקלא חדיד בתלתין ומנכל בתלת</li>
<li>ובנצאפי צאבון יב רטל ופוטתין חמצי</li>
<li>מצרי אלתמן ד דנאניר ופוטה שערי</li>
<li>מקצור אלתמן ג&gt; גמיע האדה אלתפאריק</li>
</ol>
                    
                        <h3>II, 24</h3>
                    
                        <ol>
<li>ד דנ ותמן ואיצא פי מרכב אלנאכדא אבו אלחסן</li>
<li>קטעה רצאץ אלוזן מאיתין וסתין רטל אלתמן</li>
<li>סבעה עשר דינ ותלת וכרג אלפרצה תלת וביד</li>
<li>במה באבה שרא מא וחואיג בליג דינ גמלה</li>
<li>מא עליה סת מאיה תלתה וכמסין דינ תבקא לה</li>
<li>אתנין ותלאתין דינ עליה ביד אבו אלכיר אתנין</li>
<li>ותלאתין דינ וקד אנפדת לך ידי אלשיך אבו</li>
<li>אלכיר ובמה הדייה מני אליך י רבאעיאת</li>
<li>סכר וזביב ודסת ורק ביאץ ואלורק אליום לה סנתין</li>
<li>מעדום ודפעת לך האדא מן מא כאן ענדי</li>
<li>מרפוע ואנפדת לך קטעה מרגאן לולדך סרור</li>
<li>ורבע מכיאל בזר בקל תקבץ גמיע דאלך וקד</li>
<li>צדר אליך צחבה כתאבי כתאב מן מכלוף אליתים</li>
<li>אנפדה מן עידאב ואלדי ענדי לה אכתר מן כ</li>
<li>כתאב וגמיעה הוס והו שיך קד כרף וקד הוס</li>
<li>עלי אכר עמרה ולא ידרי מא יעמל ואלותאיק</li>
<li>אלדי כתבתהא באלמסלמין ואליהוד באבראה</li>
<li>לך מן כל דעוה וטלבה ועלקה וימין הי ענדי פי</li>
<li>אלחפץ והי מאכדה באלשהוד אלעאדלה ומא</li>
<li>דכרה מן סבב אלפופל אלדי כאן אנפדה לי צחבה</li>
<li>אלשיך עבד אלמלך עאם אול ואללוחין פקד קבצת</li>
<li>דאלך ואנפדת לה עוצה עאם אול צחבה סידאן</li>
<li>סכר וזביב ותפאריק קצא אללה במא קצא ובאקי</li>
<li>אלאלואח קד קבץ אלשיך יוסף ואלשיך כלף אלדי</li>
<li>להם מן עאם ואלדרכי לם יצל מנה פי האדה אלסנה</li>
<li>שי ואלניל מא קדרת עליה ומא דכרתה מן חדית</li>
<li>מסלם אלכעכי לם ינפד לך האדה אלסנה שי ולא</li>
<li>ראית לה כתאב כץ עני נפסך וולדך אפצל אלסלאם</li>
<li>ותכץ עני אלנאכדא אלאגל עלי אלפופלי אפצל סלאם</li>
<li>ושלום אעלם מולאי אן פי מרכב אלנאכדא</li>
<li>ראמשת ומרכב ולדה וצהרה ומרכב</li>
<li>אלנאכדא אבו אלחסן בן אבו אלכתאיב ד מראכב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00241/canvas/2">
                    
                    
                    
                        <h3>Verso:</h3>
                    
                        <ol>
<li>פי כל מרכב רזמה כתב לך ולאברהם</li>
<li>בן [[פיורוי]] //פיומי// ולגמיע באניאניון מנגלור וללנאכדא</li>
<li>אלפופלי ולעמראן ולסעיד תתפצל תקבץ</li>
<li>אלגמיע ותחתפץ בהם ותסלם ללנאכדא</li>
<li>בשיר כתאבה ולעמראן ולסעיד כתבהם</li>
<li>וכתב אהל מנגלור //תקבצהם אנת// [[אדא וצל אלשיך</li>
<li>אברהים בן ישו אכנתה]] //ותחתפץ// לי בכתב אהל</li>
<li>מנגלור פלי פי גמיעהא חואיג כתירה</li>
<li>יחתפץ בהא ויסלם לכל ואחד כתאבה</li>
<li>מן ידה אלא ידה אללה אללה בדלך ושלום</li>
<li>וכאצה כתאב אלנאכדא עלי אלפופלי</li>
<li>לי פיהא חואיג כתירה וכדאלך באניאנין</li>
<li>מנגלור וקד וכלת אלנאכדא עלי אלפופלי</li>
<li>עלא ביע אלשדאת וגמיע אלתהא</li>
<li>ועלא קבץ אלאנגר אלדי ענד בדה</li>
<li>ולד סלסליתי [[אלמ]] אלדי תרכה ענדה</li>
<li>אבו סעיד ועלא קבץ אלברמה אלצפר</li>
<li>אלכבירה אלדי לטביך אלתמר אלדי הי</li>
<li>ענד בנך סיתי ועלא קבץ אלצנדרוס</li>
<li>וגמיע אלתפאריק אלדי פי אלמכזן וגמיע</li>
<li>מאלי הנאך קד הו וכילי עלא קבצה</li>
<li>תסאעדה פי דלך ואללה אללה פי חפץ</li>
<li>אלכתב גמיעהא ושלום</li>
</ol>
                    
                </div>
            
        </section>
    </body>
</html>
