
<html>
    <head>
        <title>Hebrew Translation of Letter: AIU VII.E.15</title>
    </head>
    <body style="max-width: 860px; margin: auto">
        <h1>Hebrew Translation of Letter: AIU VII.E.15</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5560/iiif/textblock/406/canvas/1/">
                    
                    
                    
                        <h3>recto</h3>
                    
                        <ol>
<li>בש'. אני כותב לך, אדוני ורבי, ייתן לך אלוהים אריכות ימים ויתמיד את גדולתך, מפסטאט, ביום ו',</li>
<li>ה' בכסלו; שלומי טוב .... הישועה ; לפני כן</li>
<li>שלחתי לך מכתב עם שיירת החג' ואקווה שהגיע אליך, ברצון האל ; והגיע אלינו מכתב .... </li>
<li>.... אשר היה .... שהיה</li>
<li>לי עם אבן אלמחארה, ועיקר חובתו הוא עניין המשלוח והמשאוי של אבו יוסף יעקוב בן</li>
<li>יכבר. אתה, יעזור לך אלוהים, יודע שעינו של הסוחר נשואה אל שובה של (התמורה בעד) סחורתו, אם בשלמות</li>
<li>ואם בחסר, אבל אין דאגתי לסחורתי כדאגתי לסחורת זולתי, כי נכנסתי בגלל בעלי (הסחורה) להתחייבויות עצומות.</li>
<li>שלחתי לך לפני כן מכתב, יעזור לך אלוהים, כי תמסור את הסחורה של אבו יוסף יעקוב בן יכבר,</li>
<li>ותמסור .... בתוך כלל הכספים שלי .... ואם חס ושלום לא</li>
<li>יסתדר שתישלח ביבשה, הואילה לסדר לקנות שמן, כי שמעתי שהיה לו מחיר טוב; אם תהיה </li>
<li>יריעת (אריג) טובה, קנה את המשובח, הכי משובח שאפשר להשיג בעיר. אתה יודע אדוני שאילו יכולתי</li>
<li>לעשות לבעלי סחורה זו תמורת דרהם דינר, הייתי שמח לעשות זאת, כי יוקרתו</li>
<li>(היא כאילו) יוקרתי ; ודי לאדם שכמוך בזירוז שהוא אף מועט מזה. הגיעו אלי מכתביך וכתבת לי</li>
<li>שתשלח לי מכתבי שאלות, אבל הם לא הגיעו ; אילו הגיעו, הייתי שולח אותם בהקדם האפשרי, כי</li>
<li>האדון אבו אלפרג', ייתן לו אלוהים שלום, מבקש לספק את צורכי קניותיך, מאחר שנתתי לו לקרוא מתוך מכתביך</li>
<li>את יראת השמים ואת מעשיך הטובים. מה ששלחת אל אדוננו הרב נ''ר כבר העברתי אליו; </li>
<li>אשר לעשרים הדינרים שכתבת, לא הגיעו עד עכשיו. הגיע אלי מכתב הנער בן</li>
<li>אחותי וכתב בו שביקש ממך סכום שיצטייד בו עד שיגיע (כסף) באוניות, אבל לא רצית, </li>
<li>והלוא כתבתי לך שתצייר אותו עד שיגיע אליו (כסף) וכי תחייב את חשבון אחותי אם לא יגיע אליך</li>
<li>המכתב; הוא כתב לי שהוא נמצא אצל גיסך, ואין צורך שאתן לך הוראות בנוגע אליו.</li>
<li>קיבלתי ממך מכתב שבו אתה כותב כי תשתדל למכור את הפשתים ולקנות לי בתמורתן שמן, </li>
<li>אם יהיה טוב; אל תזניח זאת, אפוא, ברצון האל. קבל נא מכובדי דרישות שלום,</li>
<li>ולבניך, ייתן להם אלוהים בריאות, דרישות שלום, ולכל הנתונים לחסותך מיטב דרישות השלום.</li>
<li>אבו יוסף יעקוב בן יכבר שולח לך את מיטב דרישות השלום ומודיע לך שכתב</li>
<li>לך מכתבים מסיציליה, אבל לא ראה תשובה עליהם, והיה הדבר קשה עליו עד מאוד.</li>
<li>אבקש ממך שלא תפסיק לכתוב לו על הנעשה אצלך ועל צורכי קניותיך ;</li>
<li>מסור נא לאלאבראט בן אחותי דרישת שלום. לא יכולתי לכתוב לך</li>
<li>מכתב בכתב ידי כי אני אחרי מחלה, אבל כבר החלמתי, בחסדי אלוהים;</li>
<li>ברצון האל אשתדל לבוא בהקדם ; ועקב שלום. </li>
</ol>
                    
                </div>
            
                <div data-canvas="https://geniza.princeton.edu/documents/5560/iiif/textblock/406/canvas/2/">
                    
                    
                    
                        <h3>verso</h3>
                    
                        <p>.... ואדוני ורבי. ייתן לו אלוהים אריכות ימים, עזרא(?) בן אסחק, אלוהים שומרו ומגינו. מ.... בן לבראט נ''נ. למהדייה, ברצון האל. </p>
<p> </p>
                    
                </div>
            
        </section>
    </body>
</html>
