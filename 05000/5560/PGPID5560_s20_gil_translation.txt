recto

בש'. אני כותב לך, אדוני ורבי, ייתן לך אלוהים אריכות ימים ויתמיד את גדולתך, מפסטאט, ביום ו',
ה' בכסלו; שלומי טוב .... הישועה ; לפני כן
שלחתי לך מכתב עם שיירת החג' ואקווה שהגיע אליך, ברצון האל ; והגיע אלינו מכתב .... 
.... אשר היה .... שהיה
לי עם אבן אלמחארה, ועיקר חובתו הוא עניין המשלוח והמשאוי של אבו יוסף יעקוב בן
יכבר. אתה, יעזור לך אלוהים, יודע שעינו של הסוחר נשואה אל שובה של (התמורה בעד) סחורתו, אם בשלמות
ואם בחסר, אבל אין דאגתי לסחורתי כדאגתי לסחורת זולתי, כי נכנסתי בגלל בעלי (הסחורה) להתחייבויות עצומות.
שלחתי לך לפני כן מכתב, יעזור לך אלוהים, כי תמסור את הסחורה של אבו יוסף יעקוב בן יכבר,
ותמסור .... בתוך כלל הכספים שלי .... ואם חס ושלום לא
יסתדר שתישלח ביבשה, הואילה לסדר לקנות שמן, כי שמעתי שהיה לו מחיר טוב; אם תהיה 
יריעת (אריג) טובה, קנה את המשובח, הכי משובח שאפשר להשיג בעיר. אתה יודע אדוני שאילו יכולתי
לעשות לבעלי סחורה זו תמורת דרהם דינר, הייתי שמח לעשות זאת, כי יוקרתו
(היא כאילו) יוקרתי ; ודי לאדם שכמוך בזירוז שהוא אף מועט מזה. הגיעו אלי מכתביך וכתבת לי
שתשלח לי מכתבי שאלות, אבל הם לא הגיעו ; אילו הגיעו, הייתי שולח אותם בהקדם האפשרי, כי
האדון אבו אלפרג', ייתן לו אלוהים שלום, מבקש לספק את צורכי קניותיך, מאחר שנתתי לו לקרוא מתוך מכתביך
את יראת השמים ואת מעשיך הטובים. מה ששלחת אל אדוננו הרב נ''ר כבר העברתי אליו; 
אשר לעשרים הדינרים שכתבת, לא הגיעו עד עכשיו. הגיע אלי מכתב הנער בן
אחותי וכתב בו שביקש ממך סכום שיצטייד בו עד שיגיע (כסף) באוניות, אבל לא רצית, 
והלוא כתבתי לך שתצייר אותו עד שיגיע אליו (כסף) וכי תחייב את חשבון אחותי אם לא יגיע אליך
המכתב; הוא כתב לי שהוא נמצא אצל גיסך, ואין צורך שאתן לך הוראות בנוגע אליו.
קיבלתי ממך מכתב שבו אתה כותב כי תשתדל למכור את הפשתים ולקנות לי בתמורתן שמן, 
אם יהיה טוב; אל תזניח זאת, אפוא, ברצון האל. קבל נא מכובדי דרישות שלום,
ולבניך, ייתן להם אלוהים בריאות, דרישות שלום, ולכל הנתונים לחסותך מיטב דרישות השלום.
אבו יוסף יעקוב בן יכבר שולח לך את מיטב דרישות השלום ומודיע לך שכתב
לך מכתבים מסיציליה, אבל לא ראה תשובה עליהם, והיה הדבר קשה עליו עד מאוד.
אבקש ממך שלא תפסיק לכתוב לו על הנעשה אצלך ועל צורכי קניותיך ;
מסור נא לאלאבראט בן אחותי דרישת שלום. לא יכולתי לכתוב לך
מכתב בכתב ידי כי אני אחרי מחלה, אבל כבר החלמתי, בחסדי אלוהים;
ברצון האל אשתדל לבוא בהקדם ; ועקב שלום. 

verso
.... ואדוני ורבי. ייתן לו אלוהים אריכות ימים, עזרא(?) בן אסחק, אלוהים שומרו ומגינו. מ.... בן לבראט נ''נ. למהדייה, ברצון האל. 
 