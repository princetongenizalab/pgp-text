
<html>
    <head>
        <title>Hebrew Translation of Letter: CUL Or.1080 J271</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J271</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00271/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויחמיר את גדולתך ואת עזרתו לך,</li>
<li>ואת אושרך ואת שלומך, מאלכסנדריה, בי"ב בחודש אייר. שלומי טוב</li>
<li>ואני מאושר, אבל מתגעגע אליך, יקרב אלוהים את פגישתי עמך במיטב הנסיבות. אשר למה שרצית</li>
<li>לדעת: כתבתי לך לפני כן על ידי יש .... אלמהדוי והודעתיך שאנו מודאגים</li>
<li>בעניין בת דודי (אחי אמי); עד שבא מכתבך, ובא חסון והודיע לנו שהגיעו בשלום, לאל</li>
<li>תודה. אני, חי אלוהים, אחי, מודאג מפני שתי סיבות. האחת מפני גרבה,</li>
<li>היא עדיין זקוקה לחפצים רבים, המסתכמים בכ' דינרים, ואין לנו דרך שנשתדל (לסדר לה) </li>
<li>אותם; אבל נשארו אצל בעלה ג' דינרים, והוא היה רוצה לא לשלם דבר.</li>
<li>אילו השגנו עכשיו מן (הסכום הזה) עשרה דינרים, היינו קונים מיטה וארגזים,</li>
<li>ואולי יוסיף לנו בעלה עליהם משהו ומה שהיא עוד צריכה יקנו בימי</li>
<li>נישואיה. ואשר לחיטים, איני יכול לתאר לך כמה אני מודאג בגללן, מפני</li>
<li>שאשתקד קנינו בי"ב דינרים, במחירים שונים, בתחילה</li>
<li>ט' בדינר, ובסופו של דבר ד' ויבות בדינר, ואין לנו, ולא לך, אלא רק אלוהים.</li>
<li>שני הכדים שאצל עלאן, הם שמהם אכלנו עד תחילת סיון, ואין אצלנו כלום, </li>
</ol>
                    
                        <h3>recto, right margin</h3>
                    
                        <p>חוץ מאלוהים יתעלה שייתן קיום; אל תתעלם אפוא מאתנו, כי תזכה למצווה בזכותנו. ותכתוב עד מהרה לעלאן בעניין סל הניל אשר לך במגרב, כי האוניות מתכנסות. חסון ייסע</p>
                    
                        <h3>recto, top margin</h3>
                    
                        <p>אחרי השבת אליכם. ידוע לך שהוא השיג דינר בכל חודש בדירה התחתונה אצלכם, והדבר, אחי, שימחני, כי הוא דלפון דלפון ; אבו אלחי ואמו ואחותו ואבו אלפצל ואברהם ואבו עלי ואמו, דורשים בשלומך.</p>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00271/canvas/2">
                    
                    
                    
                        <h3>verso</h3>
                    
                        <ol>
<li>ומסור דרישות שלום לבת דודי; אבו אלחי דורש בשלומך, </li>
<li>ושואל אותך אם קיבלת בשבילו מאדוננו שר השרים, את המרשם כדי לשלוח לו אותו ; והודע לנו</li>
<li>כמה עוד חייב לך אלחדירה, וכתוב לעלא שיגבה ממנו בכל חודש סכום, שמא ינסה כך,</li>
<li>ושמא ייתן לו הנחה כלשהי, ושלום. </li>
</ol>
                    
                        <h3>verso, address</h3>
                    
                        <p>לאחי היקר לי, אבו עמראן מוסא בן אבי אלחי נ"ע כלילה, ייתן לו אלוהים אריכות ימים ויתמיד את גדולתו, מאת אחיו, אברהם בן אבי אלחי נ"ע כלילה. </p>
                    
                </div>
            
        </section>
    </body>
</html>
