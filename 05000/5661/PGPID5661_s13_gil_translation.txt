recto

אני כותב לך, אחי ואדוני היקר לי, ייתן לך אלוהים אריכות ימים ויחמיר את גדולתך ואת עזרתו לך,
ואת אושרך ואת שלומך, מאלכסנדריה, בי"ב בחודש אייר. שלומי טוב
ואני מאושר, אבל מתגעגע אליך, יקרב אלוהים את פגישתי עמך במיטב הנסיבות. אשר למה שרצית
לדעת: כתבתי לך לפני כן על ידי יש .... אלמהדוי והודעתיך שאנו מודאגים
בעניין בת דודי (אחי אמי); עד שבא מכתבך, ובא חסון והודיע לנו שהגיעו בשלום, לאל
תודה. אני, חי אלוהים, אחי, מודאג מפני שתי סיבות. האחת מפני גרבה,
היא עדיין זקוקה לחפצים רבים, המסתכמים בכ' דינרים, ואין לנו דרך שנשתדל (לסדר לה) 
אותם; אבל נשארו אצל בעלה ג' דינרים, והוא היה רוצה לא לשלם דבר.
אילו השגנו עכשיו מן (הסכום הזה) עשרה דינרים, היינו קונים מיטה וארגזים,
ואולי יוסיף לנו בעלה עליהם משהו ומה שהיא עוד צריכה יקנו בימי
נישואיה. ואשר לחיטים, איני יכול לתאר לך כמה אני מודאג בגללן, מפני
שאשתקד קנינו בי"ב דינרים, במחירים שונים, בתחילה
ט' בדינר, ובסופו של דבר ד' ויבות בדינר, ואין לנו, ולא לך, אלא רק אלוהים.
שני הכדים שאצל עלאן, הם שמהם אכלנו עד תחילת סיון, ואין אצלנו כלום, 

recto, right margin
חוץ מאלוהים יתעלה שייתן קיום; אל תתעלם אפוא מאתנו, כי תזכה למצווה בזכותנו. ותכתוב עד מהרה לעלאן בעניין סל הניל אשר לך במגרב, כי האוניות מתכנסות. חסון ייסע
recto, top margin
אחרי השבת אליכם. ידוע לך שהוא השיג דינר בכל חודש בדירה התחתונה אצלכם, והדבר, אחי, שימחני, כי הוא דלפון דלפון ; אבו אלחי ואמו ואחותו ואבו אלפצל ואברהם ואבו עלי ואמו, דורשים בשלומך.
 
verso

ומסור דרישות שלום לבת דודי; אבו אלחי דורש בשלומך, 
ושואל אותך אם קיבלת בשבילו מאדוננו שר השרים, את המרשם כדי לשלוח לו אותו ; והודע לנו
כמה עוד חייב לך אלחדירה, וכתוב לעלא שיגבה ממנו בכל חודש סכום, שמא ינסה כך,
ושמא ייתן לו הנחה כלשהי, ושלום. 

verso, address
לאחי היקר לי, אבו עמראן מוסא בן אבי אלחי נ"ע כלילה, ייתן לו אלוהים אריכות ימים ויתמיד את גדולתו, מאת אחיו, אברהם בן אבי אלחי נ"ע כלילה. 