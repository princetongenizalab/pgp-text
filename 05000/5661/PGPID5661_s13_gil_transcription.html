
<html>
    <head>
        <title>Transcription of Letter: CUL Or.1080 J271</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J271</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-OR-01080-J-00271/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאכי וסידי אלעזיז עלי אטאל אללה בקאך ואדאם עזך ותאידך</p>
</li>
<li>
<p>וסעאדתך וסלאמתך מן אסכנדריה ליב כלת מן שהר אייר ען סלאמה</p>
</li>
<li>
<p>ונעמה ושוק אליך קרב אללה אלאגתמאע בך עלי אפצל חאל ומא תחב</p>
</li>
<li>
<p>עלמה אן תקדם כתאבי אליך צחבה יש[ &nbsp; ] אלמהדוי וערפתך פיה שגל סרנא</p>
</li>
<li>
<p>בבנת כאלי אלי אן וצל כתאבך ווצל חס[ו]ן וערפנא בוצולהם סאלמין ללה אל</p>
</li>
<li>
<p>חמד ואנא ואללה יאכי משגול אלסר מן וגהין ואחדה מן גהת גרבה אן</p>
</li>
<li>
<p>בקי עליהא חואיג אן כתיר ממא קימתה כ דינ וליס לנא וגה אן נטמע</p>
</li>
<li>
<p>פיהא אלא בקית ענד זוגהא ג דנניר והו יטמע אנה לא יזן שי</p>
</li>
<li>
<p>ולו וגדנא מנהא אלסעה עשרה דנניר נשתריו בהא סריר וסנאדק</p>
</li>
<li>
<p>ועסי יתם לנא זוגהא עליהם שי ואלבאקי עליהא ישתרא פי איאם</p>
</li>
<li>
<p>ערסהא ואמא אלקמח מא נקדר נצף לך מא עלי קלבי מנה לאן</p>
</li>
<li>
<p>אדא כאן עאם אול אשתרינא ביב דינר באסעאר מכתלפה אולהא</p>
</li>
<li>
<p>ט בדינר ואכרהא ד ויבאת בדינר וליס לנא מא לנא אלא אללה ולך</p>
</li>
<li>
<p>ואלזירין אלדי ענד עלאן הי אלדי אכלנא אלי אול סיון ול&lt;י&gt;ס ענדנא שי</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>גיר אן</p>
</li>
<li>
<p>אללה תע</p>
</li>
<li>
<p>ירזק פלא</p>
</li>
<li>
<p>תקטע בינא</p>
</li>
<li>
<p>פאנך תתאב</p>
</li>
<li>
<p>מן גהתנא</p>
</li>
<li>
<p>ותרוג אלי</p>
</li>
<li>
<p>עלאן</p>
</li>
<li>
<p>בכתאבך</p>
</li>
<li>
<p>פי אמר</p>
</li>
<li>
<p>אלקפה אל</p>
</li>
<li>
<p>ניל אלדי</p>
</li>
<li>
<p>לך פי אל</p>
</li>
<li>
<p>גרב לאן</p>
</li>
<li>
<p>אלמראכב</p>
</li>
<li>
<p>מנתגיה</p>
</li>
<li>
<p>וחסון יכרג</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>בעד</p>
</li>
<li>
<p>אלסבת</p>
</li>
<li>
<p>לענדכם</p>
</li>
<li>
<p>וקד ערפת</p>
</li>
<li>
<p>אן חצל</p>
</li>
<li>
<p>לה דינר</p>
</li>
<li>
<p>פי כל שהר</p>
</li>
<li>
<p>פי אלקאעה</p>
</li>
<li>
<p>מעכם</p>
</li>
<li>
<p>וסרני יאכי</p>
</li>
<li>
<p>הדא לאנה</p>
</li>
<li>
<p>צעלוך צעלוך</p>
</li>
<li>
<p>ואבי אלחיי</p>
</li>
<li>
<p>וואלדתה</p>
</li>
<li>
<p>ואכתה</p>
</li>
<li>
<p>ואבי אלפצל</p>
</li>
<li>
<p>ואברהם</p>
</li>
<li>
<p>ואבי עלי</p>
</li>
<li>
<p>וואלדתה</p>
</li>
<li>
<p>יקריוך</p>
</li>
<li>
<p>אלסלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00271/canvas/2">
                    
                    
                    
                        <h3>verso</h3>
                    
                        <ol>
<li>
<p>ותקרי בנת כאלי אלסלם ואבי אלחי יקריוך(!) אלסלם</p>
</li>
<li>
<p>ויסאלך אן כאן אכדת לה מן סידנא שר השרים אלצפה אלדי תוגההא לה ותערפנא</p>
</li>
<li>
<p>כם בקי לך עלי אלחדידה תכתב לעלאן יקבצה מנה פי כל שהר שי לעל יפת/נ/הא</p>
</li>
<li>
<p>ולעלה סאמחה בשי ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לאכי ואלעזיז עלי אבי עמראן מוסי בן מן אכיה אברהים בן אבי אלחיי ננ</p>
</li>
<li>
<p>אבי אלחיי נע &nbsp; &nbsp; &nbsp; כלילה כלילה</p>
</li>
<li>
<p>אטאל אללה בקאה ואדאם עזה</p>
</li>
</ol>
                    
                </div>
            
        </section>
    </body>
</html>
