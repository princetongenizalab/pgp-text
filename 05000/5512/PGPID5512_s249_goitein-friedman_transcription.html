
<html>
    <head>
        <title>Transcription of Letter: T-S 10J10.15</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.15</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00015/canvas/1">
                    
                    
                    
                        <h3>III, 29</h3>
                    
                        <ol>
<li>[... אלדי] אעלמך בה יאכי אנני מא אדרי מא אכתב בה [אליך]</li>
<li>מן כתרת אל שוק ועצמה אל תוק פאסאל אללה פי קרב אל אגתמאע בכם עלי אפצל אחואל</li>
<li>אלדי נעלמך בה יאכי באנני כרגת מן בלאד אל הנד וחצלת פי עדן חמאהא אללה</li>
<li>באל סלאמה פי מאלי ופי רוחי ופי אולאדי ללה אלחמד עלי דלך ידו (!) לייי חסדו ונפלאותיו</li>
<li>לבני אדם ואסעה אלדי אעלמך בה אן מעי מן אל רזק כתיר מא נעישו בה</li>
<li>כולנא אללה תעאלי יגעל הדא אל מאל מן רזקי ורזק אולאדי ואכפאך בה איצא</li>
<li>ואנא עתבאן עליך יאכי כתיר אלדי וצלת אלי מצר ולם תצל אלי עדן וקד אנפדת</li>
<li>לך אלי מצר //באנפאד מולאי אלשיך מצמון// בארבעין דינ זבדא יגי מקדרהא כמסין אוקיה עלי יד אשיך (!) אבו נצר</li>
<li>בן אלישע יזכר בטובה וקד קאל לי אל שיך אבו זכרי אל כהן //אל סלגמאסי (!)// צהר מולאי אלשיך מצמון</li>
<li>באן אל זבאד קד וצלת אלי מצר באל סלאמה ולם יגֹדוך יאכי פי מצר ואנפדוהא לך</li>
<li>אלי סקליה צחבה יהודי תיקא (!) אסמה שמואל מן אהל סקליה //ארגו וצולהא אליך// וקד אלתקית</li>
<li>באל שיך סלימאן אבן גבאי //אלאנדלסי (?)//וערפני אנך כנת אנתהו (!) עלי כבז אן ואחד ואס[אלך]</li>
<li>יאכי תצל אלי עלי כל חאל מן אל אחואל ולא תתואנה רדה אלי אל תעמוד</li>
<li>וכלכלתי אותך שם ומעי אבן ואבנה תתסלמהם ותתסלם מעה[ם]</li>
<li>גמיע אל מאל ואל נעמה המקום ימלא משאלותי לטובה ומשאלותיך</li>
<li>ותגי סריע תתסלם הדא אל מאל אכיר (!) ממא יאכודוה אלנאס אלגרבא</li>
<li>ותבצר אפצל מן פי אולאד אכי יוסף או אולאד אכתך ברכה נזוגה אלי בנתי</li>
<li>פאדא גיית אמא אן נסכנו עדן או נסכנו מצר או אסכנדריה אן כאן</li>
<li>מא נקדר נמצי אלי אל מהדיה או אלי אפריקה (!) אמא תונס או אל קירואן</li>
<li>ואללה אל מדבר ותכץ עני אכיך יוסף אפצל אל סלאם ואולאדה אל סלאם ותקול</li>
<li>לה יקול לך אכיך אברהם מא ואללה אשח עליך בשי הדא אל מאל אלדי מע[י]</li>
<li>בין ידיך וכדלך אכתי ברכה תסלם עליה ועלי אולאדהא ותקול להא</li>
<li>כדלך וקד בלגני מות זוג ימן מעמר ומא חקקת דלך פאן כאן דלך</li>
<li>צחיח אללה יחסן עזאכם פיה וחק הדה אל אחרף לקד עז עלי אל עזא פיה</li>
<li>ואחד ותכץ עני צהרי מרואן בן זכרי נע בן בחאר אפצל אלסלאם אללה</li>
<li>יחייה ויחרסה עליכם וכדלך אבו אלברכאת בן קיומא מכצוץ באפצל אלסלאם</li>
<li>ואללה אללה תם אללה אללה לא תתואנא ען אל וצול תאכד הדא אל דרהם</li>
<li>אלדי כסבתה תביע בה ותשתרי אן שא אללה ואקל מן דלך פיה אלכפאי[ה]</li>
<li>ולו גזית נכתב מא פי קלבי מא וסעה כתאב ולא חואה כ[ט]אב</li>
<li>נכתב בירח תשרי לסבע אן כלון מנה ערפכם אללה ברכתה סנת</li>
<li>אתסא לשטרות [[כ]] ותכץ עני ר משה החזן בר אברהם החזן נע</li>
</ol>
                    
                        <h3>Margins:</h3>
                    
                        <ol>
<li>אפצל אל סלאם</li>
<li>ושלום</li>
<li>ואכי</li>
<li>ואולאדה</li>
<li>וזוגת[ה]</li>
<li>מכצוצ[ין]</li>
<li>באלסלא[ם]</li>
<li>ואכתי</li>
<li>וזוגהא</li>
<li>מרואן</li>
<li>ואולאדהא</li>
<li>ובנתהא</li>
<li>מכצוצין</li>
<li>באלסלא[ם]</li>
<li>[ובנ]את</li>
<li>עמי</li>
<li>[[ואולאדהן]]</li>
<li>ואולאדהן</li>
<li>ובנאתהן</li>
<li>אלסלאם</li>
<li>וכאלתי</li>
<li>וא[ולאדהא]</li>
<li>אלסלאם</li>
<li>אתה</li>
<li>שלום</li>
<li>וביתך</li>
<li>שלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00015/canvas/2">
                    
                    
                    
                        <h3>Verso:</h3>
                    
                        <ol>
<li>וקד אוצית אן תכן כתבי לכם ביד אל שיך אברהם בן יוסף נֹעֹ בן אל בקאל</li>
<li>כתב אללה סלאמתה פאללה אללה פתסרע אלי באל מגֹי אלי בסרעה אלי עדן אן שא אללה</li>
<li>ותקבל אלארץֹ בין ידין(!) מולאי //רבינו// לברט הדין בר כבוד מרינו ורבינו משה</li>
<li>הדין ינוח בגן עדן אפצל אלסלאם וגמיע אצחאבנא בני גילי אפצל אלסלאם ושלום</li>
<li>וקד בלגני מא טרא עלי בלאד סאחל אפריקה (!) טראבלס וגרבה וקרקנא [[וִאִסִ]]</li>
<li>וספאקץ ואל מהדיא(!) וסוסה ולם יצל כתאב נעלם מן מאת ומן עאש</li>
<li>ואללה אללה תכתבו ותאכדו ותנפדו ביד אל נאס אל תיקאת חתי תטמאן נפסי</li>
</ol>
<p>ושלום</p>
                    
                        <h3>Address, right hand of verso:</h3>
                    
                        <ol>
<li>[יצל ה]דא אל כתאב אלי אכותי אל עזיזין עלי אטאל אללה בק[אהם]</li>
<li>יוסף ומבשר בני פרחיה נע בן יגו אללה יתיב מן יעני</li>
<li>חתי יגתהד בתצוילה אלי ידיהם ומייי יקבל שכר טוב</li>
<li>בלג תוגר אמונה אומן</li>
</ol>
                    
                        <h3>Left hand:</h3>
                    
                        <ol>
<li>אכיהם אלמשתאק אליהם</li>
<li>גמע אללה שמלה בהם</li>
<li>אברהם בר פרחיה נע בן יגו</li>
<li>אלי אל מהדיה אן שא &lt;אללה&gt; או גירהא</li>
<li>מן בלאד אפריקיה</li>
</ol>
                    
                </div>
            
        </section>
    </body>
</html>
