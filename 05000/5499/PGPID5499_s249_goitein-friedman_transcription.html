
<html>
    <head>
        <title>Transcription of Letter: NLI 577.3/6</title>
    </head>
    <body style="max-width: 860px; margin: auto">
        <h1>Transcription of Letter: NLI 577.3/6</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Traders of the Middle Ages: Documents from the Cairo Geniza</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5499/iiif/canvas/1/">
                    
                    
                    
                        <h3>Recto</h3>
                    
                        <ol>
<li>בשמ רחמ</li>
<li>וצל כתאב חצרה אלשיך אלאגל מולאי ומאלכי</li>
<li>חרס אללה נעמתה וסרמד גבטתה ומכן</li>
<li>בסטתה ואעלי כלמתה ורפע פי אלדארין דרגתה</li>
<li>וכבת אעדאה וחסדתה ומא דכרה מולאי מן</li>
<li>שוקה ותעאהדה [[תעאהדה]] תעאהדה אללה</li>
<li>באלכיראת וצרף ענה אלמהמאת וגמע ביני</li>
<li>ובינה עלי אסר אלאחואל ואבלג אלאמאל במנה</li>
<li>וקדרתה אן שא אללה ומעלמן לה חרס אללה</li>
<li>עזה אני סאלת ען אכוך מבשר פקאלו הו פי</li>
<li>גמלה אלסלאמה ואלעאפיה סאלתהם ען רואחה</li>
<li>אלי אלשאם פקאלו מא נערף והו פי גמלה אלסלאמה</li>
<li>ולו וצל אלי עדן לפעל עבדה מעה כל גמיל מן</li>
<li>גֹיר אן יוצי מולאי בה עזיז עלי עבדה בה</li>
<li>וקד וצל מא תפצל בה מולאי והו אלפופל ואלקפלין</li>
<li>ואלקצעתין וצרת אלי קבץ גמיע דלך וקד אנפד</li>
<li>עבדה מא לא כטר לה ולא קימה ברסם</li>
<li>אלצביאן והו קנינתין סכר וקנינה לוז וקנינתין</li>
<li>זביב צח כמסה קנאני והו פי מרכב אלשיך מצמון</li>
<li>אלי מנגלור עלי ידי אלנאכדא יקבץ מולא מנה</li>
<li>דלך ויכץ מולאי עזיז נפסה מן עבדה באתם</li>
<li>אלסלאם ותכץ [[עני]] עני סיידי ולדך באתם אלסלאם</li>
<li>ואלאך במה כצה עני באתם אלסלאם וכל סנה</li>
<li>תדכר אלכרוג אלי עדן ומא יצח לך שי פאללה תעאלי</li>
<li>יגעל אלעאקבה אלי כיר ומא כאן למולאי מן חאגה</li>
<li>או כדמה שרפני בהא נכתב בחדש אב שנת</li>
<li>אתנט לשטרות וקד וגה לה עבדה דסתין ורק</li>
<li>מצרי יעלם מולאי דלך ושלום</li>
</ol>
                    
                </div>
            
                <div data-canvas="https://geniza.princeton.edu/documents/5499/iiif/canvas/2/">
                    
                    
                    
                        <h3>Verso, address</h3>
                    
                        <ol>
<li>חצרה אלשיך אלאגל מולאי</li>
<li>אבואסחאק אברהם בר</li>
<li>כֹגֹקֹ רֹ פרחיה בר יגו אלמהדוי</li>
<li>נעג</li>
</ol>
<p>&nbsp;</p>
<ol>
<li>עבדה ושאכר</li>
<li>תפצלה כלף בר</li>
<li>יצחק רית</li>
</ol>
                    
                        <h3>Verso, address (Arabic)</h3>
                    
                        <ol>
<li>حضرة الشيخ الأجل مولاى أبو اسحا ق ابراهيم&nbsp;</li>
<li>ابن يجوا الإسرائيلي</li>
</ol>
<p>&nbsp;</p>
<ol>
<li>عبده المشتاق اليه</li>
<li>خلف بن اسحق الإسرائيلي</li>
</ol>
                    
                </div>
            
        </section>
    </body>
</html>
