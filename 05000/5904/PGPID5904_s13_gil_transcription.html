
<html>
    <head>
        <title>Transcription of Letter: T-S 13J28.9</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00009/canvas/1">
                    
                    
                    
                        <h3>recto</h3>
                    
                        <ol>
<li>
<p>[ ] וצרף</p>
</li>
<li>
<p>[אלאסוא] ענך ברחמתה מן אלאסכנדריה יום אלאחד ליב בקין מן אב כתמה</p>
</li>
<li>
<p>אללה עלינא ועליך באחסן כאתמה ואלחאל סלאמה //ונעמה// ואלחמד ללה רב</p>
</li>
<li>
<p>אלעאלמין תקדם כתאבי אליך ואעלמתך בוצול מרכבין מן סקליה וקארב</p>
</li>
<li>
<p>בן אלמטאבכי מן אלמהדיה בעהד יג יום ופי וצטה כתאב למולאי אלשיך</p>
</li>
<li>
<p>אבי נצר אדאם אללה עזה וכדלך כתאב לסידי אבי סחק ברהון //מן ענדי// ומעהא ג כתב</p>
</li>
<li>
<p>לה גאתה מן אלגרב [ארגו] ווגהנאהא מע רגל מסלם עטאר מגרבי עטא</p>
</li>
<li>
<p>הא לה בן אלסגאד ואלדי תחב עלמה למא כאן יום אלסבת גד כתאבי הדא וצל</p>
</li>
<li>
<p>קארב בן גיאס ווצל פיה חסון בן אלקשעמי חצל לך מעה כתאב וצרה עין</p>
</li>
<li>
<p>ופיהא ניף פ דינ וכאן וצל לך פי קארב בן אלמטאבכי צרה עין קבץ אלגמיע [ ]</p>
</li>
<li>
<p>סידי אבי אלפרג מרדוך אעלמתך דלך וקד וגה לך אלכתאב אלדי וצל מע חסון</p>
</li>
<li>
<p>בן אלקשעמי וכדלך וצל כתאב לסידי אבי סחק ברהון מן ענד צהרה אנפדנאה</p>
</li>
<li>
<p>טי כתאבך וכדלך וצל יאסידי פי הדה אלקארב רזמה הי ביננא ונחן אליום [</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וגירה אללה יתם [כל]אצהא לאן באקיה //אלדי// לך לכאצתך // &hellip;לקא(?)// ואנת</p>
</li>
<li>
<p>&hellip;</p>
</li>
<li>
<p>וקלבי משגול [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ואסאל] מולאי</p>
</li>
<li>
<p>אלשיך באלענאיה [ ] פמא יצל שי ואדא</p>
</li>
<li>
<p>וצל כיטיה אוסקת [ &nbsp; &nbsp; &nbsp; &nbsp; &nbsp; ] ואן ענדהא לי צרתין</p>
</li>
<li>
<p>פיהם ש דינ מ דינ וכאן אעלמתך חאל אל [ ] צחבת</p>
</li>
<li>
<p>סלימאן בן פרח ומא גרי עלי מנה [ &nbsp; &nbsp; &nbsp; &nbsp; &nbsp; ] וקד טלע [ ]</p>
</li>
<li>
<p>לסידי אלשיך אבי סחק וקד סאלוך [ &nbsp; ] אדא</p>
</li>
<li>
<p>כרג אהד מן אצחאבנא וגהת מעה אלצרתין ואנא ננתצר [&nbsp; &nbsp; &nbsp; &nbsp; ] מרכב [ &nbsp; ]</p>
</li>
<li>
<p>וכאלה סרור גלאם יהודא לנא פיה רזמתין ולי פי מרכב [ &nbsp; ]</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] סערה ואנא אול אלול אן שא אללה נטלע אללה ילהמנא [ &nbsp; ]</p>
</li>
<li>
<p>&nbsp; &nbsp; נכאתבה וקד דכר לי סידי כאלי פי כתאבה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00009/canvas/2">
                    
                    
                    
                        <h3>verso</h3>
                    
                        <ol>
<li>
<p>[ו]אכדה מן ענדי סידי אלשיך אבו סחק וקד באעו אלנשאצר פי אלקירואן ג דנ</p>
</li>
<li>
<p>וגרא סער אן גייד וקד וצל למולאי אלשיך אבי נצר צרתין [מן חסון בן] אלקשעמי</p>
</li>
<li>
<p>צרה ורק וצרה עין מן קבל דאוד בן עמאר מע רחלך אעלמתך דלך ולם יקבצה[א]</p>
</li>
<li>
<p>אחד ותבלג סידי אבי סחק ברהון אלסלם ולם יצל לה שי מן ענד כלילה וקד סאלני</p>
</li>
<li>
<p>ען סידי כאלה קאלו אנה פי עאפיה ואן יוסף סאפר ללאנדלס וכתבת עלי סרעה פאעדר</p>
</li>
<li>
<p>דלך ועקב שלם אחב תערפני סער אלשקה ואן כאן הי כאסדה ו&hellip;ביע</p>
</li>
<li>
<p>סלימאן //וסער// ואלגלאיל ואלפוט ואלקזריר ואלשש ואלרצאץ ואלזית ויכון כתאבך משרוח</p>
</li>
<li>
<p>ואנא נוגה גמיע מא יצל לי לרס[ ] נחב תקומו מקאמי [ ] וארגו אן</p>
</li>
<li>
<p>אכדתם מוצע אן גיד לאן יגיכם אלסנה אלבקל ויגיך אלסנה אלכרז וקד וצל כתאב לסידי</p>
</li>
<li>
<p>אבי אלקאסם עבד אלרחמן וקד אכד [ &nbsp; &nbsp; &nbsp; &nbsp; &nbsp; &nbsp; &nbsp; ] מע אלפיג ולא תקטע כתבך עני ותערפנא</p>
</li>
<li>
<p>[חאל א]למא וסער אלקמח ותערפנא אש ראיך אן כאן נסרע אלרואג או נתכר אלי</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] יקד כתבת לסידי אל[שיך א]בי סחק כתאב ואנא מנתצר גואבה אן שא אללה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אבי יחי נהראי בן נסים נע מן ש[אכרה עיאש בן צדקה ננ]</p>
</li>
<li>
<p>[אטאל] אללה בקאה ואדאם סלאמתה וסעאדתה &nbsp; &nbsp; &nbsp; מצר אן שא אללה</p>
</li>
</ol>
                    
                </div>
            
        </section>
    </body>
</html>
