
<html>
    <head>
        <title>Hebrew Translation of Letter: T-S 13J28.9</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J28.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00009/canvas/1">
                    
                    
                    
                        <h3>recto</h3>
                    
                        <ol>
<li>(2−1) (אני כותב, וכו' ....) ויסלק ממך כל רע ברחמיו, מאלכסנדריה, ביום א', י"ט באב, יחתום אותו</li>
<li> </li>
<li>אלוהים עלינו ועליך במיטב חותמו. שלומי טוב ואני מאושר, תודה לאל ריבון</li>
<li>העולמים. כתבתי לך לפני כן והודעתיך שבאו שתי אוניות מפלרמו וה'קארב' של</li>
<li>בן אלמטאבכי, ממהדייה, בזמן של י"ג יום. בתוכו נמצא מכתב לאדוני ורבי</li>
<li>אבו נצר, יתמיד אלוהים את גדולתו, וגם מכתב לאדוני אבו אסחק ברהון נמצא אצלי; יחד עמם ג' מכתבים</li>
<li>שלו שהגיעו אליו מן המגרב (מחוק: אקווה) ושלחנום עם אדם מוסלמי סוחר בשמים, מגרבי. נתן</li>
<li>לו אותם בן אלסג'אד. ואשר למה שרצית לדעת: ביום השבת למוחרת כותבי מכתבי זה, הגיע </li>
<li>ה'קארב' של בן גיאס והגיע בו חסון בן אלקשעמי והגיעו עמו בשבילך מכתב וכיס דינרי זהב </li>
<li>ובו פ' וכמה דינרים, והגיע בשבילך באוניית בן אלמטאבני כיס דינרי זהב, קיבל את הכול </li>
<li>אדוני אבו אלפרג' מרדוך. זאת לידיעתך. וכבר שלח לך את המכתב שהגיע עם חסון</li>
<li>בן אלקשעמי; כמו כן הגיע מכתב בשביל אדוני אבו אסחק ברהון מאת גיסו ושלחנו אותו </li>
<li>כרוך במכתבך. ועוד הגיעה אדוני ב'קארב' הזה כריכה שהיא בשותפות בינינו. ואנחנו היום ....</li>
<li>.... ואחרים; אלוהים ישלים את שחרורן, כי נשארו (הסחורות) שהן לחשבונך הפרטי. </li>
<li>(15–21) .... ואני מודאג .... ואבקש ממך, אדוני ורבי, שתטפל .... אבל לא הגיע כלום; אבל אם תגיע 'כיטיה' אעמיס .... וכי יש לי אצלה שני כיסים ובהם ש"מ דינר; לפני כן הודעתי לך את עניין .... עם סלימאן בן פרח ומה שקרה לי בגללו .... הוא כבר עלה .... לאדוני ורבי אבו אסחק …. וביקשו ממך .... כי אם </li>
<li> </li>
<li> </li>
<li> </li>
<li> </li>
<li> </li>
<li> </li>
<li>(22–25) יצא מישהו מאנשינו תשלח עמו את שני הכיסים ; ואני מחכה .... אוניית .... שטר הרשאה של סרור, המשרת של יהודה, יש לנו בה שתי כריכות; ויש לי באוניית .... מחירו. ואני בראש חודש אלול, ברצון האל, אעלה ; אלוהים ייתן בלבנו .... אכתוב לו. וכתב לי אדוני, דודי אחי אמי, במכתבו .... </li>
<li> </li>
<li> </li>
<li> </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00009/canvas/2">
                    
                    
                    
                        <h3>verso</h3>
                    
                        <ol>
<li>ולקח אותו ממני אדוני ורבי אבו אסחק. והם מכרו את הנשדוד בקירואן, ג' דינרים,</li>
<li>והיה מחיר טוב. הגיעו בשביל אדוני אבו נצר שני כיסים, מאת חסון בן אלקשעמי</li>
<li>כיס 'ורק' וכיס דינרי זהב מאת דאוד בן עמאר עם סחורתך, זאת לידיעתך; אבל לא קיבל אותם</li>
<li>איש. מסור לאדוני אבו אסחק ברהון דרישות שלום; לא הגיע אליו כלום מאת כלילה. הוא שאל אותי</li>
<li>על דבר אדוני דודו אחי אמו ואמרו שהוא בריא, וכי יוסף נוסע לספרד. כתבתי בחיפזון, וסלח לי על</li>
<li>זאת. ועקב שלום, אבקש ממך שתודיעני את המחיר של יריעת האריג, והאם עדײן אין לה ביקוש. .... המכירה</li>
<li>על ידי סלימאן, והמחיר ; והאדרות והשמלות והבדיל ובד הפשתים והעופרת והשמן, ויהיה מכתבך מפורט.</li>
<li>אני אשלח כל מה שיגיע אלי .... רוצה אני שתייצגו אותי, ואני מקווה</li>
<li>שלקחתם מקום טוב, כי השנה יגיעו אליכם ירקות, ויגיעו בשבילך השנה החרוזים. הגיע מכתב לאדוני</li>
<li>אבו אלקאתם עבד אלרחמן .... עם נושא המכתבים. אל תפסיק לכתוב לי, והודע לנו</li>
<li>את מצב המים ואת מחיר החיטים; והודע לנו מה דעתך, אם עלינו להחיש את תנועת הסחורות, או שנשהה עד</li>
<li>....; כתבתי לאדוני ורבי אבו אסחק מכתב, ואני מחכה לתשובתו, ברצון האל. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ראת אושרו. מהמודה לו, עיאש בן צדקה נ"נ; לפסטאט, ברצון האל. </p>
                    
                </div>
            
        </section>
    </body>
</html>
