recto

(2−1) (אני כותב, וכו' ....) ויסלק ממך כל רע ברחמיו, מאלכסנדריה, ביום א', י"ט באב, יחתום אותו
 
אלוהים עלינו ועליך במיטב חותמו. שלומי טוב ואני מאושר, תודה לאל ריבון
העולמים. כתבתי לך לפני כן והודעתיך שבאו שתי אוניות מפלרמו וה'קארב' של
בן אלמטאבכי, ממהדייה, בזמן של י"ג יום. בתוכו נמצא מכתב לאדוני ורבי
אבו נצר, יתמיד אלוהים את גדולתו, וגם מכתב לאדוני אבו אסחק ברהון נמצא אצלי; יחד עמם ג' מכתבים
שלו שהגיעו אליו מן המגרב (מחוק: אקווה) ושלחנום עם אדם מוסלמי סוחר בשמים, מגרבי. נתן
לו אותם בן אלסג'אד. ואשר למה שרצית לדעת: ביום השבת למוחרת כותבי מכתבי זה, הגיע 
ה'קארב' של בן גיאס והגיע בו חסון בן אלקשעמי והגיעו עמו בשבילך מכתב וכיס דינרי זהב 
ובו פ' וכמה דינרים, והגיע בשבילך באוניית בן אלמטאבני כיס דינרי זהב, קיבל את הכול 
אדוני אבו אלפרג' מרדוך. זאת לידיעתך. וכבר שלח לך את המכתב שהגיע עם חסון
בן אלקשעמי; כמו כן הגיע מכתב בשביל אדוני אבו אסחק ברהון מאת גיסו ושלחנו אותו 
כרוך במכתבך. ועוד הגיעה אדוני ב'קארב' הזה כריכה שהיא בשותפות בינינו. ואנחנו היום ....
.... ואחרים; אלוהים ישלים את שחרורן, כי נשארו (הסחורות) שהן לחשבונך הפרטי. 
(15–21) .... ואני מודאג .... ואבקש ממך, אדוני ורבי, שתטפל .... אבל לא הגיע כלום; אבל אם תגיע 'כיטיה' אעמיס .... וכי יש לי אצלה שני כיסים ובהם ש"מ דינר; לפני כן הודעתי לך את עניין .... עם סלימאן בן פרח ומה שקרה לי בגללו .... הוא כבר עלה .... לאדוני ורבי אבו אסחק …. וביקשו ממך .... כי אם 
 
 
 
 
 
 
(22–25) יצא מישהו מאנשינו תשלח עמו את שני הכיסים ; ואני מחכה .... אוניית .... שטר הרשאה של סרור, המשרת של יהודה, יש לנו בה שתי כריכות; ויש לי באוניית .... מחירו. ואני בראש חודש אלול, ברצון האל, אעלה ; אלוהים ייתן בלבנו .... אכתוב לו. וכתב לי אדוני, דודי אחי אמי, במכתבו .... 
 
 
 

verso

ולקח אותו ממני אדוני ורבי אבו אסחק. והם מכרו את הנשדוד בקירואן, ג' דינרים,
והיה מחיר טוב. הגיעו בשביל אדוני אבו נצר שני כיסים, מאת חסון בן אלקשעמי
כיס 'ורק' וכיס דינרי זהב מאת דאוד בן עמאר עם סחורתך, זאת לידיעתך; אבל לא קיבל אותם
איש. מסור לאדוני אבו אסחק ברהון דרישות שלום; לא הגיע אליו כלום מאת כלילה. הוא שאל אותי
על דבר אדוני דודו אחי אמו ואמרו שהוא בריא, וכי יוסף נוסע לספרד. כתבתי בחיפזון, וסלח לי על
זאת. ועקב שלום, אבקש ממך שתודיעני את המחיר של יריעת האריג, והאם עדײן אין לה ביקוש. .... המכירה
על ידי סלימאן, והמחיר ; והאדרות והשמלות והבדיל ובד הפשתים והעופרת והשמן, ויהיה מכתבך מפורט.
אני אשלח כל מה שיגיע אלי .... רוצה אני שתייצגו אותי, ואני מקווה
שלקחתם מקום טוב, כי השנה יגיעו אליכם ירקות, ויגיעו בשבילך השנה החרוזים. הגיע מכתב לאדוני
אבו אלקאתם עבד אלרחמן .... עם נושא המכתבים. אל תפסיק לכתוב לי, והודע לנו
את מצב המים ואת מחיר החיטים; והודע לנו מה דעתך, אם עלינו להחיש את תנועת הסחורות, או שנשהה עד
....; כתבתי לאדוני ורבי אבו אסחק מכתב, ואני מחכה לתשובתו, ברצון האל. 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ראת אושרו. מהמודה לו, עיאש בן צדקה נ"נ; לפסטאט, ברצון האל. 