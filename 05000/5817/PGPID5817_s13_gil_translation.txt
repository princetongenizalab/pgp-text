recto

בני היקר לי, ייתן לך אלוהים אריכות ימים ויחמיד את עזרתו לך ואת שלומך ואת אושרך; מן הבית, אלכסנדריה,
בי"ב בתשרי, יעשה אותך אלוהים מן הזוכים ומן הראויים ויקבל ממך את מיטב התפילה
ותיכתב, וכו' ; קיבלתי היום את מכתביך, שתאריכם ב'
בתשרי, והם בשתי העתקות, על ידי אדוני ורבי אבו יחיא ר' נהוראי, אלוהים שומרו, וקראתי מה שכתבת
ששלום לך, ושמחתי בזאת; כתבת שהגיע מכתב מר' נהוראי אליך ובו הוא מודיע לך שנסדקה עינו, וכי הוא
עומד להפסיד את ראייתו בעין (אחת). כתבת שתצא אחרי החג לקאצי קמן לקנות משלוח; אלוהים יצליח מעשיך.
מצפים ממך שלא תלך שולל ולא תילחץ כאשר יהיו לך זמנים מוצלחים, ו.... בכל הזמנים(?) ואל יצא מידך דינר אלא על
פשתים, והיזהר בסחורתך, מפני שהתוכנית שכתבת עליה היא מלכודות לנפשות, וקץ לכספים, ומי
שאין לו כסף – אין בו נפש, וכמה (אנשים) חיסלו אנשי אותם הכפרים לפעמים, (אפילו) כפי שהם, במצבם,
אם אלוהים יזמן הצלחה …. כפי שיזמן אלוהים, הוא המיקח והממכר. אפילו אם צריך לנפט אותן, הישמר גם
היזהר מפני המלכודות השכיחות; פגיעתן רעה, ישמרך אלוהים מפניהן ויחסוך ממך החלטות רעות; והלוא אין אתה מן הזקוקים
להוראות. אף אם יתנו לך ק' קנטארים בדינר כדי שיביאום, עדיף קנטאר בק' דינ', אבל אסוף, למען השקט והשלווה, כי זה חלקך
מאלוהים; היה סבלני ולא פזיז; אף אודיעך שכל הבא מפלרמו, ואלה שבאו לפני כן, אינם מבקשים אלא פשתים
היום הגיעה אוניית בן שבלון מפלרמו, ואין בה איש מאנשינו. אמר שהג'אם הפליג יחד עמו, וכי
הפשתים נמכרות מנ"ח (עד) .... וכי כל הנמצאים (באונייה) הם אנשי סיציליה, כי המערכים כולם הפליגו ממאזר והנותרים
…. מכל הצדדים …. (המחירים) עומדים לעלות; אבל זה החלק שמזמן אלוהים; ישימך אלוהים במחוז 

recto, right margin

השלום וכל ישראל. שמחתי שמוסא נמצא אתך, כי הוא טוב; ואלוהים, יגדל כבודו,
יהיה עמך, כי הוא אבי, וכו', ואני בוטח בו שהוא ידריך אותך
כמיטב מנהגיו, ויהיה עמך בכל אשר תימצא ; אל תשהה את חברך ויצא

recto, top margin

מידך(?), כפי שאמרת. מכתבך שהיה עם האלכסנדרוני הגיע אלי והשיבותי לך עליו, בג' העתקות, בידי חפאץ האורז, יצא בדרך היבשה.
ואל תשהה את מכתביך אלינו בדרך היבשה, שיגיעו אלי הנה, שלח אותם אל בוייע או להרון, שייקח אותם אצל אשתך, לא יאבדו, יגיעו אל ביתו של בן האדון,
יגיעו אל הממונה עצמו; כתוב עליהם את שם האדון אבו אלקאסם. כבר הודעתי לך כי מה שקיבלתי מן התמורה בעד השעווה הוא כ"ד דינר, ואני אשלחם
אל אדוני ורבי אבו יחיא ר' נהוראי. והודעתיך כבר מה שנותר לך

verso

בפסטאט .... תמורת השעווה ל"ה דינר, תמורת המשי ח' דינרים אצלך,
מומל, לא זולתו ....; ומה שלזכותך סגור. אשאיר זאת לזכותך אצל ר' נהוראי, ר"ס דינר.
אל תהיה מודאג מהסידור הזה. מצבנו בפיום: הארץ היתה צרה לנו, ק' משואים
של פשתים דחוסים בשני מחסנים, ואין היבול שווה כדי שתהיה בו תמורה למה ששלחו, אלוהים יזמן לך את ההחלטה
המוצלחת הנכונה, ויהיה כל מה שתקנה (פשתים) אסופות, לברכה. מה שקנית אתמול לא יהיה עדיף וטוב ממה שאתה קונה היום,
יגיע ויעלו אליך. זה מה שיגיע אליך השנה: ק"ו כריכות, מחציתן (בעד ?) דינרים, כולם לקניית פשתים, קונים אותן
במגרב בנחת, ההמונים אינם לוחצים, ואין צורך שיהיה האדם מן החבורה שלהם. אשר הגיעו, ועומדות
להפליג: י' אוניות. אולי הן ט"ו; אשר (לאוניות) שנצפו, אין אצלם ידיעות עליהן, ולא הגיעה אף אחת מהן, ישים אותן
אלוהים במחוז השלום וישמיענו עליהן טובות. אני משביע אותך באלוהים – מוכרח אתה לקנות בכספים חיטים. תקנה
ואל תאמר איך היה, ולא אולי יהיה שוב ; ואם תקנה בעד דינר אחד, הוסף עוד דינר שיטחנון, ושים אותן בתוך בגד .... (?).
העיר בשפל המדרגה, הלחם וקנייתו בקושי עצום, בחרבות וברמחים שלופים, יביא לנו אלוהים מוצא טוב ממנה.
(האוניות) שהגיעו: י' אוניות ; הגיעה האונייה הגדולה מדאניה, והגיעו מכתבים מדודך ממאזר שתאריכם תחילת תשרי, והוא כותב שמצבו
הוא ש(אפילו) הרים יתמוטטו, וכיוצא בזה מכתבי האחרים, ובסיכומו של דבר: מי שהיה לו משהו של עצמו הסתלק, ומי שהיה לו משל הבריות אכל אותו. ואכלו הבריות אפילו בני אדם פעם
אחת. אחותי ובנותיה הגיעו למהדייה ויצאו כ"ג משפחות, והגברים עמן, לכיוון מהדייה, חסרי כול וערומים. זה ששלח את ל''ה יריעות (האריג).
שהם חלקי אני, חייב לנו קק"נ דינר על פי יתרת החשבון לזכותנו שאצלו: משאוי הפשתים 'מלאל' נמכר והצליח לו, והנחושת הלכה כולה. מי שגר בבית
אינו טוב, הוא מפחיד את כל היוצא מביתך והפקיר אותו. באים החיילים השחורים, הורסים ולוקחים את החומרים ומחריבים והולכים וכבר התרוקנה העיר וברחו הבריות;
הפשתים אינן טובות לא לטווייה ולא ללבוש. היה זמן שהיו
הפשתים במצב טוב באי, עד שהגיעו ממהדייה ונחלש מחירן וירד עד ל', הטובות, והאחרות כ' בעד קנטאר, שאינן
ניתנות לטווייה.
חי אלוהים, איני יודע מה לומר ולא מה לכתוב, אלא דעתי נתונה לאותם אנשים ששלחתי אליך, לא
שלחו להם אפילו משווה פרוטה; אבל אני אומר: אני לא יכולתי לצאת; על שתי הכריכות הסכמתי על ש' דינרים כולל ההוצאות, ויבואו ....
ונסיבות שאינני מבין אותן .... אבל אין בררה. 

verso, right margin
אני שולח לך את מיטב דרישות השלום, וליוסף דרישת שלום. ושלום.
 
verso, address
לבני היקר לי, אבו אלסרור פרח בן אסמעיל בן פרח נ"ע; ייתן לו אלוהים אריכות ימים ויתמיד את עזרתו לו ואת שלומו ואת אושרו. מאת אסמעיל בן פרח נ"ע. 