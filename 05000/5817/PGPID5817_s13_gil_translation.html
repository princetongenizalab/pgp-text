
<html>
    <head>
        <title>Hebrew Translation of Letter: T-S 10J20.12</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J20.12</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00020-00012/canvas/1">
                    
                    
                    
                        <h3>recto</h3>
                    
                        <ol>
<li>בני היקר לי, ייתן לך אלוהים אריכות ימים ויחמיד את עזרתו לך ואת שלומך ואת אושרך; מן הבית, אלכסנדריה,</li>
<li>בי"ב בתשרי, יעשה אותך אלוהים מן הזוכים ומן הראויים ויקבל ממך את מיטב התפילה</li>
<li>ותיכתב, וכו' ; קיבלתי היום את מכתביך, שתאריכם ב'</li>
<li>בתשרי, והם בשתי העתקות, על ידי אדוני ורבי אבו יחיא ר' נהוראי, אלוהים שומרו, וקראתי מה שכתבת</li>
<li>ששלום לך, ושמחתי בזאת; כתבת שהגיע מכתב מר' נהוראי אליך ובו הוא מודיע לך שנסדקה עינו, וכי הוא</li>
<li>עומד להפסיד את ראייתו בעין (אחת). כתבת שתצא אחרי החג לקאצי קמן לקנות משלוח; אלוהים יצליח מעשיך.</li>
<li>מצפים ממך שלא תלך שולל ולא תילחץ כאשר יהיו לך זמנים מוצלחים, ו.... בכל הזמנים(?) ואל יצא מידך דינר אלא על</li>
<li>פשתים, והיזהר בסחורתך, מפני שהתוכנית שכתבת עליה היא מלכודות לנפשות, וקץ לכספים, ומי</li>
<li>שאין לו כסף – אין בו נפש, וכמה (אנשים) חיסלו אנשי אותם הכפרים לפעמים, (אפילו) כפי שהם, במצבם,</li>
<li>אם אלוהים יזמן הצלחה …. כפי שיזמן אלוהים, הוא המיקח והממכר. אפילו אם צריך לנפט אותן, הישמר גם</li>
<li>היזהר מפני המלכודות השכיחות; פגיעתן רעה, ישמרך אלוהים מפניהן ויחסוך ממך החלטות רעות; והלוא אין אתה מן הזקוקים</li>
<li>להוראות. אף אם יתנו לך ק' קנטארים בדינר כדי שיביאום, עדיף קנטאר בק' דינ', אבל אסוף, למען השקט והשלווה, כי זה חלקך</li>
<li>מאלוהים; היה סבלני ולא פזיז; אף אודיעך שכל הבא מפלרמו, ואלה שבאו לפני כן, אינם מבקשים אלא פשתים</li>
<li>היום הגיעה אוניית בן שבלון מפלרמו, ואין בה איש מאנשינו. אמר שהג'אם הפליג יחד עמו, וכי</li>
<li>הפשתים נמכרות מנ"ח (עד) .... וכי כל הנמצאים (באונייה) הם אנשי סיציליה, כי המערכים כולם הפליגו ממאזר והנותרים</li>
<li>…. מכל הצדדים …. (המחירים) עומדים לעלות; אבל זה החלק שמזמן אלוהים; ישימך אלוהים במחוז </li>
</ol>
                    
                        <h3>recto, right margin</h3>
                    
                        <ol>
<li>השלום וכל ישראל. שמחתי שמוסא נמצא אתך, כי הוא טוב; ואלוהים, יגדל כבודו,</li>
<li>יהיה עמך, כי הוא אבי, וכו', ואני בוטח בו שהוא ידריך אותך</li>
<li>כמיטב מנהגיו, ויהיה עמך בכל אשר תימצא ; אל תשהה את חברך ויצא</li>
</ol>
                    
                        <h3>recto, top margin</h3>
                    
                        <ol>
<li>מידך(?), כפי שאמרת. מכתבך שהיה עם האלכסנדרוני הגיע אלי והשיבותי לך עליו, בג' העתקות, בידי חפאץ האורז, יצא בדרך היבשה.</li>
<li>ואל תשהה את מכתביך אלינו בדרך היבשה, שיגיעו אלי הנה, שלח אותם אל בוייע או להרון, שייקח אותם אצל אשתך, לא יאבדו, יגיעו אל ביתו של בן האדון,</li>
<li>יגיעו אל הממונה עצמו; כתוב עליהם את שם האדון אבו אלקאסם. כבר הודעתי לך כי מה שקיבלתי מן התמורה בעד השעווה הוא כ"ד דינר, ואני אשלחם</li>
<li>אל אדוני ורבי אבו יחיא ר' נהוראי. והודעתיך כבר מה שנותר לך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00020-00012/canvas/2">
                    
                    
                    
                        <h3>verso</h3>
                    
                        <ol>
<li>בפסטאט .... תמורת השעווה ל"ה דינר, תמורת המשי ח' דינרים אצלך,</li>
<li>מומל, לא זולתו ....; ומה שלזכותך סגור. אשאיר זאת לזכותך אצל ר' נהוראי, ר"ס דינר.</li>
<li>אל תהיה מודאג מהסידור הזה. מצבנו בפיום: הארץ היתה צרה לנו, ק' משואים</li>
<li>של פשתים דחוסים בשני מחסנים, ואין היבול שווה כדי שתהיה בו תמורה למה ששלחו, אלוהים יזמן לך את ההחלטה</li>
<li>המוצלחת הנכונה, ויהיה כל מה שתקנה (פשתים) אסופות, לברכה. מה שקנית אתמול לא יהיה עדיף וטוב ממה שאתה קונה היום,</li>
<li>יגיע ויעלו אליך. זה מה שיגיע אליך השנה: ק"ו כריכות, מחציתן (בעד ?) דינרים, כולם לקניית פשתים, קונים אותן</li>
<li>במגרב בנחת, ההמונים אינם לוחצים, ואין צורך שיהיה האדם מן החבורה שלהם. אשר הגיעו, ועומדות</li>
<li>להפליג: י' אוניות. אולי הן ט"ו; אשר (לאוניות) שנצפו, אין אצלם ידיעות עליהן, ולא הגיעה אף אחת מהן, ישים אותן</li>
<li>אלוהים במחוז השלום וישמיענו עליהן טובות. אני משביע אותך באלוהים – מוכרח אתה לקנות בכספים חיטים. תקנה</li>
<li>ואל תאמר איך היה, ולא אולי יהיה שוב ; ואם תקנה בעד דינר אחד, הוסף עוד דינר שיטחנון, ושים אותן בתוך בגד .... (?).</li>
<li>העיר בשפל המדרגה, הלחם וקנייתו בקושי עצום, בחרבות וברמחים שלופים, יביא לנו אלוהים מוצא טוב ממנה.</li>
<li>(האוניות) שהגיעו: י' אוניות ; הגיעה האונייה הגדולה מדאניה, והגיעו מכתבים מדודך ממאזר שתאריכם תחילת תשרי, והוא כותב שמצבו</li>
<li>הוא ש(אפילו) הרים יתמוטטו, וכיוצא בזה מכתבי האחרים, ובסיכומו של דבר: מי שהיה לו משהו של עצמו הסתלק, ומי שהיה לו משל הבריות אכל אותו. ואכלו הבריות אפילו בני אדם פעם</li>
<li>אחת. אחותי ובנותיה הגיעו למהדייה ויצאו כ"ג משפחות, והגברים עמן, לכיוון מהדייה, חסרי כול וערומים. זה ששלח את ל''ה יריעות (האריג).</li>
<li>שהם חלקי אני, חייב לנו קק"נ דינר על פי יתרת החשבון לזכותנו שאצלו: משאוי הפשתים 'מלאל' נמכר והצליח לו, והנחושת הלכה כולה. מי שגר בבית</li>
<li>אינו טוב, הוא מפחיד את כל היוצא מביתך והפקיר אותו. באים החיילים השחורים, הורסים ולוקחים את החומרים ומחריבים והולכים וכבר התרוקנה העיר וברחו הבריות;</li>
<li>הפשתים אינן טובות לא לטווייה ולא ללבוש. היה זמן שהיו</li>
<li>הפשתים במצב טוב באי, עד שהגיעו ממהדייה ונחלש מחירן וירד עד ל', הטובות, והאחרות כ' בעד קנטאר, שאינן</li>
<li>ניתנות לטווייה.</li>
<li>חי אלוהים, איני יודע מה לומר ולא מה לכתוב, אלא דעתי נתונה לאותם אנשים ששלחתי אליך, לא</li>
<li>שלחו להם אפילו משווה פרוטה; אבל אני אומר: אני לא יכולתי לצאת; על שתי הכריכות הסכמתי על ש' דינרים כולל ההוצאות, ויבואו ....</li>
<li>ונסיבות שאינני מבין אותן .... אבל אין בררה. </li>
</ol>
                    
                        <h3>verso, right margin</h3>
                    
                        <p>אני שולח לך את מיטב דרישות השלום, וליוסף דרישת שלום. ושלום.</p>
<p>&nbsp;</p>
                    
                        <h3>verso, address</h3>
                    
                        <p>לבני היקר לי, אבו אלסרור פרח בן אסמעיל בן פרח נ"ע; ייתן לו אלוהים אריכות ימים ויתמיד את עזרתו לו ואת שלומו ואת אושרו. מאת אסמעיל בן פרח נ"ע. </p>
                    
                </div>
            
        </section>
    </body>
</html>
