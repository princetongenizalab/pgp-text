recto

אני כותב לך, אחי ואדוני, ייתן לך אלוהים אריכות ימים ויתמיד את שלומך ואת אושרך,
מפסטאט, שלומי טוב ואני בריא. אודיעך אדוני שכתבתי לך
מספר מכתבים, אבל לא ראיתי תשובה; אקווה שאתה עסוק בדברים טובים. לפני כן כתבתי 
וביקשתי ממך תשובה על מכתבים בעניין כריכת ה'לאסין' שהשארתי
אצלך, שהיא של משרתו של ישעיה, אבל לא ראיתי ממך תשובה בעניינה בכלל,
ואינני יודע מה לחשוב, מה גרם שתדחה את משלוח (התשובה): בתחילה חשבתי
שדחית בגלל הפרשה שלי עם בן אלג'אסוס; אמנם התקוטטתי עמו ממש ביום שאני כותב לך והוא נשבע
שלא עיכב אותה (את הכריכה) בגללי אלא שהיא מופקדת אצלך מידי
הספרדי ; והספרדי .... חשב שהיא שלי; אבל אתה הלא יודע שהיא של משרת
ישעיה, וישעיה כתב לי שאמסור אותה לשותפו, חכים.
מכתבו אצלי והוא כבר פטר אותי מכל ....; כתבת
שאני חייב בעד הכריכה הזאת שליש, אבל כבר קיבלת אותו ממנו. אני
מבקש ממך, אדוני, כי מיד עם קריאת מכתבי זה תמסור את הכריכה
הנ"ל לאבן אלערג'ה ששון, אחרי שתביא לידיעתו (הכול) בקשר אליה,
אבל אל תשהה אותה ממנו בשום פנים ואופן, כדי שיביא אותה
עמו לאלכסנדריה; עשה זאת ונודה לך, 

recto, right margin
אני ואדוני אבו אלפרג', ואל תיתפס בעניין זה לרשלנות; ושלום. ודרישות שלום לך, מכובדי.
verso
לאדוני ורבי אבו זכריא (שאר השמות קריאתם מסופקת); מאוהבו סהלאן(?) בן …. 
 