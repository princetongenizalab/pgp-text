recto

(2−1) על שמך; אדוני ורבי, ייתן לך אלוהים אריכות ימים ויתמיד את גדולתך ואת חסדיו לך, שלחתי לך לפני כן מכתב בידי עלי בן
 
גלפיוה הספן, וכרוך בו מכתב אל בן מנארה, בדבר מסירת י' 'תליס'ים חיטים, וביקשתי ממך, אדוני, 
כי תואיל לקבלם ולמסור אותם לבנים בבית, כי אין להם דבר. אקווה שהגיע
וכי הגיעו החיטים. ממש אתמול, והוא יום א', יום הושענא, יגיעך אלוהים לעוד
כמותו, הגיע יעקוב בן עקיל, אבל לא היה לו מכתב ממך, אדוני, ולא הגיעו עמו
ה'תליס'ים הריקים והשק, אף שידוע לך שלבי יוצא למכתב ממך, ונכפלה
דאגתי; לא ידעתי איך היה בואם של הצבע ושל הפשתים ששלחת עמו.
דע לך, אדוני, שהצבע המריא בריף, ורבים היו מבקשיו, ושילמו לקוריל
בעד הצבע שלו כ' דינר הקנטאר על פי המשקל והרטלים, על מנת שאנחנו נקבל אותם בקוסאן. וסבורני
שהוא מכר מן (הצבע) בהסתר ממני. כל יום באים אנשים מאטפיח
ומדהרוט ומבקשים אותו, ממש נדהמתי. אילו אתה, אדוני, הודעת לי את העניין, וכי יש לו 
ביקוש, הייתי פועל מתוך ידיעה ובדרך נכונה בקניותי; והלוא
הציעו לי (לקנות) מאבסוג' ולא העזתי לקנות את זה (שם), כי כך נראה לי בעיני; 
באלוהים נשבעתי, עשה לי טובה, אדוני, ומכור אותו בהסתר, הלוא הוא בעיר
בהנסא בעשרים דינר הקנטאר ב(קנטאר) פלפלי, י' אוקיות בדינר, ב(מידה) הגדולה. זאת לידיעתך.
ברצון האל, אשתדל ואשלח עם יעקוב בדרך זו קק"נ.
הודיע לי יעקוב שה'תליס'ים שהו אצלו באונייה ג' ימים וציפיתי בקוצר רוח,
ולא ידעתי בכמה הסתכם משקלם בבית ואם מניינם נכון אם לא. הגיעו גם לידי קצת
פשתים, ואשלחן. הואילה לבחור מן הסלים הגדולים החזקים הטובים ח'
או יותר ותשלח אותם בידי עלי בן גלפיוה. ביקשתי ממך שתשלח לי י' נאדות ריקים
מאלה שבבית, ה' שאמיים וה' מגרבים, שלח אותם עם בן גלפיוה, ושלח ארדב מלח
באחד מן ה'תליס'ים, אבל תפור אותו; ו'תליס' אספסת(?), כי הוא דרש, והיה ויכוח על עניין זה, ואמר : ילך
הצבע ללא תמורה, ויאבד ה'תליס'. אבקש ממך, אדוני, כי תשלח לי אותם; ושלח לי, אדוני, את הסחורות שאצל הצורף
כי זה נמשך כבר זמן רב. נשבעתי באלוהים, יש לי עוגמת נפש, מפני שאתה מאחר לכתוב לי, אדוני, כי רק במכתביך אני רואה אור ומוצא עצה
ועל פיהם אני מחליט מה לעשות ואם הם מאחרים לבוא, תקצר ידי, ואיני יודע מה לעשות. שלח לי
ה' בגדים 'חלבי' מן האריגים שכתבת, אדוני, שהם מעולים (מחוק: וקנה לי שני בגדים 'ערישי' טובים), בדינר ורבע,
בחר אותם אתה, אדוני, אך שיהיו שלמים באורך וברוחב. יעקוב בן עקיל דואג לצרכינו ואינו

recto, right margin
(1–18) מזניח שום צורך שיש לי, הואילה אדוני, אל .... שמא תואיל אדוני לקנות שני כדים יין, ומשהו שמחירו רבע דינר, תשורה בשבילו, שהלוא הוא דואג לצרכינו ואנחנו מסתייעים בו .... ומכל מקום .... לכבדו, כפי ראות עיניך. 
(19–36) שלחתי בידי יעקוב שק, ובו ח' ורבע רטלים שלמים לית'י ניל, והוא צבע טוב, אולי יהיה שווה ג' דינרים אחרי שישחררום מהמכס, תשים לב בעת מכירתו. תמסור את התמורה לאבו אלברכאת, מידו אל יד ד'הן. 
 
recto, top margin
ביקשתי את חסדי אלוהים יתרומם שבחו, ושלחתי עם יעקוב 'שכארה' פשתים ובה קק"נ; היא תפורה נעולה, כולה מכוסה סימנים בצבע. עוד שלחתי עמו שני 'תליס'ים ובהם קקס"ז דרהם טובים, ויש בהם הפרטים של כל המשקל, לשני חצאים, והחישוב לפי מספר היחידות, ספרו אותם לפני יעקוב; המשקל קע"ה רטלים לית'י; שלחתי עמו כותנה, בפלפלי, קקס"ה רטלים; ושתי אריזות שמן ובהן י"ו קסטים שהם חצי קלה והם מלאים סגורים בטין, חתומים, ועל החותם ציור בקופטית, 
verso

אבו אלחסן מכיר אותו. ואני אומר לך: ברצון האל : אשלח את יתרת השמן ב'קראבות'
או ב'בטה', כי איני מעז לשולחו בכדים, שמא יישברו או ייפתחו או יינקבו
ויתקלקל (השמן). אשלח אותם אחד אחד. הודעתיך, אדוני, שכתבתי המחאה אחרת
לקוריל, על פ' דינרים; וברצון האל אשלח מה שיזמן אלוהים אחד אחד, ואתה
תבדוק את המכסה של פתחו(?), יהיו י"ב מנים ....; ועוד תשלח לי, אדוני, שני בגדים
'מלחם' 'רמלי' עם הסימן סלמאן, טובים, שלמים באורך וברוחב, שלח אותם
עם יעקוב במקום שני הבגדים 'ערישי', לפני כן שלחתי בידי יעקוב ח'
רטלים ורבע לית'י, שהם י"ב ומשהו פלפלי, צבע, וביקשתי ממך, אדוני, שתמכרם
ותשמור את תמורתם; תמסור את התמורה לד'הן. שלחתי עמו גם
שק גדול מבד אריזה ובו ל"ב חבילות קטנות חסרות, משקלן ה' רטלים לית'י שהם ז'
ומשהו פלפלי, הואילה למוכרן ולהיזהר בתמורתן, ולמסור את התמורה לד'הן בבית.
עוד שלחתי עמו סל קטן ובו קצת קרטם, מסור אותו להם בבית.
פשתים אלה ששלחתי בשק הזה הן פשתים טובות, אפשר להשתמש בהן
באופנים שונים, לידיעתך, אדוני. השתדלתי לשלוח עמו נ' ארדבים, או לי (חיטים) אבל לא 
יכולתי, כי נכנס הסופר, אל יכתוב אותו אלוהים לשלום. הבטחת לי שתכתוב לאבו אלכיר 
בשם האדון אבו זכרי הרופא, כי התחיל להקל ראש, והנה נכנס הסופר. אם תהיינה שם שאלות,
תפנה אל ראש ה'דיואן' ותבקש שיכתוב את התעודה נגד כל מי שחייב לנו משהו, כדי שנצא מזה.
ואשר יש לנו מקום לדאגה בגללם ויש להשגיח עליהם אני אפרט אותם: בני שחמי, (ויש להם)
חבילות בארגז; מליח וקסיס באבסוג' וקוריל ובן מימון בפשן.
הואילה, אדוני, לדבר עם האדון אבו זכרי הרופא ולך, אדוני, עמו אל אבו אלכיר ראש ה'דיואן' ויקרא
לסופר ויחייב אותו לגבות את מה שנותר לזכותנו באותה סביבה, וכן יעשה. והואילה אדוני, מסור להם (אצלי) בבית י"ב
רטלים שמן, שהם שני קסטים, ואשלח לך את התמורה בעדם. כמו כן מסור להם, אדוני, שני דינרים ותמיר להם אותם בדרהמים
טובים ומסור אותם לד'הן, מידך לידה בטובך.

verso, right margin
הריני שולח לך את מיטב דרישות השלום, ולאדוני הרב, יתמיד אלוהים את גדולתו. מיטב דרישות השלום; מסתפק אני באלוהים לבדך. דעתי נתונה לידיעות מאשתי, ישמרנה אלוהים, מסור לה, אדוני, בשמי את מיטב דרישות השלום וכמו כן לאמו של אבו עמראן, מיטב דרישות השלום.
verso, bottom
אבקש ממך, אדוני, כי תואיל לשלוח לי נ' רכעי דינר, שיהיו הפרטים שלהם(?) שלמים; שלח אותם, אדוני, בידי יעקוב. 
verso, address
לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת שלומו ואת חסדו לו; מהמודה חסדו יושע בן נתן. 