
<html>
    <head>
        <title>Transcription of Letter: T-S 12.248</title>
    </head>
    <body style="max-width: 860px; margin: auto">
        <h1>Transcription of Letter: T-S 12.248</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00248/canvas/1">
                    
                    
                    
                        <h3>Recto</h3>
                    
                        <ol>
<li>על שמך</li>
<li>תקדם כתאבי אלי מולאי אלשיך אטאל אללה בקאה ואדאם עזה ונעמאה עלי יד עלי בן</li>
<li>גלפיוה אלנותי וטיה כתאב אלי בן מנארה בתסלים י תלאליס קמח וסאלת מולאי</li>
<li>אן יתפצל יקבצהא ויסלמהא ללצביאן פי אלדאר אד ליס ענדהם שי וארגו וצולה</li>
<li>וחצול אלקמח ופי אמס יומי הדא והו יום אלא יום הושענא בלג אללה מולאי</li>
<li>אמתאלה וצל יעקוב בן עקיל ולם יכן מעה כתאב מן מולאי ולא וצל מעה</li>
<li>אלתלאליס אלפארגה ואלמכדה מע מא יעלמה מן תעלק קלבי לכתאבה פתצאעף</li>
<li>שגל קלבי ומא עלמת כיף כאן וצול אלצבאג ואלכתאן אלדי אנפדתה צחבתה</li>
<li>ואעלם מולאי אן אלצבאנ קד טאר פי אלריף וכתר טאלבוה ודפע לקוריל</li>
<li>פי צבאגה כ דינ אלקנט באלמיזאן ואלארטאל ונחן נקבץ באלקוסאן ואצן</li>
<li>אנה קד באע מנה פי אלסר מני וכל יום יגו אקואם מן אטפיח ומן</li>
<li>דהרוט ויטלבוה וקד בקית מתחיר פלו כאן מולאי אעלמני אלחאל ואנה</li>
<li>מטלוב כנת אכון מן דלך עלי עלם ואהתדי למא אשתריה ואלא פקד</li>
<li>אערץ עליי מן אבסוג מא גסרת אשתריה אד הו פי עיני פי תלך</li>
<li>אלצורה פאללה אללה יתם עלי מולאי פי ביעה תלביס פהו פי בלד</li>
<li>אלבהנסא בעשרין דינ אלקנט באלפלפלי י אואק בדינ באלכביר אעלמתה</li>
<li>דלך ואנא אן שא אללה אחרץ אנפד מע יעקוב פי הדה אלטריק קקנ</li>
<li>ואעלמני יעקוב אן אלתלאליס אקאמת ענדה פי אלמרכב ג איאם ובקי קלבי</li>
<li>מעלק מא עלמת כם צח וזנה פי אלדאר //והל צח עדדה אם לא// וקד חצל ענדי איצא קליל</li>
<li>כתאן אנא אנפדה מתתפצל ותכתאר מן אלקפאף אלכבאר אלצחאח אלגיאד ח</li>
<li>או אכתר וינפדהם מע עלי בן גלפיוה וקד סאלתה ינפד לי ז גרב פארגה</li>
<li>מן אלדי פי אלדאר ה שאמיה וה מגרביה פינפדהא מע בן גלפיוה וארדב מלח</li>
<li>פי אחד מן אלתלאליס ויכיטה ותליס ברסתון קד טלבהא וגרי פי באבהא כלאם וקאל&nbsp;ימר</li>
<li>אלצבאג בלא תמן ותציע אלתליס אסל מולאי ינפדהא וינפד לי מולאי אלחואיג אלדי ענד אלצאיג פקד</li>
<li>טאל אמרהא וקד ואללה עמי קלבי בתאכר כתאב מולאי עני אנמא אסתצי ואהתדי בכתבה</li>
<li>ובמא אעול עליה מנהא פאדא תאכרת עני אנדקת ידי ולם אדרי מא אעמלה וינפד לי</li>
<li>ה אתואב חלבי מן אלמתאע אלדי דכר מולאי אנה רפיע ⟦וישתרי לי תובין ערישי גירה⟧&nbsp;בדינ ורבע</li>
<li>יכתארהא מולאי ותכון תאמה אלטול ואלערץ ויעקוב בן עקיל הו יקצי חואיגנא ומא</li>
</ol>
                    
                        <h3>Right margin</h3>
                    
                        <ol>
<li>יצגר פי</li>
<li>חאגה תכון לי</li>
<li>יתפצל [מולאי]</li>
<li>לא [ ]</li>
<li>....</li>
<li>פאן ראי מולאי</li>
<li>ישתרי גרתין</li>
<li>נביד ושי קדרה</li>
<li>רבע דינ הדיה</li>
<li>לה פהו יקצי</li>
<li>חואיגנא ונחן</li>
<li>ננתפע בה ואן</li>
<li>⟦צלח אן יגי⟧</li>
<li>יעמ[ ]</li>
<li>ועלי כל חאל</li>
<li>יתוצל [ ]</li>
<li>אלי אכראמה</li>
<li>כיף מא ראי</li>
<li>כנת קד</li>
<li>אנפדת</li>
<li>מע יעקוב</li>
<li>מכדה פיהא</li>
<li>ח // ורבע// ארטאל ניל</li>
<li>בליתי ואפיה</li>
<li>והו צבאג גיר</li>
<li>לעלהא תסוא</li>
<li>ג דנא</li>
<li>בעד אן</li>
<li>כלצת מן</li>
<li>אלמכס</li>
<li>יחתאט פי</li>
<li>ביעהא</li>
<li>ויסלם אלתמן</li>
<li>לאבו אלברכאת</li>
<li>מן ידה</li>
<li>אלי יד דהן</li>
</ol>
                    
                        <h3>Upper Margin</h3>
                    
                        <ol>
<li>וקד אסתכרת</li>
<li>אללה גל תנאה</li>
<li>וחמלת מע יעקוב</li>
<li>שכארה כתאן</li>
<li>פיהא קקנ והי</li>
<li>מכיוטה מגלוקה ֿ</li>
<li>מעלמה כלהא</li>
<li>באלצבאג וכדלך</li>
<li>חמלת מעה</li>
<li>תליסאן פיהם ֿ</li>
<li>קקסז דרה צחאח</li>
<li>ופיהא אוצאף כל</li>
<li>אלוזן נצפין חסב בקטעה</li>
<li>והם מעדודה עלי יעקוב</li>
<li>אלוזן קעה רטל ליתי</li>
<li>וקד חמלת מעה</li>
<li>קטן פלפלי קקסה רטל</li>
<li>ומזודין זית פיהם</li>
<li>יו אקסאט תכון</li>
<li>נצף קלה והם מלא</li>
<li>מטינה מכתומה</li>
<li>ואלכאתם נקשה</li>
<li>באלקבטי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00248/canvas/2">
                    
                    
                    
                        <h3>Verso</h3>
                    
                        <p>1 אבו אלחסן יערפה ואנא אקול ואלמשיה ללה אני אחמל בקיה אלזית פי קראבאת</p>
<p>2 ואלבטה פאני מא אגסר אחמלה פי אלזק לילא ינקטע או יפתח או יתקב</p>
<p>3 ויתלף ואנא אחמל אול באול וקד ערפת מולאי אני כתבת ספתגה אכרי</p>
<p>4 לקוריל בפ דינ ואנא במשיה אללה אחמל מא יופקה אללה אול באול והו</p>
<p>5 תסתחק פלך באבה יכון יב מן [ ] וכדלך ינפד לי מולאי תובין</p>
<p>6 מלחם רמלי עלאמה סלמאן גיאד תאמה אלטול ואלערץ וינפדהא</p>
<p>7 מע יעקוב עוץ אלתובין אלערישי וקד כנת אנפדת מע יעקוב ח</p>
<p>8 ארטאל ורבע ליתי תכון יב וכסר פלפלי צבאג וסאלת מולאי ביעהם</p>
<p>9 ואלחוטה פי תמנהם ויסלם אלתמן לדהן וקד אנפדת צחבתה איצא</p>
<p>10 מכלאה //כיש// פיהא לב קטעה צגאר ומכסרה וזנהם ה ארטאל ליתי תכון ז</p>
<p>11 וכסר פלפלי יתפצל יביעהם ויחתאט פי תמנהם ויסלמהם לדהן פי אלדאר</p>
<p>12 וכדלך אנפדת מעה קפיפה צגירה פיהא קליל עצפר ידפעה להם ללדאר</p>
<p>13 והדא אלכתאן אלדי אנפדתה פי הדה אלכישה הו כתאן גיד יצלח אן</p>
<p>14 יכון ללוגוה אעלמת מולאי דלך וקד אגתהדת אן אחמל מעה נ ארדב או ל פלם</p>
<p>15 אקדר וקד דכל אלכאתב פלא כתב אללה עליה סלאמתה וקד כנת אועדתני בכתב אבו אלכיר</p>
<p>16 מן גהה אלשיך אבו זכרי אלטביב פקד כף אלענא וקד דכל אלכאתב פאן כאן תם סואל</p>
<p>17 פיתקדם אליה צאחב אלדיואן באן יכתב אלתרסים עלי כל מן לנא ענדה שי חתי נתכלץ</p>
<p>18 ואלדי יהמנא אמרהם ונחתאג אלי אלתוכיל עליהם אנא אשרחהם והם אולאד שחמי</p>
<p>19 ומקטעאת פי ספט ומליח וקסיס פי אבסוג וקוריל ובן מימון פי אלפשן פאן</p>
<p>20 תפצל מולאי יכאטב אלשיך אבו זכרי אלטביב וימצי מולאי מעה אלי אבו אלכיר צאחב אלדיואן ויחצר</p>
<p>&nbsp;</p>
                    
                </div>
            
        </section>
    </body>
</html>
