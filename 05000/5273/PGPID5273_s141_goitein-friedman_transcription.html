
<html>
    <head>
        <title>Transcription of Letter: T-S 8J21.7</title>
    </head>
    <body style="max-width: 860px; margin: auto">
        <h1>Transcription of Letter: T-S 8J21.7</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00021-00007/canvas/1">
                    
                    
                    
                        <h3>Recto</h3>
                    
                        <ol>
<li>תמאם כתאב מולאי אלשיך אבו סעיד בן נתנאל וקד כנת תרכת ענד מולאי</li>
<li>אלשיך אלתיאב אלסקלי אלדי למולאי אלשיך אבי אלחסן בן ששון נ'ע' וקד סאלני</li>
<li>סואל מולאי אלשיך פי אן יתפצל עלי ועליה פי תקדים ביעהא אן סואת</li>
<li>מן ד' דנא' למא חולה יכרג מנהא אלגעל ואלחטיטה יתפצל יקדם לה</li>
<li>ביעהא בחסן ראיה אלמופק וקד כנת אשרחת אלי חצרתה צורת חאלה</li>
<li>אעני אלשיך אבי אלחסן ואחדקה פי קצא סאיר חואיג אלנאס תם מא לה</li>
<li>פי נפסי ואשתהי אקצא חקה פדללת פי הדא עלי תפצלה כמא לם יזל</li>
<li>וקד וצל פי יומי הדא קארב מן צור ופיה גמאעה מן אצחאבנא ואחכו</li>
<li>אן מולאי אלשיך אבי אלפצל בן אכוך אקלע מעהם פי קארב גיר הדא</li>
<li>אלדי וצל הו וזוגתה אלי הננא{!} אללה יכתב סלאמתה אעלמתך ואגבתך</li>
<li>כיף געל מגיה אלי אסכנדריה ואלעמאים אדא צלחו להם יתפצל</li>
<li>מולאי יאכד לי אתמאנהא מתפצל לא עדמתה ולא כלות מנה</li>
<li>קראת עליה אלסלאם וחסבי אללה וחדה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00021-00007/canvas/2">
                    
                    
                    
                        <h3>Verso</h3>
                    
                        <ol>
<li>יכתארו מנהם פאן יתפצל מולאי בביעהם כיף יראה מתפצל [ ]</li>
</ol>
                    
                </div>
            
        </section>
    </body>
</html>
