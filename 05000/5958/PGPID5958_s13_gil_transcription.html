
<html>
    <head>
        <title>Transcription of Letter: T-S 8J21.29</title>
    </head>
    <body style="max-width: 860px; margin: auto">
        <h1>Transcription of Letter: T-S 8J21.29</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00021-00029/canvas/1">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>תקדם כתאבי לחצרה מולאי אלשופט אלגליל אטאל אללה</p>
</li>
<li>
<p>בקאה ואדאם עזה ותאיידה וסעאדתה עלי יד צאחב</p>
</li>
<li>
<p>אלשיך אבי עמראן מוסי בן כלוף אלצאיג וכיל אלמרכב</p>
</li>
<li>
<p>אלסקלי אעלמ&lt;ת&gt;ה שכרה לחצרתה ווצול [צאחב] וכיל אל</p>
</li>
<li>
<p>כנזירה אלואצלה לדמיאט אלסנה אלמאציה אלא</p>
</li>
<li>
<p>סקליא והו שאכר לחצרתה כתיר פאללה תע יגעלה</p>
</li>
<li>
<p>הכדי אבדא ולא יכליה מן חסן אלתופיק ולה מעה</p>
</li>
<li>
<p>בצאיע ינזלהא פי אלדאר אלמבארכה ויסאל ביע</p>
</li>
<li>
<p>גמיע באלדינ ואנגאז תמ&lt;נ&gt;ה פארגו וצולה אליה ואעלמה</p>
</li>
<li>
<p>אנני כנת אנפדת כתירה ורצאץ ומיעה וסאלת תאבת</p>
</li>
<li>
<p>יקף פי ביעהא ואנגאז תמנהא פוצל אלי כתאבך</p>
</li>
<li>
<p>בביע אלכתירה בצבר וביע אלרצאץ וקד אסתחק</p>
</li>
<li>
<p>קבץ אלתמן מן מדה פלמא מצי סידי אבן סלימאן</p>
</li>
<li>
<p>דאוד וחסון סאלתהם גמיע יקבצו תמן אלמביוע</p>
</li>
<li>
<p>ואלוקוף פי ביע אלמיעה פוצלו גמיעא ודכרו</p>
</li>
<li>
<p>אנהם לם יקבצו שי אלא יד דינ וכסר דפע ביהא</p>
</li>
<li>
<p>זית חאר וקד כסר פיה הנא ותרד סידי אבו</p>
</li>
<li>
<p>סלימאן יקבץ אלבקיה פלם ידפע לה שי וקד</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>שק עלי</p>
</li>
<li>
<p>דלך כתיר</p>
</li>
<li>
<p>לאן כלפתה</p>
</li>
<li>
<p>ישתרי לנא בהא</p>
</li>
<li>
<p>חאגה לא חילה</p>
</li>
<li>
<p>ואלסעה [אללה אלל]</p>
</li>
<li>
<p>אחב מן חצרתה</p>
</li>
<li>
<p>תוכד עלי מולאי</p>
</li>
<li>
<p>אלשיך אבי יעקוב</p>
</li>
<li>
<p>אדאם אללה עזה</p>
</li>
<li>
<p>פי תסלים הדה</p>
</li>
<li>
<p>אלדנאניר</p>
</li>
<li>
<p>מע //תמן// מא</p>
</li>
<li>
<p>אביע מן</p>
</li>
<li>
<p>אלמיעה</p>
</li>
<li>
<p>ואלג קטאיע</p>
</li>
<li>
<p>רצאץ אלי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>סידי אבי</p>
</li>
<li>
<p>סלימאן דאוד</p>
</li>
<li>
<p>וקת וצולה</p>
</li>
<li>
<p>ולא יוכרהא</p>
</li>
<li>
<p>ענה ויסאלה</p>
</li>
<li>
<p>אן ינגז לה</p>
</li>
<li>
<p>בקיה אלמיעה</p>
</li>
<li>
<p>אמא עלי גוים(?!)</p>
</li>
<li>
<p>אן אתפק</p>
</li>
<li>
<p>או יפרקהא</p>
</li>
<li>
<p>פי אלמרבעה</p>
</li>
<li>
<p>בצבר</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00021-00029/canvas/2">
                    
                    
                    
                        <h3>verso</h3>
                    
                        <ol>
<li>
<p>שהרין ולא יוכרהא לאן אן בקית מפתוחה תתלף ומא</p>
</li>
<li>
<p>כאנת למולאי מן חאגה ישרפני בקצאהא וקד אנפדת אל</p>
</li>
<li>
<p>מולא אלדי גאבהא מימון צחבה סידי אבי סלימאן דאוד</p>
</li>
<li>
<p>קראת עליה אתם אלסלם ומולאי אלשיך אבי עלי אתם אלסלם</p>
</li>
<li>
<p>ופתיאנכם אחיאהם אללה אתם אלסלם ומולאי אלשיך אבי יעקוב</p>
</li>
<li>
<p>אתם אלסלם ומולאי אלשיך אבו זכרי יכץ גמיעכם באגל</p>
</li>
<li>
<p>&nbsp; אלסלם ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>חצרה מולאי אלשופט אלגליל מחבהא מוסי בן אבי אלחי נע</p>
</li>
<li>
<p>אבי בשר אזהר בן אברהם נע</p>
</li>
</ol>
                    
                </div>
            
        </section>
    </body>
</html>
