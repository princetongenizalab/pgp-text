recto

(2−1) על שמך; שלחתי לך מכתב לפני כן, אדוני השופט הנכבד, ייתן לך אלוהים אריכות 
 
ימים ויתמיד את גדולתך ואת עזרתו לך ואת אושרך, על ידי ידידו של
האדון אבו עמראן מוסא בן כלוף אלצאיג, פקיד האונייה
(של) אלסקלי, ובו הודעתיך את תודתו להדרתך ובואו של (מחוק: בעלי) פקיד
ה'כנזירה' שהגיעה לדמיאט השנה, ומפליגה
לסיציליה. הוא מודה מאוד להדרתך. אלוהים יתעלה יעשה
שכך תהיה תמיד, ואל ימנע ממך את המזל הטוב. הוא מביא עמו
סחורות ויוריד אותן בבית, שיהיה לברכה, והוא מבקש שתמכור
את הכול תמורת דינרים וחסכם את תמורתו. אקווה שיגיע אליך. אודיעך
ששלחתי לפני כן שרף ארזים ועופרת ושרף לבנה וביקשתי מת'אבת
שיהיה נוכח בעת מכירתם וסיכום תמורתם; אחר כך הגיע אלי מכתבך 
(14-13) בדבר מכירת שרף הארזים באשראי ומכירת העופרת וכבר מזמן היה ראוי שיקבל את התמורה; וכאשר נסעו אדוני אבו סלימאן
 
דאוד וחסון, ביקשתי מהם, משניהם, שיקבלו את התמורה בעד מה שנמכר
ושיהיו נוכחים בעת מכירתו של שרף הלבנה. ושניהם הגיעו ואמרו
שלא קיבלו כלום, חוץ מי"ד דינרים ומשהו, ושילמום בעד
שמן שרפה, ועוד ניכו מזה כאן; ושב אדוני אבו
סלימאן לקבל את היתרה, אבל לא נתנו לו דבר,

recto, right margin
והצטערתי על זה מאוד, כי הטלתי עליו שיקנה לנו בעדם סחורה. אין מה לעשות. ועכשיו, אבקש מהדרתך כי תזרז את אדוני ורבי אבו יעקוב, יתמיד אלוהים את גדולתו, שימסור את הדינרים האלה, עם התמורה בעד שרף הלבנה שנמכר וג' חבילות העופרת,
recto, top margin
לאדוני אבו סלימאן דאוד עם הגיעו, ללא דיחוי, ויבקש ממנו שיסיים את עניין השארית של שרף הלבנה, אם על ידי גויים(?) אם יזדמנו, או שישווק אותו ב'מרבעה' באשראי
verso

לחודשיים, ואל ישהה אותו, כי אם יישאר פתוח, יתקלקל. ואם
יש לך, אדוני, צורך בקניות, כבד אותי בסיפוקו. שלחתי לך,
אדוני, מה שהביא מימון, עם אדוני אבו סלימאן דאוד.
הריני שולח לך את מיטב דרישות השלום, ולאדוני ורבי אבו עלי, מיטב דרישות השלום
ולבניהם, ייתן להם אלוהים חיים, מיטב דרישות השלום, ולאדוני ורבי אבו יעקוב, 
מיטב דרישות השלום. ואדוני ורבי אבו זכרי שולח לכולכם את מיטב
דרישות השלום, ושלום. 

verso, address
הדרת אדוני השופט הנכבד אבו בשר אזהר בן אברהם נ"ע. אוהבו, מוסא בן אבי אלחי נ"ע. 
 