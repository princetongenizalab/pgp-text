recto

אני כותב לך, אחי ואדוני, ייתן לך אלוהים אריכות ימים ויתמיד את חסדיו לך ואל ימנע ממך הצלחה, מאלכסנדריה, בכ׳ (או בכ"א)
בחודש מרחשון, יחתום אותו אלוהים במיטב חותמו, וגם את החודשים שאחריו. אודיעך: הגיע מכתבך היקר,
והבינותי מה שיש בו, אל תחסר לי תשומת לבך ואל תילקח ממני. האדון אבו אסחק ברהון בן מוסא שלח
אליך כריכה, ויש לי בתוכה חמש חבילות פנינים קטנות, ופירוטן: ארגז וקופסה בשותפות ביני ובין
חיים בן עמאר ואברהם בן אסחק בן לימאט; לי השליש. משקלן ל"ז רטל ומשהו ב(רטל) הסקלי, והן כבדות
ויש מהן שצריך להפריד ולשחרר. את שני השלישים יקבל האדון אבו אסחק ברהון בן מוסא ; והוא אמר שאם יפרידו ויעבדו אותן
תמורתן תעלה, וחייבו אותנו בעדן בש' רבעי דינר בקירוב. הוא כתב לך וביקש ממך זאת; ואני אבקש ממך ופונה
אליך שתעבד אותן ואם תמצא להן שוק אחרי העיבוד הוציאן למכירה; אם לא, עבד אותן
והשאר אותך עד בואי, ברצון האל. ג' חבילות האחרות הן לחשבוני הפרטי. ויש לי גם מ' חבילות בתוך אזרח והן
לחשבוני הפרטי. אם תוכל, השאר אותו אצלך או מסור אותן לאדון אבו סהל בן דודתי. אינני צריך לתת לך הוראות
להתעסקותך בפנינים אלו, כי אינך צריך צווים, כמנהגיך עם כל האנשים, אל תילקח מהם ....;
ואם אתה זקוק אדוני לקניות באלכסנדריה, הטל אותן עלי; הדבר היחיד שיגרום לי שמחה הוא הטיפול בקניותיך; אקווה שאלוהים יזמן
הצלחה ויעזור. אני שולח לך, אדוני מכובדי, את מיטב דרישות השלום, ודרישות שלום לכל הנתונים להשגחתך. ואני יחיא
בן אסחק שולח לך, אדוני הנכבד, את מיטב דרישות השלום ואודיעך: מה שגזר עלינו אלוהים הוא לטובה, ולו השבח ובו
הטובה ; הפלגנו 'צליביה' ושהינו מ' יום, התעכבנו על פני ימים ועד עכשיו לא פרקנו סחורה. אילו הגיעה סחורתי
למחסן, הייתי בא במקום מכתבי, כי כאן אין להשיג פת לחם; אקווה שאעסוק שם בחייטות ....
שמא תצא פרנסה משם, כי יש אומרים שהפרוטה מצויה שם. אני שולח לך, אדוני הנכבד, דרישות שלום ולאדוני הרב 

recto, right margin
דרישות שלום ולאדון אבו עלי בן השופט ולבניו מיטב דרישות השלום. אבקש ממך, אדוני, שמא תתעניין בשבילי על אדם הידוע בשם צדקה בן והב אלאמדי, 
verso
אולי הגיע לפסטאט, כי הוא חייב לי יתרה מהאגוזים, הידועים לך, אולי אשיג אותה ויוקל לי. 
 
verso, address
לאחי ראדוני נהוראי בן נסים נ"ע, ייתן לו אלוהים אריכות ימים ויתמיד את חסדיו לו ואת שלומו; מאוהבו, יוסף בן כלפה נ"נ; פסטאט, ברצון האל. 