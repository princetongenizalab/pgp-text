
<html>
    <head>
        <title>Hebrew Translation of Letter: Bodl. MS heb. b 3/23</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. b 3/23</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-23/1.json">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני, ייתן לך אלוהים אריכות ימים ויתמיד את חסדיו לך ואל ימנע ממך הצלחה, מאלכסנדריה, בכ׳ (או בכ"א)</li>
<li>בחודש מרחשון, יחתום אותו אלוהים במיטב חותמו, וגם את החודשים שאחריו. אודיעך: הגיע מכתבך היקר,</li>
<li>והבינותי מה שיש בו, אל תחסר לי תשומת לבך ואל תילקח ממני. האדון אבו אסחק ברהון בן מוסא שלח</li>
<li>אליך כריכה, ויש לי בתוכה חמש חבילות פנינים קטנות, ופירוטן: ארגז וקופסה בשותפות ביני ובין</li>
<li>חיים בן עמאר ואברהם בן אסחק בן לימאט; לי השליש. משקלן ל"ז רטל ומשהו ב(רטל) הסקלי, והן כבדות</li>
<li>ויש מהן שצריך להפריד ולשחרר. את שני השלישים יקבל האדון אבו אסחק ברהון בן מוסא ; והוא אמר שאם יפרידו ויעבדו אותן</li>
<li>תמורתן תעלה, וחייבו אותנו בעדן בש' רבעי דינר בקירוב. הוא כתב לך וביקש ממך זאת; ואני אבקש ממך ופונה</li>
<li>אליך שתעבד אותן ואם תמצא להן שוק אחרי העיבוד הוציאן למכירה; אם לא, עבד אותן</li>
<li>והשאר אותך עד בואי, ברצון האל. ג' חבילות האחרות הן לחשבוני הפרטי. ויש לי גם מ' חבילות בתוך אזרח והן</li>
<li>לחשבוני הפרטי. אם תוכל, השאר אותו אצלך או מסור אותן לאדון אבו סהל בן דודתי. אינני צריך לתת לך הוראות</li>
<li>להתעסקותך בפנינים אלו, כי אינך צריך צווים, כמנהגיך עם כל האנשים, אל תילקח מהם ....;</li>
<li>ואם אתה זקוק אדוני לקניות באלכסנדריה, הטל אותן עלי; הדבר היחיד שיגרום לי שמחה הוא הטיפול בקניותיך; אקווה שאלוהים יזמן</li>
<li>הצלחה ויעזור. אני שולח לך, אדוני מכובדי, את מיטב דרישות השלום, ודרישות שלום לכל הנתונים להשגחתך. ואני יחיא</li>
<li>בן אסחק שולח לך, אדוני הנכבד, את מיטב דרישות השלום ואודיעך: מה שגזר עלינו אלוהים הוא לטובה, ולו השבח ובו</li>
<li>הטובה ; הפלגנו 'צליביה' ושהינו מ' יום, התעכבנו על פני ימים ועד עכשיו לא פרקנו סחורה. אילו הגיעה סחורתי</li>
<li>למחסן, הייתי בא במקום מכתבי, כי כאן אין להשיג פת לחם; אקווה שאעסוק שם בחייטות ....</li>
<li>שמא תצא פרנסה משם, כי יש אומרים שהפרוטה מצויה שם. אני שולח לך, אדוני הנכבד, דרישות שלום ולאדוני הרב </li>
</ol>
                    
                        <h3>recto, right margin</h3>
                    
                        <p>דרישות שלום ולאדון אבו עלי בן השופט ולבניו מיטב דרישות השלום. אבקש ממך, אדוני, שמא תתעניין בשבילי על אדם הידוע בשם צדקה בן והב אלאמדי, </p>
                    
                </div>
            
                <div data-canvas="https://princetongenizalab.github.io/iiif/bodleian/b/canvas/ms-heb-b-3-23/2.json">
                    
                    
                    
                        <h3>verso</h3>
                    
                        <p>אולי הגיע לפסטאט, כי הוא חייב לי יתרה מהאגוזים, הידועים לך, אולי אשיג אותה ויוקל לי. </p>
<p> </p>
                    
                        <h3>verso, address</h3>
                    
                        <p>לאחי ראדוני נהוראי בן נסים נ"ע, ייתן לו אלוהים אריכות ימים ויתמיד את חסדיו לו ואת שלומו; מאוהבו, יוסף בן כלפה נ"נ; פסטאט, ברצון האל. </p>
                    
                </div>
            
        </section>
    </body>
</html>
