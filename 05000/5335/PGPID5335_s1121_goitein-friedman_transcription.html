
<html>
    <head>
        <title>Transcription of Legal document: Bodl. MS heb. a 3/16</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. a 3/16</h1>

        <p>S. D. Goitein and Mordechai Akiva Friedman, <em>India Book 1: Joseph Lebdi prominent india trader: Cairo Genizah documents‎</em> (in Hebrew) (Jerusalem: Ben-Zvi Institute, 2009).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-16/1.json">
                    
                    
                    
                        <h3>Recto</h3>
                    
                        <ol>
<li>
<p>[נקול] נחן אלשהוד אלואצעין כטוטנ[א פי אכר הדא אלמסטור אן למא כאן פי … חדש]</p>
</li>
<li>
<p>[תש]רי שנת אתקנ''א לשטרות בפסטאט [... חצרו אלינא אלשיך] </p>
</li>
<li>
<p>[אב]ו אל רצא כג''ק מ' ור' יוסף התלמיד היקר החכם והנבון ואכוה [אלשי]ך [פצ]ל א[ל]לה כג''ק [...] </p>
</li>
<li>
<p>התלמיד היקר אלמערופין באבן אללבדי אולאד כג''ק מר' ורבנא ברכות הזקן היקר נ''ע וקאל לנא</p>
</li>
<li>
<p>אקנו מנא ואשהדו עלינא בגמיע אלאלפאט אלמחכמה ואלמעאני אלמאכדה אן קד תסלמנא </p>
</li>
<li>
<p>מן אלשיך יוסף כג''ק מ' ור' יוסף השר הנכבד החכם והנבון חמדת הזקנים בר כג''ק מ' ורבנא </p>
</li>
<li>
<p>פתחיה השר הנכבד החכם והנבון הזקן היקר זקן הקהל נ''ע דידייע (!) בן אלאעסר</p>
</li>
<li>
<p>מן אלעין אלמצרי נקד מצר ארבע מאייה דינאר ואזנה מנתקדה ותסלמנא איצא</p>
</li>
<li>
<p>מן אלשיך אלזכי כג''ק מר ורב' פרחייה (!) התלמיד היקר בר כג''ק מ' ורב' נסים המלמד החכם והנבון</p>
</li>
<li>
<p>ש''צ דידייע בן יג'ו מן אלעין אלמצרי נקד מצר מאיתין דינאר /מ\נקודה ואזנה וג'מענא אלמבלגין </p>
</li>
<li>
<p>אלמדכורין בידנא עלי סביל אלשרכה פי מטבך אלסכר ומהמא' פתח אללה תע בה פי הדה </p>
</li>
<li>
<p>אלמבלגין כאן קסמה מתסאוייה בין אלארבע שרכא והו אן יכון ללשיך אבו אלרצא ולאכיה</p>
</li>
<li>
<p>פצל אללה אלנצף וללשיך יוסף וללשיך אלזכי אלמדכורין אלנצף ואן אלאכין והמא פצל אללה</p>
</li>
<li>
<p>ואלשיך אבי אלרצא קד כאתבו אלשיך אבי אלחגאג יוסף אלמדכור עלי גמיע אלמטבך אלכביר </p>
</li>
<li>
<p>אלדי חצל להם מן גהה אביהם באלמיראת ובאלמשתרי מן אכותהם כמה יתביין תפציל</p>
</li>
<li>
<p>דלך באלכתב אלערבייה וכדלך ירוד הדא אלמטבך מדכור (!) פי אלכתב אלערבייה אלמכתתבה </p>
</li>
<li>
<p>באסם אלשיך יוסף ש''צ והדה אלמכאתבה מנהם ללשיך אבי אלחג'אג' אנמא הי ציאנה למאל</p>
</li>
<li>
<p>אלשיך יוסף אלמדכור ולמאל אלשיך אלזכי אלמדכור והו אן מתי מא תצרפו האולאי אלאכוא </p>
</li>
<li>
<p>פי שי מן הדה אלמבלגין פי מא יכץ נפסהם מתל יופי מנה דיין או מטאלבה ענהם</p>
</li>
<li>
<p>או ינצר אחד מן שרכתהם מן גהתהם מן טלב סלטאני ממא יכצהם פאן הדא אלמטבך</p>
</li>
<li>
<p>אלמכתתב באסם אלשיך יוסף יכון מנה חצה תסאוי קימה מא אכדוה או //מא\\ אופי ענהם</p>
</li>
<li>
<p>ביעה תאבת לאן יתסלמו אלשריכין והמא אלשיך יוסף ואלשיך אלזכי אגרה תלך אלחצה </p>
</li>
<li>
<p>אלתי תסאוי קימה מא נקץ מן מאלהם אל חית יכמלו אלאכוין מא נקץ מן מאל אלשרכה</p>
</li>
<li>
<p>ואן מא ללשיך יוסף אלמדכור ולא לשריכה אלשיך אלזכי אלמדכור אן יעיקו אלמלך בעד </p>
</li>
<li>
<p>אן יתסלמו מאלהם מן אלאכוין אלמדכורין ⟦ולו בעד⟧ //אלי נהאייה\\ כמסה סנין //מן אתסקבאל שנת אתקנ''ב לשטרות\\ ואן בעד האדה אלמודה </p>
</li>
<li>
<p>[ל]א [י...]ו ענהם אלמבלג פי מא יכץ אנפסהם בגיר צורה שרכה פי אלמתגר אלמדכור </p>
</li>
<li>
<p>ליס לאחד מן אלאכוי אן יכרג הדא אלמלך מן יד אלשריכין והמא אלשיך יוסף ואלשיך אלזכי</p>
</li>
<li>
<p>בל ילזמהם אן יכתבו להם מבאייעה בפצול כלף אלכתב אלאצלייה אלערבייה ויכון</p>
</li>
<li>
<p>הדא אלאבתיאע ביע מבתות מן אלאן כמא ישהד בדלך אלכתב אלערבייה וקד</p>
</li>
<li>
<p>ארתצו אלאכוין והמא אלשיך אבי אלרצא ואלשיך פצל אללה באן יתרכו אגרה אלמטבך</p>
</li>
<li>
<p>אלמדכור ויעמלו אלטרח בדינארין עין כל טרחה גרם עליהא קליל או כתיר או עמל</p>
</li>
<li>
<p>פי אלמטבך טרחה ואחדה פי אלסנה או אלף טרחה פי אלסנה ליס להם גיר אלמקדאר אלמדכור </p>
</li>
</ol>
<p> </p>
                    
                </div>
            
        </section>
    </body>
</html>
