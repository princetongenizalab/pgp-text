
<html>
    <head>
        <title>Transcription of Letter: T-S 13J21.30</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.30</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00030/canvas/1">
                    
                    
                    
                        
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00030/canvas/2">
                    
                    
                    
                        <h3>Recto</h3>
                    
                        <ol>
<li>ב'ר'</li>
<li>אלי אלמגלס אלסאמי אלאגלי אלמולוי אלעאלמי אלריסי</li>
<li>אלפאצלי אלמפצלי הדרת יקרת צפירת תפארת</li>
<li>כ' ג' ק' מ' ור' שלמה החכם והנבון ירום הודו ויגדל</li>
<li>כבודו חמוד כ'ג'ק' מ' ור' אליהו הדיין נזר הדיינים ש"צ</li>
<li>ממלוכה ברכאת בן בואלחסן</li>
<li>וינהי אנה למא תופא רבי שמואל ז"ל תאלמו</li>
<li>אלגמאעה למותה קררו במכתוב עשר דראהם</li>
<li>פי כל סבוע מן אלמגאזר ברסם אולאד אלרב</li>
<li>ואמא אמר אלגמאעה פהו מדחרג' אלי אלתלאף</li>
<li>וסבבה מא ענדהם מן ידברהם פאגמעו אלמשאיך</li>
<li>כלהם עלי תקדמה אלשיך בו עלי בן חניך ומעה</li>
<li>מעאני בן אלעמאני ומפצל אלכהן ושאורו אלגמאעה</li>
<li>פי אלכניסיתין וקאלו נעם למא סמע אלממלוך דלך</li>
<li>גמעת אלשיך' יוסף בן אלטביב ואלסדיד ואבו אלדיין</li>
<li>בו אלעלי בן הלאל ועואץ' בן מכחול ובסרור רביב אלדיין</li>
<li>וגמאעה קדר עשרין נפר ומרנא אלי בית אלשיך בו עלי</li>
<li>וקררנא מעה אן אלדיין רבי אליה יכון מעה מושתרך</li>
<li>פי אלאסם ואלפעל ואלמנפוע כלה ברסם רבנו אליה</li>
<li>וקאל אלשיך בו עלי אלאסם יכון ללדיין ואנא מעה גלאם</li>
<li>אערץ' דלך עלי מולאך אן טאבת נפסה פאלממאלך</li>
<li>יגדהדו [ ] בכליתהם פי טלבה מן אלריס ירום הודו פהו</li>
<li>[ ] אלמדכורין אעלאה</li>
<li>[ ] אלמגאזר</li>
<li>ובפצל אלמולי תסלם [עלי רבנ]ו חננאל ועלי רבנו יחיאל ועלי</li>
</ol>
<p>סיידנא אלרייס אלנגיב אטאל אללה [בקאה]</p>
<p>כתובת</p>
<ol>
<li>אלא מחרוסת מצר חמאהא אללה תעאלי יסלם אלי מגלס</li>
<li>אלסאמי חצרת כ'ג'ק' מ'ור' שלמה החכם והנבון אלשיך</li>
<li>בו אלברכאת ולד כ'ג'ק' מ'ור' אליה הדיין ש"צ אלאסכנדראני אמ[אן]</li>
</ol>
                    
                </div>
            
        </section>
    </body>
</html>
