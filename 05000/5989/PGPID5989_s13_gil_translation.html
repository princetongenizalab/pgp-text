
<html>
    <head>
        <title>Hebrew Translation of Letter: T-S 8.18</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-00018/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך</li>
<li>ואת חסדו לך, מתניס ביום ערב החג, יחדש אלוהים עליך את הזמנים האלה,</li>
<li>יהיו לברכה, שנים רבות חוזרות ונשנות ויקבץ אותנו ואותך</li>
<li>בבניין קודשו. כתבתי לך לפני כן והודעתי לך מה שעשה בן אלואסטי,</li>
<li>שיראת שמים שלו מעטה; כי כאשר הגענו אל הריף הלך אל בן אלבגדאדי</li>
<li>ואמר לו: עשיתי הסבה עליך והוא כבר קיבל (את המגיע ממך) ממך לפני כן. חי אלוהים הנורא, לא</li>
<li>קיבלתי ממנו אפילו דרהם אחד. כיוצא בזה ערבונות הכסף; לא מסר</li>
<li>לי מהם דבר. ובבואי לתניס מצאתי ג' 'שכארות' מסחורתי אשר</li>
<li>כתבת כי שמי ושמך עליהם, ועליהם שם אביו וחתימתו שלו. אמרתי</li>
<li>לו: 'אינך מתבייש מפני אלוהים? הריני תובע אותך', בחסות אביו, שאלו אותי :</li>
<li>מתי הרשית לו לכתוב את שמו על השכארות'? אמרתי להם (?) .... השלמת</li>
<li>ע"ו המשואים וחצי פשתים. אמר לי: מה הוא מופקד על ....?</li>
<li>חי אלוהים, אף אם תגענה שתי 'שכארות' לא אקח אחרות. אדוני,</li>
<li>בתעודות ובתיאורים שכתבנו היתה שגיאה גדולה מאוד, אבל אני</li>
<li>סמכתי עליך, ומי שכתב בהם ע"ו 'שכארות' וחצי הוא אחראי</li>
<li>עליה, וכיוצא בזה הערבונות ושאר הדברים, כתבת עליהם שהם אצלו </li>
</ol>
                    
                        <h3>recto, right margin</h3>
                    
                        <p>.... כתוב בהם יש לנו כך וכך; אמר הוא: זה איננו אצלי. עכשיו, אדוני, הצורך הדחוף ביותר .... (שלח) לי את חשבונו עם מי שיבוא לחניס .... אולי</p>
                    
                        <h3>recto, top margin</h3>
                    
                        <p>.... כמו כן כתוב לי מכתב </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00018/canvas/2">
                    
                    
                    
                        <h3>verso</h3>
                    
                        <ol>
<li>אל הפקיד ותתאר את המקרה ואת מספר המשואים וכי הם אצלו והוא אחראי</li>
<li>על המספר הזה, וגם תזכיר את הערכונות; ותיקח מכתב מאדוני ורבי אבו</li>
<li>נצר בן צגיר; ושמא תוכל לקחת בשבילי מכתב מאדוני ראש כלה אבו</li>
<li>עמר, או אל הפקיד על זאת, כדי שאסתמך עליו; כמו כן כתוב שני מכתבים</li>
<li>ממך בדבר שתי ה'שכארות' אשר לך; האחד לפקיד בתניס והאחר אל אדוני</li>
<li>אבו מחמד בן אלסמסאר .... אמר לי: אני יוצא למכור סחורה של מישהו,</li>
<li>אבל הסחורה היא שלך. אמרתי: תעודה. הודעתי לך כבר את עניין בד הפשתים וההפסד וכי </li>
<li>מכר אותו משרתו של בן אבו אלופאת בל' בעד י' רטלים; וכי הזדמן לי אדם נאמן</li>
<li>ומכרתי לו ממנו בשבילך ה' רטלים בל"ג הי', אבל בהמתנה של חודש; ואולי יזדמן לי למכור </li>
<li>ממנו עוד. מסרתי ממנו שני רטלים; אולי יהיה פחות, או יותר</li>
<li>במשהו. כמו כן מכרתי את הלכה לאדם אחד, רבע קנטאר בח' דינרים. אמרתי לו</li>
<li>שהוא משובח, אקורה שדברי אמת, כי מכרתי לו על תנאי. והודע לי בקשר ל(דינרים) השחורים,</li>
<li>מה נעשה אצלך בנוגע אליהם, אולי אוציא מהם, מן הדינרים האלה, בעד שני קיראטים על דינר; וכל מה ששילמתי </li>
<li>(14–15) .... מצריים, בעד שני קיראטים על דינר ; זאת לידיעתך ; ואל תשהה את מכתבך אלי. </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים אלמערבי, ייתן לו אלוהים אריכות ימים ויתמיד את גדולתו ואת עזרתו לו. מנסים בן ח'לפון.... (שם אחד המובילים :) אלחסין בן טאהר. </p>
                    
                </div>
            
        </section>
    </body>
</html>
