
<html>
    <head>
        <title>Transcription of Letter: T-S 8.18</title>
    </head>
    <body style="max-width: 860px; margin: auto">
        <h1>Transcription of Letter: T-S 8.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-00018/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם עזה ותאידה וסלאמתה</p>
</li>
<li>
<p>ונעמתה מן תניס יום אלערובה אעאד אללה עליה האדה אלאוקאת</p>
</li>
<li>
<p>אלמבארכה סנין בכתרה ואעואם מתראגעה ואגמענא ואיאה</p>
</li>
<li>
<p>פי בניאן קדסה קד כנת כתבת אליך ערפתך מא פעלה בן אלואסטי</p>
</li>
<li>
<p>אלקליל אלדין אן למא וצלנא אלי אלריף מצא אלי בן אלבגדאדי</p>
</li>
<li>
<p>וקאל לה קד אחלת עליך וקבץ מנך קדים ובאללה אלעטים אן</p>
</li>
<li>
<p>כנת אכ[ד]ת מנה דרה אן ואחד וכדאלך אלרהון אלפצה מא דפע</p>
</li>
<li>
<p>לי מנהם שי וגית אלי תניס וגדת ג שכאיר מן רחלי אלדי</p>
</li>
<li>
<p>דכר אן אסמי ואסמה עליהא עליהא אסם אבוה וכטה קלת</p>
</li>
<li>
<p>לה מא תסתחי מן אללה אנה טאלבתך בכפרת אביה וסאלוני</p>
</li>
<li>
<p>מתא תרכתה סאר אסמוה עלא אלשכאיר קלת לה [ &nbsp; &nbsp; ] תמא[ם]</p>
</li>
<li>
<p>אלוע שכארא ונצף כתאן קאל לי אש אנה צאמן [ ]</p>
</li>
<li>
<p>ואללה לו תצל שכארתין מא אכדת גירהא וכאן יאמולאי</p>
</li>
<li>
<p>כמא כתבנא אלותאיק ואלמואצפאת גלט אן פטים ואנא</p>
</li>
<li>
<p>אתכלת עליך וא&lt;לד&gt;י כאן ידכר פיהא וע שכארא ונצף יקום</p>
</li>
<li>
<p>בהא וכדאלך אלרהון וגירהא כאן ידכר פיהא אן הי ענדה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>]לה אלי מכתובה לנא כדא וכדא קאל הו האדא</p>
</li>
<li>
<p>קד כתבת] מא הו ענדי ואסעה יאמולאי אכבר חגה</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;]ה לי חסאבה מע מ[ן] יגי לתניס [ ] לעל</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>] לעל [ ] עני שי וכדאלך תכתב לי כ[תאב]</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00018/canvas/2">
                    
                    
                    
                        <h3>verso</h3>
                    
                        <ol>
<li>
<p>ללוכיל בצורת אלחאל ובעדת אלשכאיר ואנה/א/ ענדה יקום בהאדי</p>
</li>
<li>
<p>אלעדה וכראלך תדכר אלרהון ותאכד כתאב מן מולאי אלשיך אבי</p>
</li>
<li>
<p>נצר בן סגיר ולו טקת תאכד לי כתאב מן מולאי ראס אלכול אבי</p>
</li>
<li>
<p>עמר או ללוכיל בדאלך לתיקני ביה וכדאלך תכתב כתאבין</p>
</li>
<li>
<p>מנך פי אלשכארתין אלדי לך ואחד לוכיל תניס ואכר למולאי</p>
</li>
<li>
<p>אבי מחמד בן אלסמסאר //[ ]אם// ואלי קד קאל לי אנא כארג נביע רחל לרגל</p>
</li>
<li>
<p>ואלרגל כאן לך קלת בינה וקד ערפתך חאל אלשיש וכסארה ואן</p>
</li>
<li>
<p>באעה גלאם בן אבי אלזפת ל אלי ארטאל וקד אתפק לי אנסאן תקא</p>
</li>
<li>
<p>בעת לך מנה ה ארטאל גל אלי אלי מכת שהר ולעל יתפק נביע</p>
</li>
<li>
<p>מנה שי אן אכר וקד דפעת מנה רטלין תנקץ לעל יתזיד פיה</p>
</li>
<li>
<p>שי וכדאלך קד כעת אללך עלא אנסאן אלרבע קנטאר ח די וקלת לה</p>
</li>
<li>
<p>הו גייד ארגו יצח לה כלאמי לאן אשרטת לה ואלסואד תערפני אש</p>
</li>
<li>
<p>חאלך פיה לעל אכרג פיה מן האדי אלדי בקרטין אלדי וכול מא דפע[ת]</p>
</li>
<li>
<p>[ ]דיא מצריא בקרטין אלדי ערפתך דאלך ולא תוכר עני</p>
</li>
<li>
<p>[כתאב]ך</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>لمولاي الشيخ ابي يحيى نهراي بن نيسم المغربي من نسيم بن خلفون</p>
</li>
<li>
<p>اطال الله بقاة و ادام عزه وتايده</p>
</li>
<li>
<p>الحسين بن طاهر</p>
</li>
</ol>
                    
                </div>
            
        </section>
    </body>
</html>
