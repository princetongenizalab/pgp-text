recto

אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך,
ויכה את אויביך, מן הבית, בי"ז (או בי"ח) בכסלו, יחתום אותו אלוהים עלינו ועליך
במיטב חותמו. אני מתגעגע אליך, יקרב אלוהים את פגישתנו בשמחה, כי קרוב הוא להיענות 
ולו היכולת לעשות זאת, אחרי בוא מכתבך שבו אתה כותב ששלום לך, יתמידו לך אלוהים ברחמיו.
עוד כתבת כמה אתה מודאג בגלל אוניית האמיר יחיא; אלוהים ישמיענו את שלומה.
ואשר כתב במכתב לקלעה האדון אבו יעקב יוסף בן גַ'נוני: הוא שלח
כיס באוניית האמיר יחיא בידי בן סגמאר ובו מ' וכמה דינר 'מראבטי',
מהם כ' דינר של חסן אלאאמדי והשאר בשבילך. וכתב שיתרת המשלוח נמצאת אצל
הפקיד הקאצי עם שאר סחורתו, אלוהים יגן ברחמיו עלינו ועליך ועל
כל ישראל, ויעשה למען שמו יתעלה. אודיעך שמסרתי להם מביתי, כלהלן:
ראשית, ג'ראב חיטים ישנות, מדדו אותו אחרי שיצא ממנו הרקב, ג' ויבות; ונותרו ה' ג'ראבים 
ישנות, ד' חדשות. יגיע אליך בעניין זה מכתב מאחיך. כתבת על עניין החשבון :
לזכותך כיס בידי יעקב בן אלעראקי, משקלו ז' דינרים פחות שתי חבות ; עוד לזכותך מה שכתבת, יתרת ארגז
(דברי) חרס, ויין, המחיר י"ג קיראטים ודאנק, סך הכול ז' דינרים וחצי וחצי קיראט.
לחובתך – תחילה : חיטים, שני דינרים ; הובלה, א ; אדר שני, חצי דינר.
ניסן, חצי ורבע דינר; אריגת שני מעילים ואדרת, י"ד קיראטים; ובעד משלוח ניל.
נותר תרמיל, ג'; עבודה, ג' וחצי; נושא המכתבים, ג וחצי. סך הכול ז' דרהמים. מגיע לה(?) שישית (דינו) ודאנק.
ועוד בעד משלוח ניל, אריזה, חבלים, בד אריזה, סבלים, משלוח, שוחד, דמי הובלה, ומכס, 
ט"ו וקיראט וחצי. סך הכול כ' קיראטים פחות חבה. בעד חודש תמוז, חצי דינר.
בעד חודש אב, חצי דינר. בעד חודש אלול, חצי דינר.
תוספת בעד סודר לאשתו, על פי מכתבו, רבע דינר.
בעד אריגת כ"ה אמה, שישית וקירא; הלבנת כ"ה אמה והברקתן, ג' וחצי.
הובלת החיטים שהוזכרו לעיל, א'. סך הכול : ד' וחצי. מגיע לה שמינית פחות חבה
בעד מרחשון, רבע דינר. בעד כיווץ שני מעילים ואדרת ושטיפתם,
בידי יוסף בן נמילה, רבע דינר וחצי קיראט; סך הכול ז' דינרים ורבע.
היתרה לזכותך, רבע דינר וחצי קיראט. זאת לידיעתך. ואם יש לך, אדוני,
צורך בקניות, כבדני בו, כי אשמח בכל קנייה שיהיה לך צורך בה. 

verso

הכי הרבה הצטערתי, חי אלוהים, על עניין ר' צדקה. אינני יודע מה העניין הזה
עמו. עיכב לי היום משי ששחררוהו וביטל את הסכמו (עמי) על מי הוורדים. ואין לי מושג איך להיוודע
מה הסיבה. אבקש ממך שתודיע לו זאת. קבל נא, אדוני, את מיטב דרישות השלום,
ולאדון אבו יצחק בן טיבאן ולבנו דרישות שלום. הודע לי מה נודע לך בוודאות
על המשלוח, אם הוא עומד להגיע או לא; ואת כל מחירי הסחורות. כתבתי
בחיפזון, סלח לי, בטובך. ושלום וחיים יוסיפו לך. 

verso, address
אדוני ורבי אבו עמראן מוסא בן אבי אלחי נ"ע, ייתן לו אלוהים אריכות ימים ויתמיד את חסדיו לו. אוהבו המודה לו, נתן בן נהוראי נ"ע. 
verso, bottom
מכתב אל .... 
 