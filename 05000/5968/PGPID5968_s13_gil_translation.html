
<html>
    <head>
        <title>Hebrew Translation of Letter: T-S 8J25.13</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J25.13</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00025-00013/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך,</li>
<li>ויכה את אויביך, מן הבית, בי"ז (או בי"ח) בכסלו, יחתום אותו אלוהים עלינו ועליך</li>
<li>במיטב חותמו. אני מתגעגע אליך, יקרב אלוהים את פגישתנו בשמחה, כי קרוב הוא להיענות </li>
<li>ולו היכולת לעשות זאת, אחרי בוא מכתבך שבו אתה כותב ששלום לך, יתמידו לך אלוהים ברחמיו.</li>
<li>עוד כתבת כמה אתה מודאג בגלל אוניית האמיר יחיא; אלוהים ישמיענו את שלומה.</li>
<li>ואשר כתב במכתב לקלעה האדון אבו יעקב יוסף בן גַ'נוני: הוא שלח</li>
<li>כיס באוניית האמיר יחיא בידי בן סגמאר ובו מ' וכמה דינר 'מראבטי',</li>
<li>מהם כ' דינר של חסן אלאאמדי והשאר בשבילך. וכתב שיתרת המשלוח נמצאת אצל</li>
<li>הפקיד הקאצי עם שאר סחורתו, אלוהים יגן ברחמיו עלינו ועליך ועל</li>
<li>כל ישראל, ויעשה למען שמו יתעלה. אודיעך שמסרתי להם מביתי, כלהלן:</li>
<li>ראשית, ג'ראב חיטים ישנות, מדדו אותו אחרי שיצא ממנו הרקב, ג' ויבות; ונותרו ה' ג'ראבים </li>
<li>ישנות, ד' חדשות. יגיע אליך בעניין זה מכתב מאחיך. כתבת על עניין החשבון :</li>
<li>לזכותך כיס בידי יעקב בן אלעראקי, משקלו ז' דינרים פחות שתי חבות ; עוד לזכותך מה שכתבת, יתרת ארגז</li>
<li>(דברי) חרס, ויין, המחיר י"ג קיראטים ודאנק, סך הכול ז' דינרים וחצי וחצי קיראט.</li>
<li>לחובתך – תחילה : חיטים, שני דינרים ; הובלה, א ; אדר שני, חצי דינר.</li>
<li>ניסן, חצי ורבע דינר; אריגת שני מעילים ואדרת, י"ד קיראטים; ובעד משלוח ניל.</li>
<li>נותר תרמיל, ג'; עבודה, ג' וחצי; נושא המכתבים, ג וחצי. סך הכול ז' דרהמים. מגיע לה(?) שישית (דינו) ודאנק.</li>
<li>ועוד בעד משלוח ניל, אריזה, חבלים, בד אריזה, סבלים, משלוח, שוחד, דמי הובלה, ומכס, </li>
<li>ט"ו וקיראט וחצי. סך הכול כ' קיראטים פחות חבה. בעד חודש תמוז, חצי דינר.</li>
<li>בעד חודש אב, חצי דינר. בעד חודש אלול, חצי דינר.</li>
<li>תוספת בעד סודר לאשתו, על פי מכתבו, רבע דינר.</li>
<li>בעד אריגת כ"ה אמה, שישית וקירא; הלבנת כ"ה אמה והברקתן, ג' וחצי.</li>
<li>הובלת החיטים שהוזכרו לעיל, א'. סך הכול : ד' וחצי. מגיע לה שמינית פחות חבה</li>
<li>בעד מרחשון, רבע דינר. בעד כיווץ שני מעילים ואדרת ושטיפתם,</li>
<li>בידי יוסף בן נמילה, רבע דינר וחצי קיראט; סך הכול ז' דינרים ורבע.</li>
<li>היתרה לזכותך, רבע דינר וחצי קיראט. זאת לידיעתך. ואם יש לך, אדוני,</li>
<li>צורך בקניות, כבדני בו, כי אשמח בכל קנייה שיהיה לך צורך בה. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00025-00013/canvas/2">
                    
                    
                    
                        <h3>verso</h3>
                    
                        <ol>
<li>הכי הרבה הצטערתי, חי אלוהים, על עניין ר' צדקה. אינני יודע מה העניין הזה</li>
<li>עמו. עיכב לי היום משי ששחררוהו וביטל את הסכמו (עמי) על מי הוורדים. ואין לי מושג איך להיוודע</li>
<li>מה הסיבה. אבקש ממך שתודיע לו זאת. קבל נא, אדוני, את מיטב דרישות השלום,</li>
<li>ולאדון אבו יצחק בן טיבאן ולבנו דרישות שלום. הודע לי מה נודע לך בוודאות</li>
<li>על המשלוח, אם הוא עומד להגיע או לא; ואת כל מחירי הסחורות. כתבתי</li>
<li>בחיפזון, סלח לי, בטובך. ושלום וחיים יוסיפו לך. </li>
</ol>
                    
                        <h3>verso, address</h3>
                    
                        <p>אדוני ורבי אבו עמראן מוסא בן אבי אלחי נ"ע, ייתן לו אלוהים אריכות ימים ויתמיד את חסדיו לו. אוהבו המודה לו, נתן בן נהוראי נ"ע. </p>
                    
                        <h3>verso, bottom</h3>
                    
                        <p>מכתב אל .... </p>
<p> </p>
                    
                </div>
            
        </section>
    </body>
</html>
