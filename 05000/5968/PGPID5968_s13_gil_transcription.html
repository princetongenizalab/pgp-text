
<html>
    <head>
        <title>Transcription of Letter: T-S 8J25.13</title>
    </head>
    <body style="max-width: 860px; margin: auto">
        <h1>Transcription of Letter: T-S 8J25.13</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00025-00013/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם תאידה וסלאמתה ונעמאה</p>
</li>
<li>
<p>וכבת אעדאה מן אלמסתקר ליג בקי מן כסלו כתמה אללה עלינא ועליך</p>
</li>
<li>
<p>באחסן כאתמה ושוק אליך קרב אללה אלאגתמאע אלסאר אנה וליה</p>
</li>
<li>
<p>ואלקא&lt;ד&gt;ר עליה בעד וצול כתאבך תדכר סלאמתך אדאמהא //אללה// לך ברחמתה</p>
</li>
<li>
<p>תם דכרת מא עלי קלבך מן אלמרכב אלאמיר יחיי אללה יסמענא סלאמתה</p>
</li>
<li>
<p>ואלדי דכר אלשיך אבו יעקב יוסף בן גנוני פי כתאבה ללקלעה אנה אנפד</p>
</li>
<li>
<p>צרה פי מרכב אלאמיר יחיי ביד בן סגמאר פיה אניף מ דינ מראבטה</p>
</li>
<li>
<p>מנהא כ דינ לחסן אלאמדי ואלבאקי לך ודכר אן באקי אלקטעה ענד</p>
</li>
<li>
<p>אלוכיל אלקאצי מע בקי רחלה אללה יגמע ברחמתה עלינא ועליך ועלי</p>
</li>
<li>
<p>כל ישראל ויעשה למען שמו תע נעלמך אן אלדי דפעת להם מן ביתי</p>
</li>
<li>
<p>אולא גראב קמח קדים כילה בעד מא כרג פיה מעפון ג ויבאת ובקי ה גרב</p>
</li>
<li>
<p>קדים ד גדיד וכתאב אכיך יצל לך בדלך דכרת אמר אלחסאב</p>
</li>
<li>
<p>לך צרה ביד יעקב בן אלעראקי וזנהא ז דינ אלי חבין ולך מא דכרת באקי קפץ</p>
</li>
<li>
<p>פכאר ונביד אלסער יג קירט ודאנק דלך ז דנא ונצף &gt; קירט</p>
</li>
<li>
<p>ענדך אולא קמח דינרין חמל א אדר שיני &nbsp; &nbsp; &nbsp; &nbsp; נצף דינ</p>
</li>
<li>
<p>ניסאן נצף ורבע דינ חיאכה מקטעין ורדה יד קירט וען קטעה ניל</p>
</li>
<li>
<p>באקי מזוד ג עמל ג&gt; כח כתובי ג&gt; דלך ז דרהם להא סדס ודאנק</p>
</li>
<li>
<p>ואיצא ען אלקטעה ניל חזם וחבל וכיש ועתאלין ומקאטע וברטיל וסלפה ומכס</p>
</li>
<li>
<p>טו וקירט &gt; דלך כ קירט אלי חבה וען שהר תמוז נצף דינ</p>
</li>
<li>
<p>וען שהר אב&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; נצף דינ וען שהר אלול &nbsp; &nbsp; &nbsp; &nbsp; &nbsp; &nbsp; נצף דינר</p>
</li>
<li>
<p>וען זאיד מלחפה לביתה בכתאבה רבאעי</p>
</li>
<li>
<p>וען חיאכה כה דראע סדס וקירט ביאץ אלכה דראע &nbsp; &nbsp; וכמאדהא ג&gt;</p>
</li>
<li>
<p>וחמל קמח מא הו מדכור פוק א דלך ד &gt; להא תמן אלי חבה</p>
</li>
<li>
<p>וען מרחשון &nbsp; &nbsp; &nbsp; &nbsp; &nbsp; רבאעי וען קצארה מקטעין ורדה וכמאדהא</p>
</li>
<li>
<p>ביד יוסף בן נמילה&nbsp; &nbsp; &nbsp; רבאעי &gt; קירט דלך ז דנא ורבע</p>
</li>
<li>
<p>אלבאקי לך רבאעי &gt; קירט אעלמתך דלך ומא כאנת למולאי מן</p>
</li>
<li>
<p>חאגה ישרפני בהא לאני פארח בחאגה תכון לך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00025-00013/canvas/2">
                    
                    
                    
                        <h3>verso</h3>
                    
                        <ol>
<li>
<p>ואעצם ואללה מא עלי אמר ר צדקה פמא אדרי איש האדה אלאמר</p>
</li>
<li>
<p>מעה אעאק עלי אליום חריר סוג ומא ורד יחלני פיה ומא יגעל&lt;נ&gt;י אטלע</p>
</li>
<li>
<p>אלי סבבה אחב מנך תערפה דלך יכתץ מולאי באתם אלסלאם</p>
</li>
<li>
<p>ואלשיך אבו יצחק בן טיבאן וולדה אלסלאם ותעלמני איש צח ענדך</p>
</li>
<li>
<p>מן אלחמל אן הו עלי וצול או לא ואסעאר אלבצאיע כלהא וכתבת</p>
</li>
<li>
<p>ען סרעה אעדר בפצלך ושלום וחיים יוסיפו לך</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלשיך אבו עמראן מוסי בן אבי אלחי נע&nbsp; &nbsp; &nbsp; מחבה ושאכרה נתן בן נהראי נע</p>
</li>
<li>
<p>אטאל אללה בקאה ואדאם נעמאה</p>
</li>
</ol>
                    
                        <h3>verso - other</h3>
                    
                        <ol>
<li>
<p>כתאב אלי [</p>
</li>
</ol>
                    
                </div>
            
        </section>
    </body>
</html>
