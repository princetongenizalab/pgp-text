recto

מתייחס ל(עניינו של) יוסף אלטראבלסי עם בן סגמאר.
בחמשה, וכו'
 
כי בא לבית דין
מ"ר דויד בן מ"ר יוסף נ"ע ותבע את מ"ר יוסף בן מ"ר דויד הידוע (בכינוי)
בן אלחריה – לאחר שאימתו בבית דין את ייפוי הכוח שלו – במה שנמסר לאדון אבו
זכרי מ"ר יהודה בחיר הישיבה בר מ"ר משה נ"ע מאת מרו"ר
משה בן כב' מרו"ר לבראט ריש בי רבנן נ"ע, דהיינו חמישה עשר
צרורות פנינים, מהם עשרה צרורות (פנינים) מסועפות וחמישה צרורות (פנינים) קטנות. 
ושאלנו את מ"ר יוסף דנן על זאת ואמר: אינני יודע דבר זה שהוא טוען,
ולא מקצתו ולא מרבו. אז הביא מיר דויד הנאמן ראיה, דהיינו אמר למי
שהיה בבית הדין כי לאחר שיקראו לפניו את מכתבו של מרו''ר משה הדיין,
ישאל אותו בית הדין ויאמר לו: מה יש לך לומר על זאת? ואז אמר מ''ר יוסף
דנן: שלח עמי מ' משה הדיין סוג ירוד של פנינים קטנות על מנת
שאמכרן בשבילו באלכסנדריה ובפסטאט, אבל לא מכרתי אותן
אלא לקחתין עמי אל נהר וארא ומכרתין שם וקניתי
בתמורתן שלושה בקבוקים מוסק ומכרתים באלכסנדריה בשלושה
עשר דינרים וחצי. אז אמר לו: מסור את י"ג דינר וחצי האלה
לדודו. ואמר: נודע לי הריין לקח מדאוד הכהן אלטראבלסי
(סכום) שביקשתי מאחד הקרובים שלי בטראבלס כי ישלחנו
לי ; והגיע למהדייה לאחר שהפליג ממנה והוא סך עשרה דינרים
'מראבטי'. גם הפקדתי אצלו כלי צורפות של אחי,
וכאשר בא אחי למהדייה וביקשם ממנו, אמר לו: מגיע לי בעדם
עשרה דינרים, ולקח ממנו עשרה דינרים, ואמר לו שכלי הצורפות 

verso

נשללו ברקה(?) של מהדייה ולא נותר מהם אלא פטיש צורפים, ומסר לו
אותו, אז אמר לו בית הדין: אבל אם ידיעה זו כוזבת היא, הלוא אתה גוזל
את כספו של הדיין. על כן מן הראוי שתקנה בהם סחורה, 
וההכנסה ממנה תהיה שלו. אז אמר: אעשה זאת ותהיה (הסחורה) בידי, כי אני
נוסע לשם. אז אמר לו בית הדין: אבל הנאמן לא ירשה לך
שתהיה הסחורה תחת ידך. אז אמר: תהיה תחת ידו של שליש,
ואם כבר קיבל את כספו, יהיו הסחורה והרווח ממנה שלי; והיה
ולא קיבל את כספו יהיו הסחורה והרווח ממנה שלו, ומה, וכו'. 
