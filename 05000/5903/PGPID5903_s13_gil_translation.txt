recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך 
ואת שלומך ואת חסדו לך מ.... בט"ו בכסלו, יחתום אותו אלוהים עלינו
ועליך ועל כל ישר' במיטב חותמו, כי קרוב הוא להיענות, והוא גיבור לעשות
זאת. זה זמן רב לא קראתי מכתב ממך והדאיגני הדבר.
אלוהים, תתהלל גבורתו, ישימך במחוז השלום ברחמיו.
.... מה ששלחתי לך, דהיינו כיס עם אדוני
.... מנויים ומה שאקנה .... אחרי ההפסד
.... עם הדבש, בהם ק' דינר עם דמי ההמרה שלהם. אלוהים
.... ברחמיו, וכבר עברו מאותו יום י' ימים ואני
אשתדל לקבל את היתרה; אולי אמצא עם מי לשלוח אותה, עם
התמורה בעד הכרכום, ועם החשבון שבינינו. הדבר התעכב
אך ורק מפני שאיני מוצא אדם נאמן לשלוח עמו כסף. אלוהים יזמן
לנו מה שטוב. עניין המצנפת כבר יצא לפועל,
כיווצתי אותה וחיברתי אותה, כי היא עשויה משתי חתיכות.
אולי אשלח אותה עם עלי בן הדיא. כבר הודעתי לך, אדוני
ששלחתי עמו י"ו ממה שקניתי; הוא רשם אותם בחשבונו. יש בדעתי
למסור לו כריכת מחצלות ושטיח ובו כר, אם
יזדמן לי. אמרתי לו, כמה אכתוב לזכותך ? ונשבע שלא יאמר
לי כלום, כי אין אלה סחורות שיש לחייב בעדן. אתה תסדיר
עמו את העניין, על פי החלטת אדוני אבו נצר. אבקש ממך שתקבלן
בשבילי או תורה לאדוני אבו אלסרור בן ברהון שירד
ויקבל אותן. ואני, אדוני, נשארתי חסר כול באסון,
וחרב ביתי שהתגוררתי בו כ"ה שנה, ואבדו
כל נכסי; אלוהים, תתהלל גבורתו, ייתן אחרית לטובה
וישפוט את המשחית הגיע בשבילי מכתב שותפי מאלשאם,
והוא כותב על עניין הפשתים, שמצבו טוב, וכי הגיע בן אלואסטי,
אבל הוא אינו שותף עמו כפשתים עוד. הודע לי מה
תצווה בעניין שתי ה'שכארות' 

recto, right margin
.... הצי; האמיר .... 
 
verso

(וכל) מה שהגיע מחטאי, כי מכרתי אותך במחיר ל"ט בעד י' רטלים,
והסתכמה התמורה בל"ח דינר ורבע, כי ניכו ל' דרהמים.
הלאסין והכספים הם אצלי, אולי אמצא עם מי לשלוח אותם לריף;
אין צורך שאלחץ עוד עליך, אדוני, בעניין הסחורות
כדי שלא תאבדנה, ותורה לאדוני ורבי אבו נצר בן
צגיר שיתייחס אלי באורך רוח, כי לא מצאתי חן בעיניו, וכל
הספנים אינם מכירים אלא את חנותו, ולולא הייתי סומך על
אלוהים ועל .... חסדך, לא הייתי שולח אותן, כי אני טרחתי
עם הבנים, החמצתי את הזמן המתאים להובלתן, בקיץ,
ובאתי בזמן בלתי מתאים להובלתך. ודיברתי, חי אלוהים, עם אבו
עמר, ונשבע שיתקין את החשבון וישלח אותו כרוך
במכתבו. ואני, אדוני, סבור שאני חולה מאוד, הולך למות.
(נתנו לי) תרופה ואני שותה אותה והלכתי אל הרופא, אבל לא עזר לי,
וכשאני הולך לשוק, אני מוכרח לשבת בדרכי ה'
פעמים ויותר; וכבר פרשתי מכל עסקי, אלוהים
ישקיף אלי ברחמיו. ואם יש לך צורך בקנייה, כבדני
בו. והודיעני את מחיר הלכה אצלכם, כי אני יודע שהגיע
.... מן הצעיד. וכמו כן מחיר הניל, הפוך
.... ואל תשהה את מכתבך אלי בכל עת: אני שולח לך את מיטב דרישות השלום. 

verso, address
לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו; מנסים כן ח'לפון ....