
<html>
    <head>
        <title>Hebrew Translation of Letter: T-S 13J28.6</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J28.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00006/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך </li>
<li>ואת שלומך ואת חסדו לך מ.... בט"ו בכסלו, יחתום אותו אלוהים עלינו</li>
<li>ועליך ועל כל ישר' במיטב חותמו, כי קרוב הוא להיענות, והוא גיבור לעשות</li>
<li>זאת. זה זמן רב לא קראתי מכתב ממך והדאיגני הדבר.</li>
<li>אלוהים, תתהלל גבורתו, ישימך במחוז השלום ברחמיו.</li>
<li>.... מה ששלחתי לך, דהיינו כיס עם אדוני</li>
<li>.... מנויים ומה שאקנה .... אחרי ההפסד</li>
<li>.... עם הדבש, בהם ק' דינר עם דמי ההמרה שלהם. אלוהים</li>
<li>.... ברחמיו, וכבר עברו מאותו יום י' ימים ואני</li>
<li>אשתדל לקבל את היתרה; אולי אמצא עם מי לשלוח אותה, עם</li>
<li>התמורה בעד הכרכום, ועם החשבון שבינינו. הדבר התעכב</li>
<li>אך ורק מפני שאיני מוצא אדם נאמן לשלוח עמו כסף. אלוהים יזמן</li>
<li>לנו מה שטוב. עניין המצנפת כבר יצא לפועל,</li>
<li>כיווצתי אותה וחיברתי אותה, כי היא עשויה משתי חתיכות.</li>
<li>אולי אשלח אותה עם עלי בן הדיא. כבר הודעתי לך, אדוני</li>
<li>ששלחתי עמו י"ו ממה שקניתי; הוא רשם אותם בחשבונו. יש בדעתי</li>
<li>למסור לו כריכת מחצלות ושטיח ובו כר, אם</li>
<li>יזדמן לי. אמרתי לו, כמה אכתוב לזכותך ? ונשבע שלא יאמר</li>
<li>לי כלום, כי אין אלה סחורות שיש לחייב בעדן. אתה תסדיר</li>
<li>עמו את העניין, על פי החלטת אדוני אבו נצר. אבקש ממך שתקבלן</li>
<li>בשבילי או תורה לאדוני אבו אלסרור בן ברהון שירד</li>
<li>ויקבל אותן. ואני, אדוני, נשארתי חסר כול באסון,</li>
<li>וחרב ביתי שהתגוררתי בו כ"ה שנה, ואבדו</li>
<li>כל נכסי; אלוהים, תתהלל גבורתו, ייתן אחרית לטובה</li>
<li>וישפוט את המשחית הגיע בשבילי מכתב שותפי מאלשאם,</li>
<li>והוא כותב על עניין הפשתים, שמצבו טוב, וכי הגיע בן אלואסטי,</li>
<li>אבל הוא אינו שותף עמו כפשתים עוד. הודע לי מה</li>
<li>תצווה בעניין שתי ה'שכארות' </li>
</ol>
                    
                        <h3>recto, right margin</h3>
                    
                        <p>.... הצי; האמיר .... </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00006/canvas/2">
                    
                    
                    
                        <h3>verso</h3>
                    
                        <ol>
<li>(וכל) מה שהגיע מחטאי, כי מכרתי אותך במחיר ל"ט בעד י' רטלים,</li>
<li>והסתכמה התמורה בל"ח דינר ורבע, כי ניכו ל' דרהמים.</li>
<li>הלאסין והכספים הם אצלי, אולי אמצא עם מי לשלוח אותם לריף;</li>
<li>אין צורך שאלחץ עוד עליך, אדוני, בעניין הסחורות</li>
<li>כדי שלא תאבדנה, ותורה לאדוני ורבי אבו נצר בן</li>
<li>צגיר שיתייחס אלי באורך רוח, כי לא מצאתי חן בעיניו, וכל</li>
<li>הספנים אינם מכירים אלא את חנותו, ולולא הייתי סומך על</li>
<li>אלוהים ועל .... חסדך, לא הייתי שולח אותן, כי אני טרחתי</li>
<li>עם הבנים, החמצתי את הזמן המתאים להובלתן, בקיץ,</li>
<li>ובאתי בזמן בלתי מתאים להובלתך. ודיברתי, חי אלוהים, עם אבו</li>
<li>עמר, ונשבע שיתקין את החשבון וישלח אותו כרוך</li>
<li>במכתבו. ואני, אדוני, סבור שאני חולה מאוד, הולך למות.</li>
<li>(נתנו לי) תרופה ואני שותה אותה והלכתי אל הרופא, אבל לא עזר לי,</li>
<li>וכשאני הולך לשוק, אני מוכרח לשבת בדרכי ה'</li>
<li>פעמים ויותר; וכבר פרשתי מכל עסקי, אלוהים</li>
<li>ישקיף אלי ברחמיו. ואם יש לך צורך בקנייה, כבדני</li>
<li>בו. והודיעני את מחיר הלכה אצלכם, כי אני יודע שהגיע</li>
<li>.... מן הצעיד. וכמו כן מחיר הניל, הפוך</li>
<li>.... ואל תשהה את מכתבך אלי בכל עת: אני שולח לך את מיטב דרישות השלום. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו; מנסים כן ח'לפון ....</p>
                    
                </div>
            
        </section>
    </body>
</html>
