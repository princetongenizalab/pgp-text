
<html>
    <head>
        <title>Transcription of Letter: T-S 13J28.6</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00006/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מ[ולאי אלשיך] ואדאם עזה ותאיד[ה]</p>
</li>
<li>
<p>וסלאמתה ונעמתה מן[ ] נ[צ]ף כ[ס]ליו כתמה אללה עלי[נא]</p>
</li>
<li>
<p>ועליך ועלא כל ישף באחסן כאתמה אנה ולי דלך ואלקאד[ר]</p>
</li>
<li>
<p>[ע]ליה לי מדה טוילה מא קרית לך כתאב ואשגל דאלך</p>
</li>
<li>
<p>[קלבי אללה] גלת קדרתה יגעלך פי חיז אלסלאמה ברחמתה</p>
</li>
<li>
<p>[ ] מא אנפדת אליך והי צרה מע סידי</p>
</li>
<li>
<p>[ מ]עדוד ומא נשת[רי&nbsp; ]להא אכר אלכסרה</p>
</li>
<li>
<p>[ ] מע אלעסל פיהא ק די בצרופהא אללה</p>
</li>
<li>
<p>[ ברח]מתה וקד מעא מן אליום י איאם ואנא</p>
</li>
<li>
<p>[א]חרץ פי קבץ אלבקיא לעל נגד מע מן ננפצה מע</p>
</li>
<li>
<p>תמן אלזעפראן ואלחסאב אלדי ביננה ומא אעאקה</p>
</li>
<li>
<p>אלי מא נגד אנסאן תקא אנפץ מעה שי אללה יסאהל</p>
</li>
<li>
<p>מא פיה אלכירה ואלעמאמה קד אנתגזת קד</p>
</li>
<li>
<p>אקצרתהא ואוצלתהא לאנהא קטעתין ואנא</p>
</li>
<li>
<p>[ל]על אנפצהא מע עלי בן הדיא וקד ערפתך יאמולאי</p>
</li>
<li>
<p>אני אנפצת מעה וי חאגה חסבהא הו ופי נפסי</p>
</li>
<li>
<p>נדפע אליה רזמה חצר ווטא פיה מרתבה אן</p>
</li>
<li>
<p>אתפק לי וקד קלת לה כם נכתב לך חלף לא יקול</p>
</li>
<li>
<p>ל[י] שי ומא [תכון] הי חואיג אן עליהא שי אנת תדבר</p>
</li>
<li>
<p>מעה אלראי מע סידי אבי נצר ואסלך אן תקבצהא</p>
</li>
<li>
<p>לי או תוצי אלי סידי אבי אלצ[רור בן ב]רהון ינזל</p>
</li>
<li>
<p>יקבצהא ולקד יאמולאי אבלית רוחי באלבלא</p>
</li>
<li>
<p>ואכרבת בית אן לי נעמר פיה הכ סנה וציעת</p>
</li>
<li>
<p>[גמי]ע [א]מואלי אללה גלת קדרתה יגעל אלעאקבה אלי כיר</p>
</li>
<li>
<p>[וי]ראיי אלפאסד וקד וצל לי כתאב צאחבי מן אלשאם</p>
</li>
<li>
<p>ידכר חאל אלכתאן אנה חסן חאלה ואן בן אלואסטי וצל</p>
</li>
<li>
<p>ואנה לם יקסם מעה אלכתאן בעד פתערפני אש</p>
</li>
<li>
<p>תרסם פי חאל שכארתין</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00006/canvas/2">
                    
                    
                    
                        <h3>verso</h3>
                    
                        <ol>
<li>
<p>אלדי וצלת מן תטאי אן בעתהא סער טל אלי ארטאל</p>
</li>
<li>
<p>גא תמנהא חל די ורבע לאן נקצת ל דרא ואל</p>
</li>
<li>
<p>[לא]סין ואלדרה ענדי לעל נגד מע מן ננפצה לריף</p>
</li>
<li>
<p>[ולא נ]חתאג אכד עלא מולאי פי אלחואיג אכתר מן</p>
</li>
<li>
<p>[הד]א אלא תציע ותוצי מולאי אלשיך אבי נצר בן</p>
</li>
<li>
<p>סגיר פי טול רוחה עלי לאן ליס לי [ע]ליה דאלה וכל</p>
</li>
<li>
<p>אלנואתיא מא יערפו אלי דכאנה ולו&lt;ל&gt;א אתכאלי עלא</p>
</li>
<li>
<p>[אלל]ה ועלא [ &nbsp; &nbsp; ] תפצלך מא אנפצתהא לאני עמלת</p>
</li>
<li>
<p>[מע] אלצביאן תרכת וקת אן יצלח אלחמל פי אלציפה</p>
</li>
<li>
<p>וגית פי גיר אלוקת חמלת וקד כאטבת באללה אבי</p>
</li>
<li>
<p>עמר וחלף אנה יעמל אלחסאב וינפצה דרג</p>
</li>
<li>
<p>[כתא]בה ואנא יאמולאי וגע בפכרי עצים מיית</p>
</li>
<li>
<p>[ א]לדוא ונשרב וגהת אלטביב ומא נפעני</p>
</li>
<li>
<p>[ו]מא נמשי אלי אלצוק חתא נקעד פי אלטריק ה</p>
</li>
<li>
<p>מראר ואכתר וקד אנקטעת מן גמיע אשגאלי אללה</p>
</li>
<li>
<p>ישרף עלי ברחמתה ואן יכון לך חאגה תשרפני</p>
</li>
<li>
<p>[בהא] ותערפני סער אללך ענדכום לאן ערפת אן וצל</p>
</li>
<li>
<p>[ ] אלסעיד וכדלך סער אלניל אלכחל</p>
</li>
<li>
<p>[ וכתאבך לא] תוכרה עני פי כול וקת קראת</p>
</li>
<li>
<p>[עליך אפצל אלסלאם]</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>لمولاي الشيخ ابي يحيى نهراي بن نسيم [من نسيم بن خلفون [</p>
</li>
<li>
<p>اطال الله بقاة و ادام عزه</p>
</li>
</ol>
                    
                </div>
            
        </section>
    </body>
</html>
