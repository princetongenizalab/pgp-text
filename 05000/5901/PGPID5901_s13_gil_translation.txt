recto

אני כותב לך, אדוני ורבי, ייתן לך אלוהים אריכות ימים ויתמיד את שלומך, ממהדייה, ערב ראש השנה, יודיעך
אלוהים את ברכתו ואת מזלו ויחרשנו עליך שנים רכות שש שמח; שלומי טוב ואני מאושר, לבעלי השלום והאושר,
השבח והתודה. שלחתי לך לפנייכן מכתב ב'קארב' של בן אלעודי, בידי היהודים אנשי פאס. הודעתיך בו
שביקשתי את חסדי אלוהים יתעלה ומכרתי מן הפשתים שהגיעו ב(אוניית) בן דיסור שני משואי פשתים בוצירי
פחותות (כתוב) עליהם: צאלח בן שמואל הדיין, ונשאר אצלי משאוי 'קמאט' פחות, ועליו אותו הנמען,
והחזירוהו אחרי המכירה. קיבלתי מכתב מצאלח בן שמואל, מסיציליה, והוא שואל אותי על אודות מה שהגיע
על פי מען זה. הודעתי לו אפוא והודעתי גם לך ששלחתי ב'קארב' של בן אלעודי בידי היהודי 
המגרבי כיס ובו ע' דינרים, מן התמורה של הפשתים האלה וכי יתרת התמורה היא אצלי, אמיר אותה ואשלחנה ; אבל עד
עכשיו לא ברור לי אם אקנה פשתים. לא נראה לי לשלוח אותן בטרם נסדיר את העניין (שלי) עמו,
שמא ימיר סכום מתוכם ואשלח מה שימיר לי, עם רבעי הדינר, אליך, משום שהודיע לי חיים בן
עמאר שהם שווים בפסטאט יותר משהם שווים אצלנו. הגיע מכתבך על מכירת
חרוזים ; ביקשתי אפוא את חסדי אלוהים וקניתי חרוזים כמה שיכולתי והשחלתי אותם וארזתי מהם 'עלאוה'
ושלחתי אותה עם כריכה לספאקץ, והובילה אותן בשבילי בתורת משלוח (אחד) אוניית ה'קאיד', אלוהים יכתבנה לשלום.
ובתוך הכריכה הזאת ארזתי לך שני ארגזים (של חרוזים) מושחלים, אם יכתבם אלוהים לשלום סדר שמישהו
יוציאם מן הכריכה ויארום בחבילה (נפרדת), אם תמצא לנכון. נשארו לי אצל המשחיל .... 
חרוזים, והגעתי להסכם עם זידין, ראש ה'גראב' על הובלתם אליך ....
נשאר לזכותי אצל יצרן החרוזים סכום דינרים, והם אנשים לא הגונים …. ;
שלחתי בתוך כריכה זו בגדים ישנים שהיתה לובשת בתי, הואילה .... 
ליתומים אשר בירושלים, להוצאותיהם. תקבל ממני מכתב מפורט .... (כתבתי)
בחיפזון, אני מתנצל. לפני כן ביקשתי ממך .... (אבו אל)
סרור יושע בן נתן בשביל היתום בן אברהים בן אלרקי .... (בכל)
דרך שתימצא; על כן, אם תוכל לעשות זאת, תלווה לו אותו ותמסור אותו למוסא בן....
מזאת לחובת הממונה עליו; וכחבר זה יהיה בירך ראיה להיום ואחריו ....
כי רוצה אני למלא את חפצו של מי שביקש זאת ממני, וכתוב לי על זאת (במכתבך) .... (שתשלח בידי)
נושאי המכתבים, ברצון האל. אשר לעניין הדירה העליונה שבשביל רבי ישראל; הוא לא ציווני(?) ....
והוא רוצה להוסיף סכום על החלק של אבו יחיא שקנה .... (אשר)
מכר אבו יחיא עוד דינר או שניים, אבל לא עשה זאת, והיה לי קשה האיחור ....
חיים בן עמאר, אמר שאביו נפטר והשאיר אצל ר' ישראל .... וביקש ממני
שאבקש ממך שתשמור לו מן התמורה של אותה דירה עליונה .... (תבדוק אם) 

recto, right margin
נכון הדבר, כי הוא ביקש ממני שאבקש ממך, ואמר שהגיעו אליו מכתבים מירושלים, תיבנה במהרה, שהודיעו לו מה שהשאיר אביו אצל ר' ישראל ; עשה זאת בחסדך. ושלום. 
verso, address
לאדוני ורבי אבו יחיא נהוראי בן נסים נ''ע, ייתן לו אלוהים אריכות ימים ויתמיד את שלומו ואת אושרו; מיוסף בן מוסא נ"ע. 