
<html>
    <head>
        <title>Transcription of Letter: Bodl. MS heb. c 50/19</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 50/19</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/c/canvas/ms-heb-c-50-19/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אלי מולאי אלשיך אלגליל אטאל אללה</span></li>
<li><span lang="he">פי אלכיר בקאה וחפצה ותולאה ומן חסן</span></li>
<li><span lang="he">תופיקה לא אכלאה ען חאל סלאמה ועאפיה</span></li>
<li><span lang="he">ושוק אלי חצ'רתה שדיד קרב אללה אלאגתמאע</span></li>
<li><span lang="he">עלי אפצ'ל אלאחואל במנה וכרמה אנה ולי</span></li>
<li><span lang="he">דלך ואלקאדר ע[ליה ו]ממא אעלם מולאי אן</span></li>
<li><span lang="he">וצלת אלי רקעה מן ענד החמוד והו ידכר</span></li>
<li><span lang="he">פיהא אנה קד אשתרי בהאר לך וקד שד</span></li>
<li><span lang="he">ארג'ואן וקד אנפדה ואנא אעלמה אני</span></li>
<li><span lang="he">&nbsp;מא נקדר נקבצהם לאן מא כרג'ת מן</span></li>
<li><span lang="he">&nbsp;ענדה אלא ואנא מעוול עלי אלממר אלי</span></li>
<li><span lang="he">&nbsp;אלאנדלס ואלמרכב אלאנדלסי קד תעטל</span></li>
<li><span lang="he">&nbsp;בכתאב מן ענד אלסלטאן ופרג'נא כל</span></li>
<li><span lang="he">&nbsp;מא פיה ואנא מעוול עלי אלמהדיה</span></li>
<li><span lang="he">&nbsp;אן שאלל[ה&nbsp; &nbsp; &nbsp; &nbsp; &nbsp; &nbsp; ] אן כאן לה ניית אן קויה פי</span></li>
<li><span lang="he">&nbsp;אנפאד הדא אלשי אלי אלמהדיה פינפך</span></li>
<li><span lang="he">&nbsp;כתאב סרעה בכלאצי פי קבצ'ה</span></li>
<li><span lang="he">&nbsp;ואלם ינפד כתאב סרעה ואלא מא</span></li>
<li><span lang="he">&nbsp;נקדר נקבצה לה ואלוקת קד מאר מא</span></li>
<li><span lang="he">&nbsp;בקי זמאן ואלמראכב אלמהדוין קד</span></li>
<li><span lang="he">&nbsp;ראיינא מא בקי להם חאגה אללה אללה</span></li>
<li><span lang="he">&nbsp;אנפד לי ג' ארבע כתב לאן מא</span></li>
<li><span lang="he">&nbsp;תערף הל וצל אלכתאב אלדי תנפדה</span></li>
<li><span lang="he">&nbsp;תנפדה(!) או לא פיבקא שייך מנעאק</span></li>
<li><span lang="he">&nbsp;ומא בקי עלי אנא לום וקד כתבת</span></li>
<li><span lang="he">&nbsp;לך פי יומי הד'א כתאבין ואנא מעול</span></li>
<li><span lang="he">&nbsp;עלי אנפאד אג'דא אתנין אכר קראת</span></li>
<li><span lang="he">&nbsp;עליך אלסלם וואלדי יקריך אלסלאם וכל</span></li>
<li><span lang="he">&nbsp;מן תחוטה ענאיתך אלסלאם</span></li>
<li><span lang="he">&nbsp;ואלשיך אבו אלסרור בן עמך אוצאני</span></li>
<li><span lang="he">&nbsp;וקאל לי קול לה אן מא קדרת עלי [[א&nbsp; &nbsp; &nbsp; &nbsp; ]]</span></li>
<li><span lang="he">&nbsp;שרא אלטרטר אלדי קלת לי לאן מא מנה</span></li>
<li><span lang="he">&nbsp;שי אלא ענד בן באבוש ו' כראמל</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ודפעת לה פיהם ד' [דנא']</span></li>
<li><span lang="he">אלקנטאר ומא פעל</span></li>
<li><span lang="he">אעלמתך דלך</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-50-19/2.json">
                    
                    
                    
                        <h3>Verso (upside down)</h3>
                    
                        <ol>
<li><span lang="he">[&nbsp; &nbsp; &nbsp; &nbsp; &nbsp; &nbsp; ] אלשיך אלגליל ערוס &nbsp; &nbsp; &nbsp; &nbsp; &nbsp; &nbsp; מן ולדה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ב'ר' יוסף נ'ע' &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; [ז]כרי בר חננאל</span></li>
<li><span lang="he">[אטאל] אללה בקאה ואדאם עזה</span></li>
</ol>
<p>&nbsp;</p>
                    
                </div>
            
        </section>
    </body>
</html>
