recto

(1–2) אני כותב לך, אדוני ורבי הנכבד, ייתן לך אלוהים אריכות ימים לטובה וישמרך וישגיח עליך ואת מיטב 
 
(4-3) המזל אל ימנע ממך. שלומי טוב ואני בריא, אבל אני מתגעגע מאוד אל הדרתך, יקרב אלוהים את פגישתנו 
 
(6-5) במיטב הנסיכות בחסדו ובנדיבותו, כי קרוב הוא להיענות והוא גיבור לעשות זאת. אודיעך, אדוני, כי 
 
(8-7) הגיע אלי פתק מן החמוד והוא כותב בו שקנה בשבילך בהאר לכה וכבר ארזו אותו; 
 
(9–10) (וגם) ארגמן, וכבר שלח אותו. אודיעך שאיני יכול לקבל אותם(?) כי מיד לאחר צאתי 
 
(11–12) מאצלך החלטתי לנסוע לספרד. האונייה של אלאנדלסי כבר התרוקנה, 
 
(13–14) על פי מכתב מהסלטאן, ופרקנו כל מה שהיה בה. ואני מתכוון לנסוע למהדייה, 
 
(15–16) ברצון האל....; אם יש לך רצון עז לשלוח סחורות אלה למהדייה, שלח 
 
(18-17) מהר מכתב לייפות את כוחי(?) לקבלן; אם לא תשלח מכתב במהרה, לא 
 
(19–20) אוכל לקבלן בשבילך. הזמן כבר חולף, לא נותר עוד זמן, והאוניות של אנשי מהדייה 
 
(21–22) כבר ראינו שלא נותר להן עיסוק; בשם אלוהים, שלח לי ג' או ארבעה מכתבים, כי אינך (יכול) 
 
(24-23) לדעת אם המכתב שתשלח יגיע או לא, ואז תישאר סחורתך מעוכבת, 
 
(26-25) ואז אהיה אני חף מכל אשמה. כתבתי לך כבר בזה היום שני מכתבים, ויש בדעתי 
 
(28-27) לשלוח מחר שניים אחרים. אני שולח לך דרישות שלום, ואבי שולח לך דרישות שלום, ולכל 
 
(30-29) הנתונים לחסותך דרישות שלום. האדון אבו אלסרור בן דורך הורה לי 
 
(33-31) לאמור: אמור לו שלא יכולתי לקנות את השמרים שאמרת לי, כי אין להשיג אותם כלל, חוץ מאשר אצל בן באבוש, ו', ישנים, 
 
 

recto, right margin
ושילמתי לו בעדם ד' דינרים בעד קנטאר, אבל לא הסכים; זאת לידיעתך. 
 
verso
יגיע מכתב זה אל אלצפין, חנות ערוס; מסור ותזכה לגמול (מאלוהים); .... לאדון הנכבד ערוס ב"ר יוסף נ"ע, (ייתן לו) אלוהים אריכות ימים ויתמיד את גדולתו; מבנו זכרי ב"ר חננאל. 
 