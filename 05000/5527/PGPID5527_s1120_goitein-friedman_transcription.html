
<html>
    <head>
        <title>Transcription of Letter: T-S 13J6.15</title>
    </head>
    <body style="max-width: 860px; margin: auto">
        <h1>Transcription of Letter: T-S 13J6.15</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00006-00015/canvas/1">
                    
                    
                    
                        <h3>recto</h3>
                    
                        <ol>
<li>אטאל אללה בקא מולאי וסיידי ואדאם ו[... ו…]ה וחרמתה קד ג.....</li>
<li>רייסי ו.ל...גא ורגא לגמלה מן אל ראגבין פי פצלה ואל ראגיין ... [...]</li>
<li>אבקא אללה מולאי וסיידי יוסף בר פרחיה נ''ע ערף יגו אכו מבשר רגבת אלי </li>
<li>מכארם סיידי פי אל אנקטאע אליה ואל דכול פי גמלה צנאיעה ועדיר אלמגתל[בין]</li>
<li>לה אל מתקלבין פי פצלה אל מעולין עלי אחסאנה פאן ראי סיידי אעזה אללה</li>
<li>מא רגותה מן אנעאמה ואמלתה מן אחאסנה אן יתפצל עלי בכתאבה ואן </li>
<li>ישרח לעבדה אל מצדר [...]ה כמיה אל שי אל מבעות אלדי כאן באמרה </li>
<li>לאן וצלני כתאב [... א]ן יג.נ[י] וזעמה פי תטויל כלאמה ואעלמני </li>
<li>בהדם דארה ולמא אד וכ[...] למן ... אן יגיתני בדלך מן אל פקר ואל חאל אל האלך</li>
<li>ואל אנגלא בכתרת אל האילין מע אל עדם ואל פאקה וקלה' אל טאקה לם יוצלנא</li>
<li>בעץ דלך רדכר אנה קד צאע אל בעץ ובקית מעלק אל כאטר משגול אל</li>
<li>סר מן כל פן לאן אבי קד דכר אנה יערף אל אצל אל באקי במצר בער אן</li>
<li>צאע //אל\\ אכתר אתנין ועשרין דינאר מצריה אשתרי לנא בהא פלפל ברסמנא</li>
<li>גמיעא תם קאל //לי\\ אן אלדי צח פי נצפך ארבעה וסתין רטל פלפל ואתנין ועשרין</li>
<li>רבאעי דוקיא ווכילי יקול לם ידפע לי סוי נ''ה רבאעי פתבת פי יתר הגזם</li>
<li>אכל הארבה וג' כמא יקו בתר עניי אזלא עניותא למא רמאני אל זמאן בסהאמה</li>
<li>ואחתגת ונזל בי אל האל נקול עלי גמיע דלך ברוך דיין האמת אד דלך אגמע</li>
<li>מן כתרה דנובי חתי אן ולדי אל אכבר אלדי כאנה ינפעני יקרי אל אטפאל נתעיש</li>
<li>מעה אעתל בורם פי אצבעה לי נעאלגה כם מן אל מדה לם נגד לה דוא א[סאל]</li>
<li>אללה אן יכפיך אל אסוא ולא יריך נכבה פלמא אנתשר אלינא יא מולאי צאנך אללה</li>
<li>כרים אפעאלך וגמיל אכלאקך ואצטנאעך אל מערוף וקיאמך בחאל אל צעיף וחטה</li>
<li>פי גיבתה וחטרונה ומא אכצך אללה בה מן אל עקל אל פאצל ואל אדב אל כאמל מתא</li>
<li>חרצני עלי מכאתבתך וגסרי לדלך ולחסן אל טן בך פאן ראית לא אוראך אללה ולא</li>
<li>לאכואנך פיך מכרוהא אן תתפצל עלי ברקעה פי מא רגותה מן אחסאנך ואמלתה</li>
<li>מן אנעאמך אן תשרח לי גמלה דלך אולא ואכרה ואן תשיר עלי בראיך אל סדיד</li>
<li>וכלאמך אל רשיד פי מא נעמלה פי אל גמלה מע אל גמיע ותכפר אל גמועאת אמרי</li>
<li>לך תהיה צדקה לפני ייי אלהיך והדא כתאבי ישהד עלי באטלאק ידך פימא תבעתה</li>
</ol>
                    
                        <h3>recto, right margin</h3>
                    
                        <ol>
<li>ממא יצח לך ויטהר</li>
<li>או תטלבה לאנך מן</li>
<li>בית דין פי מכאנך</li>
<li>אבקאך אללה סתרא</li>
<li>ללזמאן ואכפאך ומן</li>
<li>ילוד בך טוארק אלחדתאן</li>
<li>לאני אנא צעיף קליל אל</li>
<li>נהצה מעלול אל גסם</li>
<li>מתקל אל גנאח וראני</li>
<li>אלדי אוגב תאכירי ען</li>
<li>דלך מע כמיה …</li>
<li>ולאח[...]</li>
<li>[...]ך ומא</li>
<li>פי ... …</li>
<li>פתח פיך לאלדי</li>
</ol>
                    
                        <h3>recto, top margin</h3>
                    
                        <ol>
<li>פתח [...]</li>
<li>[...] מן .צא</li>
<li>... יצל אלגמיע הנאך</li>
<li>[ ... ]הא</li>
<li>[...]גני נית..ריד</li>
<li>..... פרפעת אמרי</li>
<li>אליך פי.. אלאמר</li>
<li>לאן ראית אן תעמדני</li>
<li>[...] אל זמ…</li>
<li>מכנזי אל א[...]</li>
<li>[...] דלך פ[צ]לת מא</li>
<li>[..]א לה .ל[...]</li>
<li>..א מת..א</li>
<li>[...] אן שא אללה</li>
<li>ואפצל סלאם אללה עלי</li>
<li>[מו]לאי וצנע אללה לה</li>
<li>[אפצ]ל אל צנע וא…</li>
<li>צדק וא[מת ו]שלומך</li>
<li>יגדל [לעד] אמן סלה </li>
</ol>
                    
                </div>
            
        </section>
    </body>
</html>
