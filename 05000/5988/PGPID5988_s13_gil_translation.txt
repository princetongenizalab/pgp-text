recto

(2−1) .... אדוני; וכבר כתבתי אל ר' אברהם אלקלעי שישלם לך את הכספים מהמצעני (?) 
 
שעליהם כתב ר' אברהם, דמי הובלה .... פחות רבע, זאת לידיעתך, אדוני.
אני משביע אותך בשם אלוהים, אדוני, אל תיתפס להזנחה בהשגת הדבר שכתבו לך עליו;
אולי תשלח אותו עם ר' אברהם אלקלעי, וההחלטה בעניין זה בידך.
עוד נשארו לך אצלו השקדים, ג' דינרים פחות קיראט וחצי, ולא יותר. ביקשתי ממך אדוני 
את החצי ממה שקיבלת מהדמיאטי; ואם הוא חייב עוד משהו, אל תתרשל לי לגביו.
אבני התכלת שלך אדוני הן כמות שהיו, ואם יש לך עצה לגביהן כתוב לי, ככר
הגיע אלי מכתבך, שבו אתה כותב על פגישתך עם האדון אבו זכרי בן מנשה וכי
אמר לך שהוא עסוק בנישואיו של בן האדון אבו אלבשר אזהר נ"ע וכי
יבוא אליך הביתה. אבל הוא אמר לך דברים שאינם אמת, וכבר לקח מכתב שני מאדוננו הנשיא
ירום הודו אל ראש כלה, שבו הוא מזרו אותו להוציא זאת לפועל; והוא תבע ממני דברים שאינם
מגיעים לו ממני, אלוהים אל יפטור אותו ואל יסלח לו; ואני, יש בדעתי או להישבע
לו, או להטיל את השבועה עליו, אולי הבורא יקרב זאת; לידיעתך אדוני. אקווה
שמכתב ממך נמצא בדרך אלי, ובו הידיעה המשמחת על שלום בנך, ייתן לו אלוהים שלום. ואם
יש לך, אדוני, צורך בקניות, כתוב לי עליו, כי הלוא אשמח בזאת. שמא תמצא לנכון, אדוני, לעצור בעדו
ולמונעו, ויחזור בו מן הדבר הזה ; והודע לו שטעות בידו, אם ימשיך בזאת.
אבל אם לא ייטב בעיניך מה .... הלוא ההחלטה הסופית בידיך. קבל נא 
(19–20) את מיטב דרישות השלום ; נהוראי בני מנשק ידך ודורש בשלומך ; וישלח אלוהים רפואה שלמה לבנך נסים, 
 

recto, right margin
ומסור לו דרישת שלום. ושלום. 
 