
<html>
    <head>
        <title>Hebrew Translation of Letter: Bodl. MS heb. c 28/37</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. c 28/37</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-37/1.json">
                    
                    
                    
                        <h3>recto</h3>
                    
                        <ol>
<li>הגיע מכתבך, הדרת רבנו הרב גרול הישיבה, ייתן לך אלוהים אריכות ימים ויתמיד את גדולתך</li>
<li>ואת עזרתו לך ויכה את אויביך ואת משנאיך לגמרי, והיתה לי קריאתו</li>
<li>כמים, וכו', כי מזה זמן רב לא קראתי</li>
<li>ממך מכתב, ושמחתי במכתבך תכלית השמחה ושבה רוחי עלי כאשר</li>
<li>קראו לי אותו; ואולם היתה לי עוגמת נפש והטריד והחריד אותי מה שכתבת,</li>
<li>כבוד הדרתך, על המחלה שפגעה בך, אלוהי ישראל</li>
<li>ירפאך לגמרי וירחיק ממך כל רע וכל פגע ויעשני כפרתך</li>
<li>מכל דבר שנוא, כי אתה אור האומה וכתרה, מזרח ומערב,</li>
<li>והיית לישראל אוצר ומציאה בזמן הזה, שהוא שומם</li>
<li>בכל העניינים. אלוהים יתעלה יחסוך לנו אצלך כל דבר סכנה ולא</li>
<li>יכבה את נר ישראל. ולא די היה להדרתך, ישמרך אלוהים,</li>
<li>כאבי המחלות וטרדותיך בצורכי ישראל, עוד נוסף</li>
<li>על זה אתה שם לבך אלי ודואג לענייני בכל האופנים ועוד נוסף על זאת</li>
<li>רוחב לבך ביחס לבית השייך להדרתך</li>
<li>והעניינים הלא נעימים בקשר אתו, שהטרידו את לבך. אני נשבע באבי נ"ע, בעת</li>
<li>שאני כותב לך כל דבר שהוא על ענייני, כלימה מכסה את פני, שאני מטרידך,</li>
<li>אלא שסומך אני בזמן שכזה שהגדולה</li>
<li>בתפילות היא שהתפלל אחד מרבותינו ז"ל, כפי שלמדנו</li>
<li>מהדרתך הנעלה, שהתפלל ואמר : אל, וכו'.</li>
<li>ואילו אני, קיבל ממני אלוהים</li>
<li>ושם פני ככלב, והוא הדבר המניע אותי לפנות אליך</li>
<li>ולהטרידך בענייני. אלוהים יתעלה אל ימנע ממני עזרה ממך</li>
</ol>
                    
                        <h3>recto, right margin</h3>
                    
                        <p>(1–7) ולא את נדיבותך ויעשה חסד עם כל האומה על ידי שיאריך ימיך ולא ישלול מאתנו את חסדיך. כתבת, יכה אלוהים את אויביך, על מה שהואיל רבנא נסים לעשות </p>
<p>(15-8) לזירוז עניין העדות וכי עיכבו אותו בזאת מכשולים הקשורים באדוני ורבי אבו אלפצל וכי אתה מבטיח לסיים את העניין </p>
<p>(23-16) בימים אלה; ואין לשוני מוצאת די דברי תודה לך על חסדים אלה; אלא שאומר אני: </p>
<p> </p>
                    
                        <h3>recto, top margin</h3>
                    
                        <p>שכרו מן השמים, כי מצאתי את הדרתך בצר לי, אל ימנע ממני אלוהים את עזרתך. כתבת על עניין הסכום שהסתכם בעד שני הבתים, אחרי הוצאות השיפוצים וסילוק היתרה</p>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-37/2.json">
                    
                    
                    
                        <h3>verso</h3>
                    
                        <ol>
<li>שהיתה לזכותך, והיא י"ג דינר וחצי ורבע, שהבטחתי לשולחם לך עם אבו סלימאן דאוד</li>
<li>והשאר עד הסילוק הגמור, בסוף שנת תשעים, אל ימנע ממני אלוהים את חסדיך.</li>
<li>כתבת, יכה אלוהים את אויביך, שהגיע מכתבי וכרוך בו מכתב אדוני אבו עמראן בן אחי ז"ל, </li>
<li>על מה שנוגע לאדון אבו יעקוב אללבדי, ונאמר בו שהנ"ל בא אל הדרתך</li>
<li>הנעלה וכי ציווית לקרוא לנ"ל את המכתב וכי הוא הודיע</li>
<li>שיש עמו קצת פנינים קטנות וכי הוא נוסע אתן להודו ויקנה בתמורתן מוסק:</li>
<li>וכי הוא אמר שאתה חייב לו דינרים וכי יסלק (את חובו לנו) ממה שברשותך, אבל לא עשה </li>
<li>דבר, וכי הגיע דאוד ולא נתרצה ממנו, חי אלוהים, אף בדרהם, וכי הוא תבע אותו</li>
<li>לדין והוא הודה במקצת מה שאמר בנוכחותך; וכי דרשת להביא את העדים</li>
<li>שהיו נוכחים אצלך ביום קריאת המכתב וכי הם הבטיחו</li>
<li>שיבואו במושב שני ו.... עליו, הדרתך הנעלה. אתה יודע מה</li>
<li>חובתך בעניין זה. קיבלתי מכתב מעבדך דאוד והוא כותב על זאת; וכתבתי</li>
<li>לו: טען נגדו על דבריו, ש'הוא חייב לי דינרים', דהיינו אבו עמראן,</li>
<li>ואמור לו: אם חייב לך הנ"ל מה שאתה אומר, תכתוב ותמנה נגדו אפוטרופוס,</li>
<li>ותסלק אתה מה שאני חייב כאן, אחרי שתהיה פטור משבועה דאורייתא.</li>
<li>ולחצתי על דאוד שיסלק לו .... והוציא לו ק' דינר, אם לא ימסור</li>
<li>את השבועה בהתאם לדיניה ולא יעשה .... כלום בטרם יתייעץ עמי. הצטערתי</li>
<li>על מה שכתבת, הדרתך, שהתנגדת להתדיינות זו .... (והחנית זאת ?) בעניין אחר, </li>
<li>(20-19) עניין השמן, והיה הדבר קשה עלי מאוד; הלוא אתה, הדרתך הנכבדה. שווה אצלי פי אלף. מאשר השמן. </li>
<li> </li>
</ol>
                    
                        <h3>verso, address</h3>
                    
                        <p>הדרת רבנו הרב גרול הישיבה, מרנו ורבנו נהוראי ב"ר כבוד מרנא ורבנא נסים זצ"ל, ישמור אלוהים את גדולתו. מודה חסריו, בן סגמאר נ''נ. </p>
                    
                </div>
            
        </section>
    </body>
</html>
