
<html>
    <head>
        <title>Transcription of Letter: Bodl. MS heb. c 28/37</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/37</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-37/1.json">
                    
                    
                    
                        <h3>Recto</h3>
                    
                        <ol>
<li><span lang="he">וצל כתאב חצ'רה רב'נ'ו הר'ב' גד'ו'ל הישיבה אטאל אללה בקאהא ואדאם עלאהא</span></li>
<li><span lang="he">ותאיידהא וכבת עדוהא ושנוהא באלעואפי וכאן ענדי וקופי עליה</span></li>
<li><span lang="he">כמ'י'ם קר'י'ם ע'ל' נ'פ'ש עי'פ'ה לאן כאן לי מדה טוילה מא קראת</span></li>
<li><span lang="he">להא כתאב וסררת בכתאבהא ג'איה אלסרור ואנעשת רוחי למא</span></li>
<li><span lang="he">קרי עלי אלא אנה צ'יק צדרי ואזעגני ואקלקני מא דכרתה</span></li>
<li><span lang="he">חצ'רתה אלאגליה ממא טרי עליהא מן אלוגע אלהי יש'ר'אל</span></li>
<li><span lang="he">ישפיהא באלעואפי וימיט ענהא כל סו ובוס ויגעלני פדאהא</span></li>
<li><span lang="he">מן גמיע אלמכארה לאנהא נור אלאמה ותאגהא מז'רח' ומ'ערב'</span></li>
<li><span lang="he">וכאן לישראל פיהא דכירה וגדוהא פי הדא אלזמאן אלערי מן</span></li>
<li><span lang="he">גמיע אלאמור אללה תעאלי יכפינא פיהא כל מחצ'ור ולא'</span></li>
<li><span lang="he">יכ'בה' א'ת' נ'ר יש'ר'אל וכאן יכפי חצ'רתה אלמחרוסה מא הי</span></li>
<li><span lang="he">פיה מן אלאם אלאוגאע ושגלהא בס'רכ'י(!) יש'ר'אל אלא ינצ'אף</span></li>
<li><span lang="he">אליהא אהתמאמהא בי ותדביר חאלי פי כל אלוגוה מצ'אפא</span></li>
<li><span lang="he">לשג'ר סרהא באלדאר אלדי תכתץ בחצ'רתה ומא לקי</span></li>
<li><span lang="he">קלבהא פיהא מן אלאמור אלצעבה וחק אבי נ'ע' מא</span></li>
<li><span lang="he">נכתב אליהא בלפצ'ה מן חאלי אלא ווגהי יכזא מן תתקילי</span></li>
<li><span lang="he">עליהא ג'יר אני אעתמדת פי הדא אלזמאן באן אכתר אל</span></li>
<li><span lang="he">דעא במא דעאה בעץ' רב'ו'ת ז'ל' ממא תעלמנאה מן</span></li>
<li><span lang="he">חצ'רתה אלאגליה אלדי דעא וקאל אל' תצ'רי'כנ'ו' לב'רי'ו'ת</span></li>
<li><span lang="he">ואם תצ'רי'כנ'י' שי'ם פנ'י' ככ'לב' ואנא קד תקבל אללה מני</span></li>
<li><span lang="he">וש'ם' פנ'י' ככ'ל'ב והו אלדי יחמלני עלי אלאדלאל עליהא</span></li>
<li><span lang="he">ואלתתקיל במהמאתי אללה תעאלי לא יכליני מן איאדיהא</span></li>
</ol>
                    
                        <h3>Right Margin</h3>
                    
                        <ol>
<li><span lang="he">ולא מן</span></li>
<li><span lang="he">תטולהא וימן עלי</span></li>
<li><span lang="he">סאיר אלאמה בבקאהא</span></li>
<li><span lang="he">ולא יכלינא מן אנעאמהא</span></li>
<li><span lang="he">דכרת כבת אללה</span></li>
<li><span lang="he">אעדאהא מא אנעם</span></li>
<li><span lang="he">בה רבנ'א נסים</span></li>
<li><span lang="he">באלסעי פי אמר</span></li>
<li><span lang="he">אלשהאדה ואן</span></li>
<li><span lang="he">אעאקה פי דלך</span></li>
<li><span lang="he">עואיק תכתץ</span></li>
<li><span lang="he">במולאי אלשיך</span></li>
<li><span lang="he">אבו אלמפצ'ל</span></li>
<li><span lang="he">ואנהא אועדת</span></li>
<li><span lang="he">בנגאז אלחאל</span></li>
<li><span lang="he">פי הדה אל</span></li>
<li><span lang="he">איאם ומא</span></li>
<li><span lang="he">לי לסאן</span></li>
<li><span lang="he">יטול אשכר</span></li>
<li><span lang="he">מנה הדה</span></li>
<li><span lang="he">אלאנעאם</span></li>
<li><span lang="he">לאכן</span></li>
<li><span lang="he">נקול</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">שכר'ו'</span></li>
<li><span lang="he">מן ה'שמים</span></li>
<li><span lang="he">לאן צבת</span></li>
<li><span lang="he">חצ'רתה</span></li>
<li><span lang="he">ענד שדתי</span></li>
<li><span lang="he">אללה לא</span></li>
<li><span lang="he">יכליני מן</span></li>
<li><span lang="he">איאדיהא</span></li>
<li><span lang="he">ו[כא]ן ד'כרת</span></li>
<li><span lang="he">אמר מא</span></li>
<li><span lang="he">תחצל פי</span></li>
<li><span lang="he">אלדארין</span></li>
<li><span lang="he">בעד נפקה</span></li>
<li><span lang="he">אלעמארה</span></li>
<li><span lang="he">ואסתיפא</span></li>
<li><span lang="he">אלבאקי</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-37/2.json">
                    
                    
                    
                        <h3>Verso</h3>
                    
                        <ol>
<li><span lang="he">אלדי גאז לה אנה י'ג' ד'י'נ' ו&gt;' ורבע אועדת אנהא תנפד מע אבו סלימאן דאוד</span></li>
<li><span lang="he">עשרה דנ'&gt;' ואלבאקי אלי אן יסתופא אכר סנה' תסעין [אל]לה לא יכליני מן תטולהא</span></li>
<li><span lang="he">דכרת כבת אללה עדוהא וצול כתאבי וטיה כתאב מולאי אבו עמראן אבן אכי ז'ל'</span></li>
<li><span lang="he">פי מא יתעלק באלשיך אבו יעקוב אללבדי ואנה חצ'ר אלמדכור פי הצ'רתה</span></li>
<li><span lang="he">אלאגליא ואנהא אמרת בקראה אלכתאב עלי אלמדכור ואנה אעתרף</span></li>
<li><span lang="he">באן לה מעה קליל מרגאן ואנה סאפר בה ללהנד ואבתאע בה מסך</span></li>
<li><span lang="he">ואנה דכר אן לה ענדה ד'נ'&gt;' ואנה אסתופאהא מן תחת ידה וראם פעל</span></li>
<li><span lang="he">שי ואן וצל דאוד ולם ירצ'א בה ואללה דרה ואנה אתקדם מעה</span></li>
<li><span lang="he">ללחכם ואנה אעתרף בבעץ' מא דכרה בין ידיהא ואנה טלב אלשהוד</span></li>
<li><span lang="he">אלדי כאנו חצ'ר בין ידיהא יום קראה אלכתאב ואנהם אועדו אנהם</span></li>
<li><span lang="he">יחצ'רו פי מושב תאני ויו[     ]ן עליה וחצ'רתה אלאגליא תעלם מא</span></li>
<li><span lang="he">ילזמה פי דלך וקד וצלני כתאב עבדהא דאוד תדכר דלך וכתבת</span></li>
<li><span lang="he">אליהא אן תחתג עליה עלי קולה אן לי ענדה דנ'&gt;' אעני אבו עמראן</span></li>
<li><span lang="he">ותקול לה אן כאן לך ענד אלמדכור מא תקולה תכתב תוכל עליה</span></li>
<li><span lang="he">ותקום אנת במא ענדי הונא בעד מא תכרג' מן שבועה דאוריתא</span></li>
<li><span lang="he">ווכדת עלי דאוד יסתופי עליה אל[               ] אכרג לה ק' די'נ' אלא יסתופי</span></li>
<li><span lang="he">אלשבוע'ה עלי שרוטהא ולא יעמל [              ] שי חתי ישאורני וקד גמני</span></li>
<li><span lang="he">מא דכרתה חצ'רתה אנהא תוקפת ען הדא אלחכם ואס[        ] בה גירהא</span></li>
<li><span lang="he">מן גהה' אלזית ועז עלי דלך גדא וחצ'רה אלאגליא להא ענדי מתל אלזית אלף</span></li>
<li><span lang="he">                                                                                      דפעה</span></li>
</ol>
                    
                        <h3>Address</h3>
                    
                        <ol>
<li><span lang="he">חצ'רה רבנ'ו' הר'ב' גדול הישיבה מר[נו ור]בנו [נ]הראי     שאכר אנעאמהא בן סגמאר                                                                               נ'נ'</span></li>
<li><span lang="he">בר' כ'ב'וד מרנא ורבנא נסים ז'צ'ל</span></li>
<li><span lang="he">               חרס אללה עזהא</span></li>
</ol>
                    
                </div>
            
        </section>
    </body>
</html>
