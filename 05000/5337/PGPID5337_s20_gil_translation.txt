recto

הגיע מכתבך, הדרת רבנו הרב גרול הישיבה, ייתן לך אלוהים אריכות ימים ויתמיד את גדולתך
ואת עזרתו לך ויכה את אויביך ואת משנאיך לגמרי, והיתה לי קריאתו
כמים, וכו', כי מזה זמן רב לא קראתי
ממך מכתב, ושמחתי במכתבך תכלית השמחה ושבה רוחי עלי כאשר
קראו לי אותו; ואולם היתה לי עוגמת נפש והטריד והחריד אותי מה שכתבת,
כבוד הדרתך, על המחלה שפגעה בך, אלוהי ישראל
ירפאך לגמרי וירחיק ממך כל רע וכל פגע ויעשני כפרתך
מכל דבר שנוא, כי אתה אור האומה וכתרה, מזרח ומערב,
והיית לישראל אוצר ומציאה בזמן הזה, שהוא שומם
בכל העניינים. אלוהים יתעלה יחסוך לנו אצלך כל דבר סכנה ולא
יכבה את נר ישראל. ולא די היה להדרתך, ישמרך אלוהים,
כאבי המחלות וטרדותיך בצורכי ישראל, עוד נוסף
על זה אתה שם לבך אלי ודואג לענייני בכל האופנים ועוד נוסף על זאת
רוחב לבך ביחס לבית השייך להדרתך
והעניינים הלא נעימים בקשר אתו, שהטרידו את לבך. אני נשבע באבי נ"ע, בעת
שאני כותב לך כל דבר שהוא על ענייני, כלימה מכסה את פני, שאני מטרידך,
אלא שסומך אני בזמן שכזה שהגדולה
בתפילות היא שהתפלל אחד מרבותינו ז"ל, כפי שלמדנו
מהדרתך הנעלה, שהתפלל ואמר : אל, וכו'.
ואילו אני, קיבל ממני אלוהים
ושם פני ככלב, והוא הדבר המניע אותי לפנות אליך
ולהטרידך בענייני. אלוהים יתעלה אל ימנע ממני עזרה ממך

recto, right margin
(1–7) ולא את נדיבותך ויעשה חסד עם כל האומה על ידי שיאריך ימיך ולא ישלול מאתנו את חסדיך. כתבת, יכה אלוהים את אויביך, על מה שהואיל רבנא נסים לעשות 
(15-8) לזירוז עניין העדות וכי עיכבו אותו בזאת מכשולים הקשורים באדוני ורבי אבו אלפצל וכי אתה מבטיח לסיים את העניין 
(23-16) בימים אלה; ואין לשוני מוצאת די דברי תודה לך על חסדים אלה; אלא שאומר אני: 
 
recto, top margin
שכרו מן השמים, כי מצאתי את הדרתך בצר לי, אל ימנע ממני אלוהים את עזרתך. כתבת על עניין הסכום שהסתכם בעד שני הבתים, אחרי הוצאות השיפוצים וסילוק היתרה
verso

שהיתה לזכותך, והיא י"ג דינר וחצי ורבע, שהבטחתי לשולחם לך עם אבו סלימאן דאוד
והשאר עד הסילוק הגמור, בסוף שנת תשעים, אל ימנע ממני אלוהים את חסדיך.
כתבת, יכה אלוהים את אויביך, שהגיע מכתבי וכרוך בו מכתב אדוני אבו עמראן בן אחי ז"ל, 
על מה שנוגע לאדון אבו יעקוב אללבדי, ונאמר בו שהנ"ל בא אל הדרתך
הנעלה וכי ציווית לקרוא לנ"ל את המכתב וכי הוא הודיע
שיש עמו קצת פנינים קטנות וכי הוא נוסע אתן להודו ויקנה בתמורתן מוסק:
וכי הוא אמר שאתה חייב לו דינרים וכי יסלק (את חובו לנו) ממה שברשותך, אבל לא עשה 
דבר, וכי הגיע דאוד ולא נתרצה ממנו, חי אלוהים, אף בדרהם, וכי הוא תבע אותו
לדין והוא הודה במקצת מה שאמר בנוכחותך; וכי דרשת להביא את העדים
שהיו נוכחים אצלך ביום קריאת המכתב וכי הם הבטיחו
שיבואו במושב שני ו.... עליו, הדרתך הנעלה. אתה יודע מה
חובתך בעניין זה. קיבלתי מכתב מעבדך דאוד והוא כותב על זאת; וכתבתי
לו: טען נגדו על דבריו, ש'הוא חייב לי דינרים', דהיינו אבו עמראן,
ואמור לו: אם חייב לך הנ"ל מה שאתה אומר, תכתוב ותמנה נגדו אפוטרופוס,
ותסלק אתה מה שאני חייב כאן, אחרי שתהיה פטור משבועה דאורייתא.
ולחצתי על דאוד שיסלק לו .... והוציא לו ק' דינר, אם לא ימסור
את השבועה בהתאם לדיניה ולא יעשה .... כלום בטרם יתייעץ עמי. הצטערתי
על מה שכתבת, הדרתך, שהתנגדת להתדיינות זו .... (והחנית זאת ?) בעניין אחר, 
(20-19) עניין השמן, והיה הדבר קשה עלי מאוד; הלוא אתה, הדרתך הנכבדה. שווה אצלי פי אלף. מאשר השמן. 
 

verso, address
הדרת רבנו הרב גרול הישיבה, מרנו ורבנו נהוראי ב"ר כבוד מרנא ורבנא נסים זצ"ל, ישמור אלוהים את גדולתו. מודה חסריו, בן סגמאר נ''נ. 