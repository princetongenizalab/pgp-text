
<html>
    <head>
        <title>Hebrew Translation of Letter: Bodl. MS heb. e 98/74</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. e 98/74</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/e/canvas/ms-heb-e-98-74/1.json">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת חסדו לך, מתניס.</li>
<li>שלומי טוב ואני בריא. אודיעך, אדוני, שכתבתי לך מכתבים אחדים, אבל לא ראיתי</li>
<li>תגובה אף לא על אחד מהם; אקווה שאתה עסוק בדברים טובים, ברצון האל. לפני כן, אדוני, שאלת אותי בדבר בגד. היו אצלי</li>
<li>שני בגדים במקום, האחד משובח והאחר פחות; היה בדעתי לשולחם לרמלה,</li>
<li>אבל בבוא מכתבך, החלטתי לדחות את איש רמלה, שביקשם ממני, עד שאשלח לו אחרים, </li>
<li>ושלחתים אליך. אבל מיום ששלחתים, לא קראתי מכתב ממך ולא שמעתי הוראה ממך</li>
<li>בעניינם, והדאיגני הדבר; כי נסעתי לריף, וחזרתי זה חודשיים מהיום ולא קראתי ממך</li>
<li>מכתב. עכשיו, אדוני, הואילה, אני מבקש ממך, מהר כתוב לי על עניינם</li>
<li>ומה עשית בהם. בשם אלוהים, עשה זאת ללא דיחוי. כיוצא בזה שלחתי לאדוני אבו</li>
<li>עמראן בן חכם שני בגדים אחרים, האחד לאישה, 'מעלם', והאחר לגבר. אבקש ממך</li>
<li>כי תואיל לשאול אותו בשמי אם הגיעו, ולהודיעני זאת, בטובך. הכול נשלח</li>
<li>אל אדוני ורבי, אבו נצר בן סגיר. שלך (נשלח) עם (אדם) ביזנטי ושל אבו עמראן</li>
<li>– עם תמים; עשה נא בטובך, ואבקש ממך שתכתוב לי, ללא דיחוי. אם אדוני אבו</li>
<li>יצחק ברהון בפסטאט, שאל אותו אם הגיעו אליו שני הצניפים עם מוסא אלדני.</li>
<li>אשר לצעיף הלבן, הוא כבר מוכן; אם (אוכל) לשלוח לו אותך עם מי שכבר שלחתי, אעשה כן; ואם </li>
</ol>
                    
                        <h3>recto, right margin</h3>
                    
                        <p>(9-1) לא, אשאיר אותו עד שאצא. מסור לו דרישת שלום ממני. אם נמצא אדוני אבו זכרי אלחנן בפסטאט הודה לו בשמי מכל הלב </p>
<p>(10–17) והודע לו שלא הגיעו אלי לא …. ולא סוכר ולא שום דבר אחר, וכי איני רוצה שיקנה לי דבר, כי הלא אנשינו.... הם אצל .... קניותיו .... </p>
<p> </p>
                    
                </div>
            
                <div data-canvas="https://princetongenizalab.github.io/iiif/bodleian/e/canvas/ms-heb-e-98-74/2.json">
                    
                    
                    
                        <h3>verso</h3>
                    
                        <ol>
<li>(2−1) ומיותר שאזרז אותך אדוני יותר מזה, כי תודיע לי את הנעשה בעניין מה שכתבתי לך, בדבר הבגדים, ומה נודע לכם על הנעשה והמתחדש במגרב; אם יהיה לך צורך לקנות משהו, כבדני</li>
<li> </li>
<li>בו. הודע לי את מחיר הפשתים אצלכם בבוציר; עשה זאת בטובך. אני שולח לך, מכובדי,</li>
<li>דרישות שלום, ולכל אנשינו, דרישות שלום. ושמא תואיל, אדוני, להתעניין אם מישהו יתכבד ויקבל על עצמו בטובו (לשלוח לי)</li>
<li>כד מי לימון, וייחשב לי הדבר בהחלט כמו מתנה מכספו, ירבה אותו אלוהים ; כי אין אצלי מה שיאכל</li>
<li>אדם מן החוץ, עשה זאת בטובך. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים אלמערבי, ייתן לו אלוהים אריכות ימים ויתמיד את גדולתו ואת עזרתו ואת חסדו לו; מנסים בן ח'לפון בן בנאיא. לפסטאט, ברצון האל.</p>
                    
                </div>
            
        </section>
    </body>
</html>
