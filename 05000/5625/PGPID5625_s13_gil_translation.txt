recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת חסדו לך, מתניס.
שלומי טוב ואני בריא. אודיעך, אדוני, שכתבתי לך מכתבים אחדים, אבל לא ראיתי
תגובה אף לא על אחד מהם; אקווה שאתה עסוק בדברים טובים, ברצון האל. לפני כן, אדוני, שאלת אותי בדבר בגד. היו אצלי
שני בגדים במקום, האחד משובח והאחר פחות; היה בדעתי לשולחם לרמלה,
אבל בבוא מכתבך, החלטתי לדחות את איש רמלה, שביקשם ממני, עד שאשלח לו אחרים, 
ושלחתים אליך. אבל מיום ששלחתים, לא קראתי מכתב ממך ולא שמעתי הוראה ממך
בעניינם, והדאיגני הדבר; כי נסעתי לריף, וחזרתי זה חודשיים מהיום ולא קראתי ממך
מכתב. עכשיו, אדוני, הואילה, אני מבקש ממך, מהר כתוב לי על עניינם
ומה עשית בהם. בשם אלוהים, עשה זאת ללא דיחוי. כיוצא בזה שלחתי לאדוני אבו
עמראן בן חכם שני בגדים אחרים, האחד לאישה, 'מעלם', והאחר לגבר. אבקש ממך
כי תואיל לשאול אותו בשמי אם הגיעו, ולהודיעני זאת, בטובך. הכול נשלח
אל אדוני ורבי, אבו נצר בן סגיר. שלך (נשלח) עם (אדם) ביזנטי ושל אבו עמראן
– עם תמים; עשה נא בטובך, ואבקש ממך שתכתוב לי, ללא דיחוי. אם אדוני אבו
יצחק ברהון בפסטאט, שאל אותו אם הגיעו אליו שני הצניפים עם מוסא אלדני.
אשר לצעיף הלבן, הוא כבר מוכן; אם (אוכל) לשלוח לו אותך עם מי שכבר שלחתי, אעשה כן; ואם 

recto, right margin
(9-1) לא, אשאיר אותו עד שאצא. מסור לו דרישת שלום ממני. אם נמצא אדוני אבו זכרי אלחנן בפסטאט הודה לו בשמי מכל הלב 
(10–17) והודע לו שלא הגיעו אלי לא …. ולא סוכר ולא שום דבר אחר, וכי איני רוצה שיקנה לי דבר, כי הלא אנשינו.... הם אצל .... קניותיו .... 
 
verso

(2−1) ומיותר שאזרז אותך אדוני יותר מזה, כי תודיע לי את הנעשה בעניין מה שכתבתי לך, בדבר הבגדים, ומה נודע לכם על הנעשה והמתחדש במגרב; אם יהיה לך צורך לקנות משהו, כבדני
 
בו. הודע לי את מחיר הפשתים אצלכם בבוציר; עשה זאת בטובך. אני שולח לך, מכובדי,
דרישות שלום, ולכל אנשינו, דרישות שלום. ושמא תואיל, אדוני, להתעניין אם מישהו יתכבד ויקבל על עצמו בטובו (לשלוח לי)
כד מי לימון, וייחשב לי הדבר בהחלט כמו מתנה מכספו, ירבה אותו אלוהים ; כי אין אצלי מה שיאכל
אדם מן החוץ, עשה זאת בטובך. 

verso, address
לאדוני ורבי אבו יחיא נהוראי בן נסים אלמערבי, ייתן לו אלוהים אריכות ימים ויתמיד את גדולתו ואת עזרתו ואת חסדו לו; מנסים בן ח'לפון בן בנאיא. לפסטאט, ברצון האל.