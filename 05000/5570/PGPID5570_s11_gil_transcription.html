
<html>
    <head>
        <title>Transcription of Letter: BL OR 5542.22</title>
    </head>
    <body style="max-width: 860px; margin: auto">
        <h1>Transcription of Letter: BL OR 5542.22</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/5570/iiif/textblock/1311/canvas/1/">
                    
                    
                    
                        <h3>Recto</h3>
                    
                        <ol>
<li>
<p>אטאל אללה יאשיכי וריסי וגלילי בקאך ואדאם נעמאך</p>
</li>
<li>
<p>תקדמת כתבי אליך יאשיכי עדה ארגו וצלת אליך</p>
</li>
<li>
<p>וגהת אליך אלכתב מע אלצרה מע בוצחק בן נסים אלקרוי</p>
</li>
<li>
<p>ארגו וצול אלגמיע אליך אן שא אללה וקד וגהת אליך פי</p>
</li>
<li>
<p>מרכב גלין עדל שכאר פנחב אן תגעל מן יקבצה&nbsp;</p>
</li>
<li>
<p>לי מתפצל ופיה אנטאע ולאסין וחריר ומיאזר וקלל</p>
</li>
<li>
<p>רקוק ולה אגרה יקרא באב רשיד אללה יכתב עליה</p>
</li>
<li>
<p>אלסלאמה ואלדאלה חמלתני עליך יאשיכי לא עדמתך</p>
</li>
<li>
<p>ולא כלות מנך ומא תריד עלמה מן אלמראכב אלמבצרה</p>
</li>
<li>וצל רגל מן מרכב בן אלשדיד יאכד אלזאד ודכר</li>
<li>אן מעהם בן איוב ואלנצארא ובן ביסהל ודכר אן</li>
<li>יום כרוגה דכלת ו מראכב ולם יעלמו מן הי והדא</li>
<li>אלדי ענדנא מן אלעלם ואלרצאץ אלדי פי אלגדיד לם יפרג </li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; רצאץ לאחד פאדא פרג</li>
</ol>
                    
                        <h3>Recto - right margin</h3>
                    
                        <ol>
<li>
<p>נחן</p>
</li>
<li>
<p>נחרץ</p>
</li>
<li>
<p>פי חמלה</p>
</li>
<li>ווצלת</li>
<li>
<p>אחמאל</p>
</li>
<li>
<p>אלכתאן</p>
</li>
<li>
<p>ורצת</p>
</li>
<li>
<p>פי דאר</p>
</li>
<li>
<p>אלסלטאן</p>
</li>
<li>
<p>מוצע</p>
</li>
<li>
<p>אן חסן</p>
</li>
</ol>
                    
                        <h3>Recto - top margin</h3>
                    
                        <ol>
<li>
<p>וכתאבי נצף כסליו</p>
</li>
</ol>
                    
                </div>
            
                <div data-canvas="https://geniza.princeton.edu/documents/5570/iiif/textblock/1311/canvas/2/">
                    
                    
                    
                        <h3>Verso</h3>
                    
                        <ol>
<li>
<p>וגמיע מא וצל מן אלשמע אכדה אלצלטאן ודפע אליהם מן אל</p>
</li>
<li>
<p>אלי יט אלקנט ובקי שמעי ומתאע אלגזאל פי אלמרכב ולם נגזלה</p>
</li>
<li>
<p>אלי אלסעה ואנא נחרץ פי כלאצהם ארגו אני נטיק ואן גיר עמלת</p>
</li>
<li>
<p>מא עמלו אלנאס ועלי כאצת נפסך אלשריפה אלסלם וסידי אבו</p>
</li>
<li>
<p>נצר ואבו אלפצל ומנשה סלמה אללה אפצל אלסלם ומא כאן לך</p>
</li>
<li>
<p>מן חאגה אכתב אלי בהא לנאתי פי דאלך צארך ואן בקית תיאב אל</p>
</li>
<li>
<p>כז תעטיהא להרון אלגזאל יביעהא באלזאיד ואלנאקץ ואנא</p>
</li>
<li>
<p>נרגו אן אלשיך סלמה אללה באעהא ואלסלם וכתאבך לא תכליני מנה</p>
</li>
</ol>
                    
                        <h3>Verso - address</h3>
                    
                        <ol>
<li>
<p>לשיכי וריסי אבו אלפרג אטאל אללה בקאה&nbsp; &nbsp; &nbsp; &nbsp; &nbsp; &nbsp;מן יוסף בן יעקוב אטראבלסי</p>
</li>
<li>יוסף בן יעקוב בן עוכל והלאל ובנימין ומנשה</li>
</ol>
                    
                </div>
            
        </section>
    </body>
</html>
