recto

הריני מבקש ממך, אדוני, ייתן לך אלוהים אריכות ימים ויתמיד את כבודך ואת עזרתו לך ואת אושרך ואת שלומך,
כי תואיל לשלם לאדוני אבו זכריא יהודה בן אסמעיל נ"ע אלאנדלסי כ' דינר ....
כאן, מאת אדוני ורבי אבו אצחק. כבר כתבתי לך לפני כן בידי אבו עבדאללה, וצורף למכתב 
כיס ובו פ"ג וחצי (דינרים), בהם רבים שהם טובים. הודעתיך שהם בשותפות עמך ובשותפות עם ....
ובשותפות אתי. תמורתם ע"ה דינרים; אם יכתבם אלוהים לשלום, עשה בהם מה
שאפשר וניתן, מן התמורה של הבדים, או תשלם המחאה מן ה.... זה (לידי ....)
נושא המכתבים. לא קיבלתי מכתב, על כן אין להאשימני כלל. ראיתי את מכתבך אל האדון אבו אצחק
ושלחתי את הדינרים בידי דודך (אחי אמך), יכתבם אלוהים לשלום ; חי אלוהים, מן הדינרים שהגיעו לא קניתי ....
ולא המרתי את הדינים של הכוהן בעד דרהמים, חוץ מהפגומים, שהיו מעטים. עומר אני לעלות אליך (לפסטאט) ….
בימים אלה, ברצון האל. אקווה שהוא מכר את הבדיל ; ומה שכתב, בטובו ….
השמלות על ידי מאמציך. יקבל נא בשבילי אדוני אבו זכריא יהודה את המעילים ....
כבר הודעתי לך שהגיעה אונייה מפלרמו; הם אומרים שכל הסחורות אינן שוות כלום. מכתבי זה (הוא בתאריך)
כ' בתמוז ; זאת לידיעתך : קבל נא את מיטב דרישות השלום, ולאדון אבו אצחק דרישת שלום. 

verso, address
לאדוני נהוראי בן נסים נ"ע, ייתן לו אלוהים אריכות ימים ויתמיד את כבודו ואת עזרתו לו; המודה חסדו, פרח בן אסמעיל בן פרח נ''ע. 