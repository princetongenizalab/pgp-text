
<html>
    <head>
        <title>Transcription of Letter: T-S 13J20.19</title>
    </head>
    <body style="max-width: 860px; margin: auto">
        <h1>Transcription of Letter: T-S 13J20.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00020-00019/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי [ומולאי] אטאל אללה בקאך ואדאם סלאמתך וסעאדתך וציאנתך וצרף</p>
</li>
<li>
<p>אלאסוא ענך [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תשרי כתמה אללה עלינא ועליך באחסן כאתמה ואל</p>
</li>
<li>
<p>חאל סלאמה וע[אפיה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תקדם כתאבי אליך מע סרור אלפיג פי</p>
</li>
<li>
<p>צבארה מרבוטה והי נסכה מן אלדי גאתך ופיהא כתאב יצחק בן לנגו ולם יצל</p>
</li>
<li>
<p>מנה גירה וצבארה תאניה מע כלוף בן נבאת ופיהא כתב זאידה לך ולנאס וערפתך</p>
</li>
<li>
<p>בגמיע מא תחתאג אליה וכנת יאכי עלי אני נשתרי אלזביב ונוגה לך אלדי קלת אלי אן וצל</p>
</li>
<li>
<p>כתאבך תעמל עלי ת[ &nbsp; &nbsp; &nbsp; &nbsp; ]ה כיף מא תראה וקד יאכי וצל גייד כתיר ואביע כ דינ</p>
</li>
<li>
<p>אלגייד ולם נגצר נביע אלדי וצל לך כלטה ברהון ולאנה וסט ושראה עליהם יו אלזוג</p>
</li>
<li>
<p>ואלדי באעה כ שראה עליהם כ ורב אלזוג גיר אנה מתאעכם צאלח בתמנה וקד</p>
</li>
<li>
<p>אשתרית יומי הדא ביני ובין אבי אלפרג אלאצפאקצי כ רטל גיידה כ דינ חבה חבה</p>
</li>
<li>
<p>וערצו עלי רבע קנט אגוד מנה בכתיר ואנא נאכדהא ביני ובינה ויכרג</p>
</li>
<li>
<p>פיהא לריף לעל יחצל פיהא שי לאני אעול אשתי הון אלי אן יצל כתאבך</p>
</li>
<li>
<p>פנטלע מן טבת לקדאם פאן חסן ענדך שרא שי מנה תסרע עלי בכתאבך</p>
</li>
<li>
<p>ואללאסין סקלי אביע יד אלי ותשרח לי כיף יכון חמלה או תאצל פיה</p>
</li>
<li>
<p>אצל מע בן רגא או גירה אן ראית [ה]דא ראי ואלא תבטי עלי בכתאבך אללה אללה</p>
</li>
<li>
<p>ותערפני פיה ראיך ווצל לי כלטה ישועה קליל והו וסט נחו כ רטל</p>
</li>
<li>
<p>טו לאסין תערפני אש ראיך פיהא ואחב תכץ סידי אבי אלקאסם עבד אלרחמן</p>
</li>
<li>
<p>אלסלאם וקד תקדם כתאבי אליה ואלי יומי הדא מא קדרנא עלי אלעתאלין פי</p>
</li>
<li>
<p>רד אלעדל לא נחן ולא בן שבל ולא גירנא וקד כף עליהם אלחמל קליל</p>
</li>
<li>
<p>ואנא בעד אלסבת נדכלהא וכל יום נפתקדהא פלא יכון עלי קלבה תקל מנהא</p>
</li>
<li>
<p>ותכץ סידי אלשיך [אבו] עלי(?) אבן אלסכרי אלסלם ותערפה מני קד וצלך אלמאידה</p>
</li>
<li>
<p>והי מאידה [וא]סעה [מ]כירה ואכדהא אלאמיר ואתכלם פיהא יחיי בן אלהריסא</p>
</li>
<li>
<p>וקאל אנהא לשיך אבי אלפרג אלבאבלי וסמע מא יכרה והו כאיף אן יכון כסרוהא</p>
</li>
<li>
<p>לא יסכן אלאסכנדריה פאן יחסן ענדה יאכד פיהא כמאס קאטע ויכלף מן ידפע</p>
</li>
<li>
<p>עליהא גיר בן אלהריסא פיפעל ולא ידכרה אצל לאנה תברא מנהא וקאלו</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>לה תקבץ</p>
</li>
<li>
<p>תמנהא פקאל מא לי</p>
</li>
<li>
<p>מא נתכלם וקד</p>
</li>
<li>
<p>וצל לה רזימה מן</p>
</li>
<li>
<p>ענד חיים בן עמאר</p>
</li>
<li>
<p>פיצל כתאבה במא</p>
</li>
<li>
<p>יאמר פיהא ואל</p>
</li>
<li>
<p>כתאן פי אלמרכב</p>
</li>
<li>
<p>אדא וצל קבצתה</p>
</li>
<li>
<p>&hellip;</p>
</li>
<li>
<p>ותעתדר עני פי</p>
</li>
<li>
<p>אלמכאתבה וסידי</p>
</li>
<li>
<p>אבי זכרי יהודה</p>
</li>
<li>
<p>בן אסמעיל כאן</p>
</li>
<li>
<p>סאלני נהניך</p>
</li>
<li>
<p>באלעיד והו</p>
</li>
<li>
<p>יכצך אלסלם</p>
</li>
<li>
<p>ואלצרה אלדי</p>
</li>
<li>
<p>ענדה ננתצר</p>
</li>
<li>
<p>כתאבה אן כאן</p>
</li>
<li>
<p>ישתרא בהא</p>
</li>
<li>
<p>שי או אל</p>
</li>
<li>
<p>&hellip;</p>
</li>
<li>
<p>קלילה</p>
</li>
</ol>
                    
                </div>
            
        </section>
    </body>
</html>
