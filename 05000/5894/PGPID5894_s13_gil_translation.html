
<html>
    <head>
        <title>Hebrew Translation of Letter: T-S 13J20.19</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J20.19</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00020-00019/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ויסלק ממך</li>
<li>כל רע .... (בחודש) תשרי, יחתום אותו אלוהים עלינו ועליך במיטב חותמו.</li>
<li>שלומי טוב ואני בריא .... לפני כן שלחתי לך מכתב בידי סרור נושא המכתבים בתוך</li>
<li>צרור מקושר, והיא העתקה ממה שקיבלת (כבר); בתוכו מכתבו של יצחק בן לנג'ו; לא בא </li>
<li>ממנו מכתב חוץ מזה; וצרור אחר, בידי כלוף בן נבאת, ובו מכתבים נוספים אליך ולאנשים (אחרים). הודעתיך</li>
<li>כל מה שנחוץ לך. אחי, עמדתי לקנות את היין ולשלוח לך מה שאמרת, אלא שהגיע</li>
<li>מכתבך: סדר .... כפי שתמצא לנכון; ואחי, הוא הגיע, טוב מאוד, ונמכר בכ' דינרים</li>
<li>הטובות; לא העזתי למכור מה שהגיע בשבילך בשותפות עם ברהון, כי הוא בינוני, וקנייתו תעלה להם י"ו הזוג</li>
<li>ומה שמכרו בכ', יהיה עליהם לקנותו בכ' ורבע הזוג, אלא שסחורתכם תמורתה טובה. </li>
<li>קניתי, ממש היום, בשותפות ביני ובין אבו אלפרג' אלאספאקצי כ' רטל טובים כ' דינר מנויים </li>
<li>והציעו לי רבע קנטאר טוב מזה בהרבה, ואני אקח אותם (בשותפות) ביני ובינו, והוא יצא </li>
<li>עמם אל הריף, אולי נרוויח מזה משהו, כי אני יש בדעתי לשהות בחורף כאן עד שיגיע מכתבך,</li>
<li>ואעלה מטבת ואילך. על כן, אם יש את לבבך לקנות משהו מזאת, כתוב לי מיד.</li>
<li>הלאסין הסיצילי נמכר י"ד בעד י'. כתוב לי פרטים על אופן הובלתו, או שתכתוב ביחס לזאת </li>
<li>מסמך יחד עם בן רג'א או מישהו אחר, אם נראה לך הדבר; אם לא שלח לי מכתב, אני משביעך באלוהים,</li>
<li>והודע לי מה דעתך על זאת. הגיע אלי קצת בשביל השותפות עם ישועה, אבל הוא בינוני, כ' רטלים בקירוב,</li>
<li>ט"ו לאסין; הודע לי מה דעתך עליהם. רצוני כי תדרוש בשלום אדוני אבו אלקאסם עבד אלרחמן,</li>
<li>לפני כן כתבתי לו מכתב ; עד היום הזה ממש, לא השגנו סבלים, כדי</li>
<li>להחזיר את המשאוי, לא אנחנו ולא בן שבל ולא מישהו אחר, אבל (עכשיו) הצטמצמה קצת ההובלה.</li>
<li>אחרי השבת, אכניס אותם ואבדוק אותם בכל יום, אל ידאיג אותו הדבר.</li>
<li>מסור לאדוני ורבי אבו עלי(?) אבן אלסכרי דרישות שלום והודע לו בשמי: הגיע בשבילך השולחן,</li>
<li>והוא שולחן רחב, משופר, אבל לקח אותו האמיר, ודיבר בעניינו יחיא בן אלהריסא,</li>
<li>ואמר שהוא של האדון אבו אלפרג׳ הבבלי, ושמע דברים לא נעימים והוא חושש ששברו אותו.</li>
<li>אינו גר באלכסנדריה, ואם טוב בעיניו הוא לוקח בה 'חומשים' קבועים והוא ממנה מי שישלם </li>
<li>עליהם (מקדמות ?), לא את בן הריסא. יטפל אפוא ואל יזכיר אותו כלל, כי הוא כבר פוטר משם. ואמרו </li>
</ol>
                    
                        <h3>recto, right margin</h3>
                    
                        <p>(1–3) לו: קבל תמורה בעדו, ואמר: אין על מה לדבר. </p>
<p>(4–5) הגיעה בשבילו כריכה קטנה אצל חיים בן עמאר. </p>
<p>(6–9) ישלח נא מכתב ובו הוראותיו. הפשתים באונייה, כשתגענה קבלן .... </p>
<p>(17-11) והתנצל בשמי על שאינני כותב. אדוני אבו זכרי יהודה בן אסמעיל, ביקש ממני שאברך אותך לכבוד החג, והוא דורש בשלומך. </p>
<p>(18–24) אשר לכיס שאצלו, אני מחכה למכתב ממנו, אם לקנות בו משהו או .... בצמצום .... </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00020-00019/canvas/2">
                    
                    
                    
                        <h3>verso</h3>
                    
                        <ol>
<li>מכתב בשביל בן פשקאל, הואילה למסור אותו ולקבל עליו תשובה, ויהיה המשלוח שלו ב'כנזירה' קטנה</li>
<li>לסיציליה. הואילה לקנות בשביל עיאש את החיטים ותמלא את בקשתי זו, כי הוא ביקש ממני שאבקש ממך, על כן אין בררה. כתבתי</li>
<li>בחיפזון ביום ו' בערב; הריני דורש בשלומך ובשלום הנתונים להשגחתך.</li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ''ע, ייתן לו אלוהים אריכות ימים ותמיד את שלומר ואת אושרו; מברהון בן מוסא נ"ע.</p>
                    
                </div>
            
        </section>
    </body>
</html>
