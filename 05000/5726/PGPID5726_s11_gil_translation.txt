recto

מכתבי, ייתן לך אלוהים אריכות ימים, ויתמיד את שלומך…
בא' בכסלו; מצבי מצוין, תודה לאל… (אני),
מחכה לבואם של נושאי מכתבים (עם הידיעה) שהגעת בשלום; אבקש מאלוהים…
השלום. לא דיברתי עם אמך מאז שיצאת
…על ידי שנשמע ששלום לך ושלום ל…
ייתן לו אלוהים שלום. דע לך, אברהים, איך יהיו… (הגיע)
מכתב ממנו שבו הוא מודה לך. כתוב לי על כל הנעשה אצלך
והנעשה אצל ברהון, ייתן לו אלוהים שלום…
כואב לו הלב על הי"ד משואים אשר אבדו לו; הם כפרה…
ואיך אילו נסע באונייה עם יהודים; נחם נא אותו, ככל יכולתך,
ואין אדם כמוך זקוק להוראות. כתוב לי בפרוטרוט, ואל תסתיר ממני דבר
ותהיה ראוי שאתפלל למענך. והלוא ידוע לך איך סבב אותי בכחש אבו יעקוב
ואיזו קבלת פנים סידר לי בתוך הנמל בעת החלוקה בנוכחות האנשים שהיו
נוכחים בינינו, ואיך קילל אותי בעת שהפלנו גורל. כתבנו בינינו זכרון דברים,
ואין לאחר קניין כלום ולו במעט שבמעט; אילו היה לי…אמך, כאשר לא היתה נוכחת…
…הקאצ'י, ולקח אותי אל הדיין על פי צו הקאצ'י…ילך בא–כוחי,
והוא בא אלי אצלם, והיתה כוונתי… 

recto, right margin

 …יעזור לו אלוהים. אני ממתין (לכסף) שנשאר חייב…הבית זקוק לתיקון 

recto, top margin

(אם לא) אוכל לשלם מכספי, תכעסו עלי 

verso

…כפי שתמצא לנכון בעניין ההוצאה; על כן אם טוב הדבר בעיניך,
…צינורות (הביוב) סתומים והגגות .... והרחוב
השתקעו בו פרחחים; החצר זקוקה לאבנים .... וללבנים ולעצים ולקורות, ואין
בבית היכן להוביל אותם (אל החצר) אלא דרך הפרוזדורים. ויש צורך לחשוף את צינור הרחוב
מן הגגות אל הקצה ה.... ולקשור את עלי הדקל לכיסוי הגג;
זאת לידיעתך; דרישות שלום לך .... שני הוריך ואחיך בריאים;
ולאחותך, דרישות שלום, ואני חש את חסרונה כמעט כל הזמן, יקרב אלוהים את פגישתנו. 
הודע לבַּרהון, מיד עם בואו של נושא המכתבים; מכתבי הסוחרים…
פשתים…דינר הקנטאר, ועכשיו משקים אותן…(ולא)
נקנה, אלא אם תהיינה טובות, בייחוד כאשר…
 
 
ואיך סיבב אבו סעיד את בן דודו, ייתן לו אלוהים שלום, זאת לידיעתך…

verso, bottom margin

מאסמעיל בן ברהון נ"נ, דודו,
ברית שלום. 
