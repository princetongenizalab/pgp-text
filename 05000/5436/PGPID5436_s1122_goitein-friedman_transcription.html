
<html>
    <head>
        <title>Transcription of Letter: T-S 8J15.24</title>
    </head>
    <body style="max-width: 860px; margin: auto">
        <h1>Transcription of Letter: T-S 8J15.24</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00015-00024/canvas/1">
                    
                    
                    
                        <h3>recto</h3>
                    
                        <ol>
<li>כתאבי אטאל אללה בקא מולאי אלשיך אלגליל ואדאם</li>
<li>עזה ונעמאה וכבת אעדאה אעלמה שדה שוקי</li>
<li>אליה וארתיאחי נחוה אסל מן אללה אן ימן באלאגתמאע</li>
<li>עלי אפצל אלאחואל במנה וכרמה. וצל כתאבה אלי</li>
<li>מולאי אל רייס אלגליל אדאם אללה עזה ידכר וצול תמים</li>
<li>וצחבתה אלקרנפל ואלעוד וקד תקדם כתאב שר שלום</li>
<li>בן אל שאמי אליה ידפע מא יחצני אלי מולאי אלשיך</li>
<li>אבי יעקב אלחכים לאנה וכילי פי קבץ דלך והו</li>
<li>יז מנא קרנפל דכר אן לה פיהא לכאצתה ז אמנא</li>
<li>ואל י אמנא ואל ז אמנא אל עוד לי אלתלתיי ולה</li>
<li>אל תלת ומעהא יב דינ' מלכיה ברסם מונה אל</li>
<li>י אמנא קרנפל ואל ז אמנא אל עוד פתתפצל תקף</li>
<li>עלי כתאב בן בנדאר אל ואצל מע תמים ותנטר</li>
<li>מא אנפד תאכדה לי חצתי וכאן וצל כתאבך</li>
<li>אלי מולאי אלרייס אלגליל פי מא יתעלק באל שש</li>
<li>אלדי אנפדנא לשיך אבו נצר בן שעיה והו מ רטלא</li>
<li>כז טייב אסאלך אל וקוף עליה וביעה בצבר שהרין</li>
<li>במא קסם אללה תעאלי</li>
</ol>
                    
                        <h3>recto, right margin</h3>
                    
                        <ol>
<li>וקד כנת</li>
<li>כתבת אליה פי מא</li>
<li>יתעלק באבי סעד</li>
<li>בן רשיד רחמה</li>
<li>אללה ומא כאן לה</li>
<li>מע שר שלום</li>
<li>והו עה דינ' ראס</li>
<li>מאלה מצריה תגי</li>
<li>ש דינ' ואנת תעלם</li>
<li>אן אליתומים מסאכין</li>
<li>בנתין תתפצל</li>
<li>תקול ללחצרה אל</li>
<li>ריסייה</li>
<li>אל</li>
</ol>
                    
                        <h3>recto, top margin</h3>
                    
                        <ol>
<li>אגליה ירום הודה</li>
<li>ויגדל כבודה יעמל</li>
<li>פי הדה אלנובה</li>
<li>מא יקרבה אלי אללה</li>
<li>וכתאבה לא</li>
<li>יכליני מנה</li>
<li>בכדמתה</li>
<li>וחאגאתה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00015-00024/canvas/2">
                    
                    
                    
                        <h3>verso</h3>
                    
                        <ol>
<li>לאנני אסר בדלך ותשרח לי פיה כלמא סאלתך פיה כצצתה</li>
<li>באתם אלסל' ואסאלה תכץ אלשיך אבו אלחסן אלדהקאן באלסל'</li>
<li>ותעלמה שדה שוקי אליה ועמה אפצל אלסל'</li>
</ol>
                    
                        <h3>verso, address</h3>
                    
                        <ol>
<li>מולאי אלשיך אלגליל אבו אלעלא ש[אכר] תפצלה מ[כ]תאר בן [י]עקב נע</li>
<li>צאעד בן נ[ג[א] נע אלנאמן</li>
<li>אטאל אללה בקאה וא[דאם] עזה</li>
</ol>
                    
                </div>
            
        </section>
    </body>
</html>
