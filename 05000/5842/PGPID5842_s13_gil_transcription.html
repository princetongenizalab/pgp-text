
<html>
    <head>
        <title>Transcription of Letter: T-S 12.226</title>
    </head>
    <body style="max-width: 860px; margin: auto">
        <h1>Transcription of Letter: T-S 12.226</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00226/canvas/2">
                    
                    
                    
                        <h3>recto</h3>
                    
                        <ol>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מולאי</p>
</li>
<li>
<p>[ ] אצחאב[נא ] ואכד אנא מן הדה אלנקוד שי ואלעצפר אלדי כאן</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] אנה באקי לאן נז[ל] סערה ענדנא ויבקי אלי אידם שלגוים לעל יתחאיא סערה ווגדת פי</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] אלרצאץ אלעלאוה אללטי[פה] אלדי דכרת פיהא צו רטל נשאצר ואלסכר ואלמצטכי ליס</p>
</li>
<li>
<p>[ענדי מנהא] עלם הל באקיה באלאסכנדריה או [חמלת] אלי סקליה ארגו אנהא פי חיז אלסלאמה דכרת לי</p>
</li>
<li>
<p>[א]סעאר אלבצאיע ענדכם וזאידה אס[עארהא &nbsp; &nbsp; &nbsp; &nbsp; ] לא ינפע אללה&nbsp; &nbsp; בדכרה אש ינפענא זיאדתהא</p>
</li>
<li>
<p>הי ענדנא בכלאפה או יכון לא [ &nbsp; &nbsp; &nbsp; &nbsp; ] אלמכזן אלי אן&nbsp; תחול אסעארהא בעד סנתין</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] הדא מא [ &nbsp; &nbsp; &nbsp; ב]ענא נחן חין וגהנא אלזעפראן אליכם סוי ג&gt;</p>
</li>
<li>
<p>ובאעו אלדי אשתראוה מעי ט דנא אלמן פי אלשתי לו עלמנא הדא כאן נחבסוה ולא נוגה [&nbsp; &nbsp; ]</p>
</li>
<li>
<p>[ה]דא עלם כפי ען אלנאס וסער אלזעפראן אליום בסתה דנא אלמן סאלתני ען נצף אלברקלו אלניל אל[די]</p>
</li>
<li>
<p>חמלנאה אלי אגרב וכאן אלדי מצא ביה וצל אלי אנדלס וערצה באלמוצע ולם יגד פיה אנחלאל תם ע[דא]</p>
</li>
<li>
<p>ביה אלי בר אלגרב ובאעה עלי אנה ישתרי ביה קמח פלם יגד מרכב יוסק פיה פאכד אלדהב עלי וסטה</p>
</li>
<li>
<p>[ומצ]א פי אלבר פלם יעטינא אלי נחו ראס מאל ללה אלחמד אלדי גמעה וכנת נדמת פי תוגיהו ולם נעמל</p>
</li>
<li>
<p>[ ] פי אלמרגוע ואמא אלבקם אלואצל אלי עאם אול פתחתה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ס]נתין לם נגד מן ישתריה מני גמלה פבקי ענדי בעת מנה כיארה טול אלשתי עוד ועודין</p>
</li>
<li>
<p>[ובעת אל]בקיה סער טו ומצא גמיעה נפקה תם תפצל אללה בנזול הדא אלעדל אלסנה וגדתה מחלול</p>
</li>
<li>
<p>[&nbsp; &nbsp; &nbsp; &nbsp; &nbsp; ] מפצל גיר אנה מנקוש ולם יכון פי אלמרכב גירה פטארת רוחי אן ליס תם מן יכתלט לי</p>
</li>
<li>
<p>מעה פאקמת איאם נטלע וננזל פי אלתפריג אלי אן גמעתה פראית אן ביעה גמלה אחסן מן אלגריב</p>
</li>
<li>
<p>אכיר מן ביעה עוד עוד מכתאר פלם נקדר עלי דלך אלי מעאמלה אכדת מנה בנצפה קמח אנדלסי</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; ] גואז אלבלד אלנצף רבאעיה ואלנצף צחאח ממא ליס הי גואז אלשרק ואכדת מנה אלקמח ג דנא אלי</p>
</li>
<li>
<p>[ &nbsp; &nbsp; &nbsp; &nbsp; ] סוא מא ילחקה והו יסוא אקל מן הדא לאן נזלת אסעארה ענדנא בחמד אללה וקד אסתכרת</p>
</li>
<li>
<p>[אללה ת]עאלי ואשתרית לכם רזמה שמע וזנהא י [דנא] קנאטיר כג רטל שמע מנהא תלתיתהא שמע</p>
</li>
<li>
<p>אנדלסי עאלי ומנהא אלתלת באגי בלג תמנהא צח דינ ונצף ולתמנהא שד וברטיל וסלפה כאמלה</p>
</li>
<li>
<p>סתה דנא אלי קיר ואשתרית להא י קטאיע צוף גפית עליהא בהם נחקק לך תמנהם פי אלחסאב וגעלת עליהא</p>
</li>
<li>
<p>כל כיש כאן ענדי וכל מסח שער כאן עלי אלקפץ פמן כאן לה אסם עלי שי מנהם יאכדה לאן אלצריף</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] נחפצהא לצאחבהא דכרת אן חמלת ברקלו ניל פיה בקירתין וזנה שכ רטל וליס להא ענדי</p>
</li>
<li>
<p>[מנהא עלם א]רגו אנהא תכון פי חיז אלסלאמה וגמיע מא תשתריוה אדא כנתם לא תהתמו בתספירה יבקא</p>
</li>
<li>
<p>[טול אל]סנה באלאסכנדריה נצפה בקיאה ענדכם אופק לאן חאגה לא תהמך כלף ביהא גירך ובעד</p>
</li>
<li>
<p>אן יכון אלאנסאן מע רחלה ויעמל פיה מא יקדר עליה רב מא לם יבלג פיה אלי מא ירידה כיף מן</p>
</li>
<li>
<p>יוגהו אכר אלנאס ומראכב ציקה ויתכל ביה עלי מן חואיג גמיע אלנאס בידה מא פי אלדניא</p>
</li>
<li>
<p>מתלה אלדי יקדר עלי בעץ הדה אלאמור אלדי יתכלף ביהא ואנת תעלם אני חית כנת מעך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00226/canvas/1">
                    
                    
                    
                        <h3>verso</h3>
                    
                        <ol>
<li>
<p>[באל]קסם ואלרזק ולא תעיק מנהא דרה ויצל שרח אלחסאב מעהא לאני מא ימכנני אלספר אלי חתי נחאסב</p>
</li>
<li>
<p>[ו]ראת אכי נע ונפתצל מנהם פנחב תעאונני עלי ספרי מן הדא אלבלד מתפצל דכרת לי מא אשתרית</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ו]צל ברוך בן אלשאמה וסאלתני הל חמלת אליה שי עוץ ממא כאן לה פי גמלה אלעקיק וגירה</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אליה סוא אלכרוז פקט אתפק להא אלשדאיד אלדי גארת עלי אטראבלס בקית אלי אלאן לעל</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; ת]באע [ &nbsp; ב]לגנא אן בלדהם תחאיא ואלדי כאן בעתה מן אלעקיק דפעתה אליך ואלדי בקי מנה ענדי אנא</p>
</li>
<li>
<p>[אבי]עה באלקסם ואלרזק ונרפעה פי אלחסאב וכאן פי גמלה תמנה גזו לר יצחק בן יעקב בן לנגו אבקאה ולם</p>
</li>
<li>
<p>[יא]כדה רגיה מנה פי פאיד יטלע לה וקד לחקה אמר אלבארי ותעטל פי אלבית זמאן תם תצרף אללה תעאלי</p>
</li>
<li>
<p>[יכ]תב לה אלעאפיה דכרת בקיה גמיע אלכרוז אלואצלה אליך בסבב אנקטאע אלטרק ארגו אנצלחת אלטרק</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ו]צול אלאסקאט כתירה תעאמל פיהא ולא תבקיהא ולם נוגה אליך מנהא שי לאן אנתצרת וצול</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]וא וקפת מנהא עלי בקיה מא חמלנאה וציאע מא צאע מנה עלי אלאסקאלה פחמדת אללה ולם</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]תם טאלבתהם פי מא [ &nbsp; ] דכרת מנהם בעץ כרז מדור כביר ובעתה באלסער</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לסודאנין לאנהם טלבוה אלסנה ולם ישתרי אחד מן אלמצרין כרזה כבירה אלי בעץ</p>
</li>
<li>
<p>מנצום ואכתר אלמנצום איצא באעוה אלדי אשתראוה הנא לעל בקלתה ינחל מא ענדך וקד חמל אליך עטא</p>
</li>
<li>
<p>בן עמי עלאוה כרז שדת פי ראסהא יח ביעה חמר מלאח ליס פי עלאותה ואחדה תשבההא לאן אלדי</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אתאר הוא שדיד יציב אלי סואד ואלדי לוה אחמר שרך אלמא כאפור ואלורר אלדי מן כלטה</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; א]ברהים בן יעקב וסאלתה אן יעטיני חסאבה פקאל חתי ינתגז באקיה אללב כיאר שנבר רמינאה ולם</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פי אלחמל ולא פי גירה כנ[ת] אשתארי זוגה אברהים בן דאוד סאפרת אלי מא קבלכם פי מרכב אלסלטאן</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אכיהא לאן [ &nbsp; &nbsp; &nbsp; ] באן תעמל לה גנאזה פאכפינא אלכבר ענהא</p>
</li>
<li>
<p>[ &nbsp; &nbsp; &nbsp; &nbsp; ] נעטיה להא &nbsp; &nbsp; תתספר ביה קלת לה נדכל מעך</p>
</li>
<li>
<p>אלי [&nbsp; &nbsp; &nbsp; &nbsp; &nbsp; &nbsp; ] ונוקפה עלי כתבך ונרא אש ישיר עלינא ביה וכתבי תצל אליך בשרח דלך ומא יגרי פיה ואנא</p>
</li>
<li>
<p>אשהד עלי סהלון אן יכון הדא אלדי אעטאה לי לא נחמל מנה שי אלי וצול אלבראות פתצל כתבך במא יחסן</p>
</li>
<li>
<p>ענדהם יעמל להם מע סהלון ונסתגני ען שרח דלך למא תקדם מן שרחה קבל דלך סאלתני [&nbsp; ]</p>
</li>
<li>
<p>[ &nbsp; &nbsp; &nbsp; &nbsp; &nbsp; ] חמלה ר ישועה אלי אטראבלס כלטה [ &nbsp; &nbsp; וליס] ענדי מן דלך עלם וצל אלי כתאב כלפון בן כלילה ידכר אן</p>
</li>
<li>
<p>[כאן] לך ענדה לולו דק חמלה מע קארב [ ] וצל אלגמיע &nbsp; &nbsp; אלי אספאקץ אלי מחבוב [ ]</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מחבוב עליהם [ ] &nbsp; &nbsp; ולמא וצל כתאבך תדכר לי פיה אנה ל[ם]</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] סאלת יהודה ב[ &nbsp; ] מן סקליה אוקפת אלחאל פיה אלי אן יצל</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מן סקליה אן שא אללה פאן כנת [ &nbsp; &nbsp; ] ותעידה &nbsp; &nbsp; עליה אלי יצח לך מא סאלת ענה [ &nbsp; &nbsp; ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; ] ונקבצה מן תחת אידך אסתכרת אללה [וחמלת אל]יך פי קארב נאצר אלדולה צחבה סעיד אלשנטטי</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וחמלת אליך פי קארב מפ[צל] צחבה חסון בן &nbsp; &nbsp; &nbsp; אסחק צרה פיהא נ דינ ובקיה מא נחמלה נדכרה</p>
</li>
<li>
<p>[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; כ]תאב ואללה תעאלי יכתב סלאמה אלגמיע קראת&nbsp; &nbsp; עליך אפצל אלסלם ורזמה אלשמע פי מרכב</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;]א זק זית לכלטה ישועה [ ] &nbsp; &nbsp; &nbsp; אלרזמה באלכאמל ונצף סלפה אלזית ופיה עלאוה כרז</p>
</li>
</ol>
                    
                </div>
            
        </section>
    </body>
</html>
