recto

(2−1) אדוני .... אנשינו .... ואקח אני סכום (כלשהו) מן המטבעות האלה. ואשר לקרטם, אשר היה
 
.... שהוא נותר, מפני שירד אצלנו מחירו, ויישאר עד 'אידם שלגוים', שמא ישוב מחירו ויתעורר. ומצאתי בתוך
.... העופרת את העלאוה הקטנה שעליה כתבת, ובה צ"ו רטלים נשדור. ואולם הסוכר והשרף, אין
לי עליהם שום ידיעה, אם נשארו באלכסנדריה או שהובילום לפלרמו; אקווה שהם במצב טוב. כתבת לי
את מחירי הסחורות אצלכם ואת העלייה במחירים.... אם אלוהים לא יביא רווח על פי דברו (?) מה תועיל לנו עלייתם.
אצלנו (המחירים) הם ההפך מזה או שמא .... (לא נוציא את הסחורות מן) המחסן עד אשר יתהפכו מחיריהם, אחרי שעברו שנתיים
…. (לא) מכרנו אנחנו כאשר שלחנו את הכרכום אליכם אלא בג' וחצי,
ומכרו מי שקנו אותו יחד עמי בט' דינרים המן בחורף. אילו ידענו זאת, היינו מעכבים אותו ולא היינו שולחים ....
זו ידיעה שנסתרה מן הבריות. והיום מחיר הכוס הוא שישה דינרים המן. שאלת אותי על דבר מחצית הברקלו ניל אשר
שלחנוהו אל המגרב; האיש שנסע עמו הגיע לספרד והציע אותו במקום (שאליו הגיע), אבל לא מצא שם אפשרות לשווק, ואז עבר
עמו אל יבשת המגרב ומכר אותו על מנת שיקנה בו חיטים, אבל לא מצא אונייה להעמיס בה, על כן לקח את מחצית הזהב
ועבר אל היבשת ולא נתן לנו אלא את הקרן, בערך ; תודה לאל ששמר עליו, אף התחרטתי כבר ששלחתי אותו, ולא עשיתי
.... בתשובתך (?). אשר לעץ האודם שהגיע אלי אשתקד, פתחתי אותו
.... (במשך) שנתיים לא מצאתי לו קונה בכלל, נשאר אפוא אצלי ומכרתי ממנו את החלק הטוב ביותר במשך החורף, עץ, ושני עצים,
(ומכרתי את) היתרה במחיר ט"ו, והלך אפוא כולו על ההוצאות. אחר כך ריחם אלהים והגיע המשאוי הזה השנה, מצאתי אותו פתוח
.... מחולק (?), אלא שהוא צבוע, אבל לא היה באונייה (שום משאוי) אחר, ויצאתי מדעתי. כי לא היה שם מי שיעשה עמי שותפות
בו. שהיתי אפוא ימים מספר והייתי עולה ויורד בעניין השחרור, עד אשר אספתי אותו, והייתי ברעה שמוטב למכור לאדם זר את כולו,
ומוטב מאשר למכור אותו עץ אחר עץ לפי בחירה, אבל לא יכולתי לעשות זאת אלא בשותפות, וקניתי ממנו בעד מחציתו חיטים ספרדיות
.... במטבע (המקומי) של העיר, חצי ברבעי דינרים וחצי (בדינרים) שלמים, דינרים שאינם מטביעה מזרחית, וקניתי בעד זה חיטים בער ג' דינרים עד
.... חוץ ממה שישיג, שהלוא הן שוות פחות מזה, כי מחירי (החיטים) אצלנו ירדו, תודה לאל. ביקשתי את חסדי
אלוהים, יתעלה, וקניתי לכם משלוח שעווה, משקלו י' קנטארים וכ"ג רטלים שעווה, מהם שני שלישים שעווה
ספרדית מעולה ושליש באג'י', תמורתה הסתכמה בצ"ח דינר וחצי, ויש להוסיף על התמורה אריזה ושוחד ודמי הובלה בשלמות,
שישה דינרים פחות קיראט. וקניתי לך י' חבילות צמר והשקעתי בהן מאמץ כדי לוודא בשבילך את תמורתן בחשבון, ושמתי עליהן
את כל בד האריזה שהיה אצלי וכל לבד עשוי שערות שהיה על הארגז; ומי ששמו רשום על אחת מהן, ייקח אותה, מפני שהמוצלח
.... לשמור אותה לבעליה. כתבת ששלחת ברקלו ניל, ובו שתי חולצות (?), ומשקלו ש"כ רטלים, אבל
אין לי שום ידיעה עליו, אקווה שהם במחוז השלום. כל הסחורות שתקנו, אם לא תייחדו תשומת לב למשלוחם, מחציתן תישארנה
למשך כל השנה באלכסנדריה ; מוטב שתישארנה אצלכם ; כי אדם שאין לו חשק לעשות דבר כלשהו מטיל זאת על זולתו. הלוא אחרי
שהאדם נמצא עם הסחורה שלו ועושה בה כל שביכולתו, עדיין יש שאינו משיג את חפצו בנוגע אליה; לא כל שכן, אם
הוא שולח אותה עם האחרון שבבריות ובאוניות שהן צרות (מהכיל) וסומך לגביהן על אנשים שבידם (הזמנות של) קניות בשביל כל הבריות כולן. אין בנמצא בעולם
אדם שכזה, שיוכל להתגבר ולו גם על מקצת העניינים האלה, ואתה הלוא יודע שכאשר הייתי אני עמך .... 

verso

(למכור) כפי שיעניק אלוהים, ואל תשהה ולו דרהם אחד מזה, ויבוא (עם הכספים) פירוט החשבון, משום שאני אינני יכול לנסוע, אלא לאחר שאתחשבן עם
יורשי אחי נ"ע ואברר אתם את העניינים. אבקש אפוא ממך שתסייע לי לנסוע מן העיר הזאת, בחסדך. כתבת לי מה שקנית
.... (אם) בא ברוך בן אלשאמה; ושאלת אותי אם שלחתי לו משהו בתמורה על החלק שהיה לו בכלל אבן האודם ושאר (הסחורות)
.... (לא שלחתי אליו), אלא את החרוזים בלבד; אירעו להם הצרות אשר עברו על אטראבלס (של לוב) ונשארו עד עכשיו; שמא
.... יימכרו ; .... נודע לנו ש(השוק) בעירם קם לתחייה. מה שמכרתי מתוך אבן האודם מסרתי לך, ומה שנותר מזה אצלי,
אמכור כפי שיעניק אלוהים וארשום זאת בחשבון. בכלל התמורה בעד (אבן האודם) היה חלק לר' יצחק בן יעקב בן לנג'ו, והוא השאיר אותו, ולא
לקח אותו, בתקווה שיהיה לו מזה רווח; אבל השיג אותו צו הבורא, ונשאר סגור בביתו זמן מה. ואחר כך חזר לעסקים, אלוהים יתעלה
יכתבנו לבריאות. כתבת שנשארו כל מיני החרוזים שהגיעו אליך, בגלל ניתוק הדרכים; אני מקווה שהדרכים עתה כתקנן
.... באו תבלינים בכמות רבה, הוציאם לשוק ואל תשאירם; לא שלחתי לך עוד תבלינים כלל, כי ציפיתי לבוא
(מכתביך) .... קראתי בהם מה הדברים שנותרו ממה ששלחנו ומה שאבד על ה'אסקאלה' והודיתי לאלוהים ; אבל לא
.... תבעתי מהם בעד .... ; מהם אתה מזכיר מקצת חרוזים עגולים גדולים; מכרתי אותם במחיר
.... לשחורים, כי הם שביקשום השנה, ואילו איש מהמצרים לא קנה חרוז גדול, אלא מקצת (חרוזים)
מושחלים; ומי שקנו כאן את המושחלים, מכרו גם כן את מרביתם; אולי (עכשיו), כאשר נותרו מעטים, תשווק מה שאצלך. שלח אליך עטא,
בן דודי, 'עלאוה' של חרוזים, וארותי בה, למעלה, י"ח צרורות אדומים משובחים. אין ב'עלאוה' שלו אף אחד שידמה להם, כי
(שלי) .... (יש בהם) סימנים(?) הם חזקים, נוטים לשחור, ואילו שלו הם אדומים, והם יחד עם מי הקמפור (ומי) הוורדים אשר מן השותפות של
.... אברהים בן יעקב; וביקשתי ממנו שייתן לי את חשבונו, אז אמר: קודם יצא לפועל (המשלוח) של שארית גרעיני הכסיה, שהשלכנום ולא
.... לא בהובלה ולא בשאר דברים, הייתי קונה. אשת אברהים בן דאוד נסעה אליכם באוניית הסלטאן
.... אחיה, מפני .... כי תעשה לו הלוויה, אבל הסתרנו ממנה ידיעה זו
.... ניתן אותו לה שתוכל לנסוע בזה. אמרתי לו: אכנס עמך
אל .... ואתן לו לקרוא את מכתביך, ונראה מה ייעץ לנו. אשלח לך מכתבים מפורטים בעניין זה ואיך תהיה ההתפתחות. אני
אמסור עדות בנוגע לסהלון, כי ממה שנתן לי, לא שלחתי כלום בטרם הגיעו הקבלות; שלח לי אפוא מכתבים, מה הוא הטוב
בעיניהם כי אעשה למענם בדבר סהלון: ואין צורך שאפרט את זה, כי כבר הבאתי דברים מפורטים לפני כן. ביקשת ממני ....
.... ששלח ר' ישועה לאטראבלס בשותפות .... אבל אין לי שום ידיעה על זאת. קיבלתי מכתב מכלפון כן כלילה, הכותב כי
היו לך אצלו פנינים קטנות והוא שלח אותן ב'קארב' של .... הכול הגיע לספאקץ אל מחבוב ....
.... מחבוב עליהם .... וכאשר הגיע אלי מכתבך שבו אתה כותב לי שהוא לא
.... שאלתי את יהודה.... מפלרמו, השארתי את הדברים כפי שהם עד שיגיע
.... מפלרמו, ברצון האל; על כן, אם אתה .... וחזור על זאת שנית, עד שיתברר לך מה ששאלתי על זאת ….
…. ואקבל זאת מידך. ביקשתי את חסדי אלוהים ושלחתי לך ב'קארב' של נאצר אלדולה, עם סעיד אלשנטטי
.... ושלחתי לך ב'קארב' של מפצל, עם חסון בן אסחק, כיס ובו נ' דינרים. שאר מה שאשלח, אכתוב (לך)
.... מכתב. אלוהים יתעלה יכתוב הכול לשלום. הריני שולח לך את מיטב דרישות השלום, משלוח השעווה באוניית
.... כד שמן בשביל השותפות של ישועה .... המשלוח כולו, ומחצית דמי הקדימה על השמן; ובו 'עלאוה' של חרוזים. 
