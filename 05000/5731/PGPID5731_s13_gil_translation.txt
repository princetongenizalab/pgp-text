recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך,
מאלכסנדריה, ביום א', כ' בטבת, יחתום אותו אלוהים עלינו ועליך, שיהיה המבורך שבחודשים.
אודיעך, אדוני, ששלחתי לך לפני זה מכתבים אחדים, אבל לא הגיעה אלי תשובה אף לא על אחד מהם,
אקווה שאתה עסוק בדברים טובים. ביקשתי ממך, אדוני, שתודיעני אם שלחת את שאר האריגים, ועכשיו
לבי יוצא לדעת באיזה מצב אני. הודעתיך במכתבי
מה שכתב לי במכתביו בן סַעֲדאן, אקווה שזו אמת, הודע לי במכתבך.
הגיע, אדוני, כיס מאת כלפון בן כלילה, ובו מ"ג דינר מנויים 'שאבורי',
וכ' דינרי זהב פגומים, סך הכול ס' פחות כ"ו קיראטים(?), בטביעת אלכסנדריה. ביקשתי את חסדי
אלוהים יתגדל וישתבח, ושלחתי אותו עם אדוני ורבי אבו עמר, אחי השותף
של האדון אבו אלחסן, מנהל 'דאר אלכתאן'; הוריתי לו שימסור אותן לך או לאדוני
אבו זכרי אלחנן, קבל אותו וסדר לי את דבר מכירתו ותקבל את תמורת
ותודיע לי כמה התקבל בעדו. ביקש ממני האדון אבו עמר ….
ושילמתי לו זאת מן הסכום של אדוני אבו זכרי אלחנן ...., 
שיקבל זאת ממנו או קבל זאת אתה ממנו, כי אדוני אבו זכרי
אלחנן לא יהיה שם, והודע לי זאת במכתבך. הוריתי לך אדוני ....
בתזכיר, כי תקנה לי .... 

recto, right margin
ואבקש ממך שתעלה זאת עד שישה, ותקנה לי ד' דינרים פלפל; שני דינרים שרף מתוק; ואבני אודם אדומות, בעד שני דינרים מסוג 'כלאב', מחציתן גדולות ומחציתן קטנות; דינר צפורן; חצי דינר בורקס; חצי דינר 'כולאן' טוב. ואדוני, אם יש זרעים משובחים בג' וחצי הויבה קנה לי ה' ויבות. תארוז לי כל אלה 
recto, top margin
ב'ברקלו'; אם הקמפור הוא טוב, קח לי ממנו .... ; אני יודע, אדוני, שהגיעו בשיירה זו דינרים רבים,
verso

ואני מבקש ממך שתעשה עמדי חסד ותמכור דינרים אלה ששלחתי עם האדון אבו עמר,
והשתדל למכור בשבילי את שארית האריגים. קבל ממני את מיטב דרישות השלום;
אם תכתוב מכתב לאדוני אבו יצחק לבוציר, אבקש שתמסור לו בשמי
דרישות שלום ותודה לו בשמי על מה שעשה עם אחי .... (אלוהים יגמול לו)
כפליים ; מסור לאדוני אבו יצחק ברהון בן צאלח דרישות שלום .... 

verso, address
אדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו; ממודה חסדו, מרדוך בן מוסא נ"נ. 
 