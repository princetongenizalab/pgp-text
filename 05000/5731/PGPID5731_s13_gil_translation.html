
<html>
    <head>
        <title>Hebrew Translation of Letter: Halper 390</title>
    </head>
    <body style="max-width: 860px; margin: auto">
        <h1>Hebrew Translation of Letter: Halper 390</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://colenda.library.upenn.edu/phalt/iiif/2/81431-p3nc5sx44/canvas/p1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך,</li>
<li>מאלכסנדריה, ביום א', כ' בטבת, יחתום אותו אלוהים עלינו ועליך, שיהיה המבורך שבחודשים.</li>
<li>אודיעך, אדוני, ששלחתי לך לפני זה מכתבים אחדים, אבל לא הגיעה אלי תשובה אף לא על אחד מהם,</li>
<li>אקווה שאתה עסוק בדברים טובים. ביקשתי ממך, אדוני, שתודיעני אם שלחת את שאר האריגים, ועכשיו</li>
<li>לבי יוצא לדעת באיזה מצב אני. הודעתיך במכתבי</li>
<li>מה שכתב לי במכתביו בן סַעֲדאן, אקווה שזו אמת, הודע לי במכתבך.</li>
<li>הגיע, אדוני, כיס מאת כלפון בן כלילה, ובו מ"ג דינר מנויים 'שאבורי',</li>
<li>וכ' דינרי זהב פגומים, סך הכול ס' פחות כ"ו קיראטים(?), בטביעת אלכסנדריה. ביקשתי את חסדי</li>
<li>אלוהים יתגדל וישתבח, ושלחתי אותו עם אדוני ורבי אבו עמר, אחי השותף</li>
<li>של האדון אבו אלחסן, מנהל 'דאר אלכתאן'; הוריתי לו שימסור אותן לך או לאדוני</li>
<li>אבו זכרי אלחנן, קבל אותו וסדר לי את דבר מכירתו ותקבל את תמורת</li>
<li>ותודיע לי כמה התקבל בעדו. ביקש ממני האדון אבו עמר ….</li>
<li>ושילמתי לו זאת מן הסכום של אדוני אבו זכרי אלחנן ...., </li>
<li>שיקבל זאת ממנו או קבל זאת אתה ממנו, כי אדוני אבו זכרי</li>
<li>אלחנן לא יהיה שם, והודע לי זאת במכתבך. הוריתי לך אדוני ....</li>
<li>בתזכיר, כי תקנה לי .... </li>
</ol>
                    
                        <h3>recto, right margin</h3>
                    
                        <p>ואבקש ממך שתעלה זאת עד שישה, ותקנה לי ד' דינרים פלפל; שני דינרים שרף מתוק; ואבני אודם אדומות, בעד שני דינרים מסוג 'כלאב', מחציתן גדולות ומחציתן קטנות; דינר צפורן; חצי דינר בורקס; חצי דינר 'כולאן' טוב. ואדוני, אם יש זרעים משובחים בג' וחצי הויבה קנה לי ה' ויבות. תארוז לי כל אלה </p>
                    
                        <h3>recto, top margin</h3>
                    
                        <p>ב'ברקלו'; אם הקמפור הוא טוב, קח לי ממנו .... ; אני יודע, אדוני, שהגיעו בשיירה זו דינרים רבים,</p>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p3nc5sx44/canvas/p2">
                    
                    
                    
                        <h3>verso</h3>
                    
                        <ol>
<li>ואני מבקש ממך שתעשה עמדי חסד ותמכור דינרים אלה ששלחתי עם האדון אבו עמר,</li>
<li>והשתדל למכור בשבילי את שארית האריגים. קבל ממני את מיטב דרישות השלום;</li>
<li>אם תכתוב מכתב לאדוני אבו יצחק לבוציר, אבקש שתמסור לו בשמי</li>
<li>דרישות שלום ותודה לו בשמי על מה שעשה עם אחי .... (אלוהים יגמול לו)</li>
<li>כפליים ; מסור לאדוני אבו יצחק ברהון בן צאלח דרישות שלום .... </li>
</ol>
                    
                        <h3>verso, address</h3>
                    
                        <p>אדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו; ממודה חסדו, מרדוך בן מוסא נ"נ. </p>
<p> </p>
                    
                </div>
            
        </section>
    </body>
</html>
