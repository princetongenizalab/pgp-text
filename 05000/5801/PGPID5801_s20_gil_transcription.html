
<html>
    <head>
        <title>Transcription of Letter: Stras. 4110/88</title>
    </head>
    <body style="max-width: 860px; margin: auto">
        <h1>Transcription of Letter: Stras. 4110/88</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5801/iiif/textblock/14475/canvas/1/">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך אלגליל ואדאם עזה ותאידה</p>
</li>
<li>
<p>וסעאדתה וסלאמתה ונעמתה ען חאל סלאמה ונעמה &lt;ושוק&gt; אליה שדיד קרב</p>
</li>
<li>
<p>אללה אלאגתמאע ביננא עלי אסר חאל במנה ואנה ולי</p>
</li>
<li>
<p>דלך ואלקאדר עליה אן שא אללה ואלדי אעלם מולאי אחיאה</p>
</li>
<li>
<p>אללה אן חמלתני אלדאלה אלי חצרתה ואנפדת צחבה</p>
</li>
<li>
<p>וכיל אלכנזירה צרף לטיף פוה וזנה באלצרף ה אמנא</p>
</li>
<li>
<p>ותמן והו ביני ובין //מולאי// אלשיך אבו אלעלא כאתב באב אל</p>
</li>
<li>
<p>בחר ואלוזן באלצרף אלגלד לא גיר ואנא אסאלך</p>
</li>
<li>
<p>תתפצל ותחרץ לי פי ביעה ולא תתואנא פיה והו</p>
</li>
<li>
<p>אכבר חואיגי ענדך ואדא בעתה אן שא אללה בעד</p>
</li>
<li>
<p>אן תפעל לי פיה גהדך ועואידך אלגמילה תסלם</p>
</li>
<li>
<p>אלתמן למוצלהא וכ[דא]לך אן קד וצלני כתאבין מן</p>
</li>
<li>
<p>מצר מן חמוך ואנפדתהם לך אלואהד צחבה סהל //בן// אל</p>
</li>
<li>
<p>נקיב ואלאכר צחבה אבו אלחסן בן אלמצמודי</p>
</li>
<li>
<p>ואלדי מע סהל פי וסטה כתאב ליהודה קראבה</p>
</li>
<li>
<p>מולאי אלרייס אבו אלפצל יוצלה אלי אכתה ואהלך</p>
</li>
<li>
<p>פי עאפיה ואצהארך פי עאפיה אעלמתך דלך</p>
</li>
<li>
<p>קראת עליך אלסלאם ועלי כל מן תשמלה ענאיתך</p>
</li>
<li>
<p>אלסלאם ושלומך יגדל ואל ידל אמן ואמן נצח סלה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>והלאל ולדי יקריך אלסלאם</p>
</li>
</ol>
                    
                </div>
            
                <div data-canvas="https://geniza.princeton.edu/documents/5801/iiif/textblock/14475/canvas/2/">
                    
                    
                    
                        <h3>verso</h3>
                    
                        <ol>
<li>
<p>מולאי אלשיך אבו אלאפראח ערוס שאכרה בניאם בן הרון צע</p>
</li>
<li>
<p>בן יוסף נע</p>
</li>
<li>
<p>אטאל אללה בקאה ואדאם עזה</p>
</li>
</ol>
                    
                </div>
            
        </section>
    </body>
</html>
