recto

אני כותב לך, ייתן לך אלוהים, אדוני, אריכות ימים, ויתמיד את כבודך ואת עזרתו לך
ואת אושרך ואת שלומך ואת רווחתך, כאשר שלומי טוב ואני מאושר, אבל מתגעגע אליך ; יקרב
אלוהים את הפגישה בינינו בנסיבות המשמחות ביותר, בחסדו, כי קרוב
הוא להיענות, וגיבור לעשות זאת, ברצון האל, ואשר אודיעך, אדוני,
אלוהים ייתן לך חיים, שמתוך חיבה להדרתך שלחתי עם
הממונה על ה'כנזירה' מכל קטן של פואה. המשקל, כולל הכד, הוא חמישה מנים
ושמינית, והוא בשותפות ביני ובין אדוני ורבי אבו אלעלא, הסופר שבשער
הים, והמשקל הוא (יחד) עם מכל העור, ולא אחרת. אבקש ממך כי
תואיל להשתדל למכרו ואל תתרשל בזאת, כי הוא
השירות הגדול ביותר שאני מבקש ממך. וכאשר תמכור אותו, ברצון האל,
בעשותך לי בזאת (שירות) במאמציך ועל פי מנהגיך הנאים, מסור
את התמורה למביא מכתב זה. ועוד: הגיעו בשבילי שני מכתבים
מפסטאט, מחמיך, ושלחתים אליך, האחד עם סהל בן
אלנקיב והאחר עם אבו אלחסן בן אלמצמודי.
זה שעם סהל יש בתוכו מכתב אל יהודה, הקרוב
של אדוני הראש אבו אלפצל, ימסור נא אותו לאחותו. בני משפחתך
בריאים וגיסיך בריאים, זאת לידיעתך.
מיטב דרישות השלום לך; ולכל הנתון להשגחתך
דרישות שלום. ושלומך, וכו'. 

recto, margin
בני הלאל דורש בשלומך. 
 
verso
לאדוני ורבי אבו אלאפראח ערוס בן יוסף נ"ע, ייתן לו אלוהים אריכות ימים ויתמיד את כבודו המורה לו: בניאם בן הרון נ"ע. 