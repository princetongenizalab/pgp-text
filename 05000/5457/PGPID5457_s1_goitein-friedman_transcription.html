
<html>
    <head>
        <title>Transcription of Letter: T-S 24.66 + T-S NS J5</title>
    </head>
    <body style="max-width: 860px; margin: auto">
        <h1>Transcription of Letter: T-S 24.66 + T-S NS J5</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00005/canvas/1">
                    
                    
                    
                        <h3>II, 17</h3>
                    
                        <ol>
<li>וצל כתאב אלשיך אלאגל מולאי אדאם אללה</li>
<li>סלאמתה וחרס מדתה וכבת חסדתה פכאן</li>
<li>אסר כתאב ואבהג כטאב וסרני עלם סלאמתה</li>
<li>וצלאח חאלתה וסאלת אללה אלמזיד לה מן כל כיר</li>
<li>ברחמתה ואנתהית אלי מא דכרה פי כתאבה</li>
<li>אלעזיז מן אנפאדה פי מרכב אלנאכדא</li>
<li>ראמשת מן אלפלפל אתני עשר בהאר באלצגיר</li>
<li>וקד וצל דלך וצאר עבדה אלי קבצה ינחט</li>
</ol>
                    
                        <h3>II, 16</h3>
                    
                        <ol>
<li>ברחמתה ואנתהית אלי מא דכרה</li>
<li>פי כתאבה אלעזיז מן אנפאדה פי</li>
<li>מרכב אלנאכדא ראמשת מן אלפלפל</li>
<li>אתני עשר בהאר באלצגיר וקד וצל</li>
<li>דלך וצאר עבדה אלי קבצה ינחט מן</li>
<li>דלך עלי מא דכרה פי כתאבה כמסה</li>
<li>וארבעין רטלא תבקא לה אחדא עשר</li>
<li>בהאר ומאיתין (!) כמסה וכמסין רטלא סער</li>
<li>ארבעה ותלאתין דינ אלקימה ארבעה (!)</li>
<li>מאיה דינ ותלתה דנ גיר סדס</li>
<li>ינחט מן דלך אלעשור אתנין ותמאנין</li>
<li>דינ ורבע חק אלקבץ ארבעה דנ וסדס</li>
<li>קימה קפאע וחמאל דינ ורבע וסדס</li>
<li>צח תמניה ותמאנין דינ גיר סדס</li>
<li>חצל תלאת מאיה וכמסה עשר דינ</li>
<li>ודכר אנה אנפד פי מרכב אלנאכדא</li>
<li>אבו אלחסן בן אבו אלכתאיב מן אלחדיד</li>
<li>אלמחדת אחד ועשרין בהאר ולם יסלם</li>
<li>אלי אלנאכדא אבו עבד אללה ולדה סוא</li>
<li>סבעה עשר בהאר באלכביר ודכר אן</li>
<li>אלבאניאן אלדי אחלתה עליה באלחדיד</li>
<li>לם יסלם לה סוא דלך ודכר אן באקי</li>
<li>אלחדיד פי אלגבל לם יצל פרגעת שרטת</li>
<li>עליה אן לם יכון לדלך צחה כאן עליה</li>
<li>תסלים אלתמן כיף מא אנבאע בעדן</li>
<li>יסלם אלי מולאי דלך פי בלאד אלהנד</li>
<li>יכון אלחדיד אלמקבוץ מנה בעדן כ</li>
<li>בהאר ומאיה ועשרין רטל באלצגיר</li>
<li>ינחט מן דלך באבה אלשיך יוסף בן</li>
<li>אברהם תלתה אבהרה ומאיה ותמאנין</li>
<li>רטל ובאבה כלף בן אסחאק בהארין</li>
<li>ורבע צח כמסה אבהרה ומאיתין</li>
<li>כמסה וכמסין רטל תבקא לה ארבעה</li>
<li>עשר בהאר ומאיה כמסה וסתין רטל</li>
<li>סער סבעה עשר דינ אלקימה מאיתין</li>
<li>סבעה וארבעין דינ ורבע ינחט מן</li>
<li>דלך אלעשור ואלמונה ואלחמאל סבעה</li>
<li>ועשרין דינ ורבע חצל מאיתין</li>
<li>ועשרין דינ יכון גמלה מאלה כמס מייה</li>
<li>כמסה ותלאתין דינ אשתרא לה</li>
<li>עבדה מן אלצפר תלתה אצרה אלוזן</li>
<li>כמסה אבהרה סער תלתה ותמאנין</li>
<li>אלקימה ארבע מאיה וכמסה עשר דינ</li>
<li>עדד כל צרה תלתה ועשרין קטעה</li>
<li>קימה גלוד ועבא דינ ונצף כרג</li>
<li>אלפרצה ארבעה דנ ותמן ואנפדת לה</li>
<li>דלך פי מרכב אלנאכדא ראמשת</li>
<li>צרה ופי מרכב אלמקדם צרה ופי מרכב</li>
<li>נמבי רוי צרה צח ג אצרה אלנול ען</li>
<li>דלך ארבעה דנ ונצף ועליה סתמי</li>
<li>אלרבאן ען אלפלפל ואלחדיד דינארין</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00024-00066/canvas/1">
                    
                    
                    
                        <h3>Verso:</h3>
                    
                        <ol>
<li>ועליה מן אלצפר אלקצב כמסה ועשרין</li>
<li>רטל אלעדד תמניה ועשרין קטעה</li>
<li>אלקימה תמאניה דנ ומן אלתמר קוצרה</li>
<li>קטו רטל אלקימה דינארין ונצף ורבע</li>
<li>קימה נטע חבשי דינארין קימה עשרה</li>
<li>חצר ברברי דינ ןהיה (!)שדה עליהא</li>
<li>עלאמה ערבי ועבראני טנפסה</li>
<li>ברוגי אלקימה כמסה דנ ומקטע</li>
<li>ופוטתין מנארי אלקימה סתה דנאניר</li>
<li>גמיע דלך עלי ידי אבו גאלב אלרבאן</li>
<li>וצחבתה איצא קטעה רצאץ אלוזן</li>
<li>מאיתין כמסה וארבעין רטל אלקימה תמניה</li>
<li>ועשרין דינ ונצף וקיראטין סער הל דינ</li>
<li>ונול אלקטעה אלרצאץ דינ וצחבה אבו</li>
<li>גאלב אלרבאן צרה פיהא עשרין מתקאל</li>
<li>מצרייה אלקימה סבעה וארבעין דינ</li>
<li>ופי אלצרה סבעה דנאניר מלכייה</li>
<li>אלגמלה כמס מאיה כמסה ותלאתין דינ</li>
<li>ותלת והו ופא חסאב מולאי ווצל</li>
<li>איצא אלביץ אלדי אנפדה פי מרכב</li>
<li>בן אבו אלכתאיב וקבץ דלך אלשיך יוסף</li>
<li>ואלשיך כלף עלי אלקסמה אלתי דכרהא</li>
<li>פי כתאבה ווצל איצא אלפופל אלתי</li>
<li>אנפדה לעבדה ודלך מן באקי</li>
<li>אלחסאב אלדי ענד חצרתה מן עאם</li>
<li>אול וכאן פופל מקארב באלמרה אלאביץ</li>
<li>ולאחמר ווצל מא תפצל בה ודלך ד</li>
<li>אקפאל וקצעתין וקד אנפד לה עבדה</li>
<li>עלי יד אבו גאלב אלרבאן בקמייתין כבאר</li>
<li>סכר ובקמיתין זביב ושדה פיהא</li>
<li>ג דסות ורק טלחי מצרי והו מן</li>
<li>אגוד אלמוגוד יקבץ מולאי דלך</li>
<li>ויכבאני בחסבה ומא כאן לה מן</li>
<li>חאגה או כדמה סרני בקצאהא</li>
<li>ועליה אלסלאם אלגזיל ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00024-00066/canvas/2">
                    
                    
                    
                        <h3>II, 17
Verso, Address:</h3>
                    
                        <ol>
<li>אלשיך אלאגל מולאי אברהם עבדה מצמון</li>
<li>בן ישו חרס אללה נעמתה בן אלחסן בן בנדאר</li>
</ol>
                    
                        <h3>Upside down:</h3>
                    
                        <ol>
<li>الشيخ الأجل مولاى ابراهيم بن عبده</li>
<li>اشو الاسرائيلي حرس ﷲ نعمته مضمون بن الحسن بن بندار</li>
</ol>
                    
                </div>
            
        </section>
    </body>
</html>
