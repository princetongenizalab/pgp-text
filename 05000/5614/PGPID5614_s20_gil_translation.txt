recto

הגיע מכתבך, אחי היקר לי, החשוב אצלי, יתמיד אלוהים את שלומך ואת אושרך
ואת הגנתך, ויהיה לך מגן ושומר בכל ענייניך. כתבת שהגעת בשלום בזמן קצר מאוד,
והודיתי על זאת לאלוהים, וביקשתי ממנו… שיפגישנו במיטב הנסיבות
השמחות ביותר, כי קרוב הוא להיענות וגיבור לעשות זאת. איני יכול לתאר לך אחי כמה ציערה את לבי
השנה הפרדה מכם, אתה ור' ישועה ור' חנניה והאחרים, כי לא נשאר לנו איש, אלא רק
אנשים המשתפים אותנו במצוקה שבמצבם, כי העת קשה ואין בה מושיע. אשר לאמך, היתה המסכנה
מודאגת עד מאוד עד שעשה אלוהים חסד עמה והגיע מכתבך ונרגעה והשלימה, והיא במצב מצוין,
אל תדאג ביחס אליה; אני שואל אותה וחוקר הרבה פעמים על הנעשה אצלה.
כתוב לי על הנעשה אצלך, ומה שהכינות בשבילי בפסטאט… והנעשה אצל ידידנו, והנעשה אצל בן
דודך. ואם זריזים שם בלימוד התורה וכמו כן (הודע ל) ברהון בן האדון אבו אלסרור
שישלם ע"ח דרהמים שהוריתי לבן דודו, אחי אמו, לקבל לא שילם לי דבר, והרי לא נעלמה ממך מצוקת
הזמן, ואם תוכל קנה לי בהם… (ואם תוכל) לשלוח לי אותו באוניות, עשה זאת. זה הכרחי

recto, right margin
כי הזמן קשה מאוד, כפי שלא נעלם ממך. כמו כן כתוב לבַּרהון הזקן על היפריון' שנכנס ומה מזה יש למסור לי; ואין צורך שנזרז אותך כי אינני יודע מה יחסך אתה ויחס האחרים אלי אחרי ההיעדרות. אני שולח לך, מכובדי, את מיטב דרישות השלום.
recto, top margin
ומסור לאחינו אבו יעקוב יוסף את מיטב דרישות השלום .... אבו זכרי וישלח אותו באוניות .... הדבר הכרחי. ושלום. אדוני ורבי מוסר לך את מיטב דרישות השלום. אם תוכל קח בשבילי מר' יצחק בן אלבַּקֶרה ט"ו וְרהַמים שהוא חייב לי. 
verso, address
אחי היקר לי החשוב אצלי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת שמירתו; מיוסף ב"ר אברהם נ"ע.
verso
(6-1) חוב הכריכה, ח' דינרים ושליש, מהם שילם בַּרהון ו' דינרים וחצי חלקו בה… שני דינרים, חוץ מארגז כרכום ומחצלות תפילה רבע; היתרה לזכותו, ה' דינרים פחות רבע; שילם נהוראי… דינר פחות קיראט; (18-7) חלקו בתוך זה: הכריכה… ברקלו… ז' דינרים ודאנק; ומהאדון… דינר פחות שמינית, החלק שלו בשותפות. היתרה לחובתו לאבן אלסויק…; ע"א עורות(?) די דינרים… ושליש ושמינית… דאנק לזכותו התמורה בעד שני עורות, פי דינר ושליש, הוא חייב עליהם ג' דינרים וחצי ושמינית.