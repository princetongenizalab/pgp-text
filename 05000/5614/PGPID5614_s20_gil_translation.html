
<html>
    <head>
        <title>Hebrew Translation of Letter: Bodl. MS heb. d 66/25</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 66/25</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-25/1.json">
                    
                    
                    
                        <h3>recto</h3>
                    
                        <ol>
<li><span lang="he">הגיע מכתבך, אחי היקר לי, החשוב אצלי, יתמיד אלוהים את שלומך ואת אושרך</span></li>
<li><span lang="he">ואת הגנתך, ויהיה לך מגן ושומר בכל ענייניך. כתבת שהגעת בשלום בזמן קצר מאוד,</span></li>
<li><span lang="he">והודיתי על זאת לאלוהים, וביקשתי ממנו&hellip; שיפגישנו במיטב הנסיבות</span></li>
<li><span lang="he">השמחות ביותר, כי קרוב הוא להיענות וגיבור לעשות זאת. איני יכול לתאר לך אחי כמה ציערה את לבי</span></li>
<li><span lang="he">השנה הפרדה מכם, אתה ור' ישועה ור' חנניה והאחרים, כי לא נשאר לנו איש, אלא רק</span></li>
<li><span lang="he">אנשים המשתפים אותנו במצוקה שבמצבם, כי העת קשה ואין בה מושיע. אשר לאמך, היתה המסכנה</span></li>
<li><span lang="he">מודאגת עד מאוד עד שעשה אלוהים חסד עמה והגיע מכתבך ונרגעה והשלימה, והיא במצב מצוין,</span></li>
<li><span lang="he">אל תדאג ביחס אליה; אני שואל אותה וחוקר הרבה פעמים על הנעשה אצלה.</span></li>
<li><span lang="he">כתוב לי על הנעשה אצלך, ומה שהכינות בשבילי בפסטאט&hellip; והנעשה אצל ידידנו, והנעשה אצל בן</span></li>
<li><span lang="he">דודך. ואם זריזים שם בלימוד התורה וכמו כן (הודע ל) ברהון בן האדון אבו אלסרור</span></li>
<li><span lang="he">שישלם ע"ח דרהמים שהוריתי לבן דודו, אחי אמו, לקבל לא שילם לי דבר, והרי לא נעלמה ממך מצוקת</span></li>
<li><span lang="he">הזמן, ואם תוכל קנה לי בהם&hellip; (ואם תוכל) לשלוח לי אותו באוניות, עשה זאת. זה הכרחי</span></li>
</ol>
                    
                        <h3>recto, right margin</h3>
                    
                        <p><span lang="he">כי הזמן קשה מאוד, כפי שלא נעלם ממך. כמו כן כתוב לבַּרהון הזקן על היפריון' שנכנס ומה מזה יש למסור לי; ואין צורך שנזרז אותך כי אינני יודע מה יחסך אתה ויחס האחרים אלי אחרי ההיעדרות. אני שולח לך, מכובדי, את מיטב דרישות השלום.</span></p>
                    
                        <h3>recto, top margin</h3>
                    
                        <p><span lang="he">ומסור לאחינו אבו יעקוב יוסף את מיטב דרישות השלום .... אבו זכרי וישלח אותו באוניות .... הדבר הכרחי. ושלום. אדוני ורבי מוסר לך את מיטב דרישות השלום. אם תוכל קח בשבילי מר' יצחק בן אלבַּקֶרה ט"ו וְרהַמים שהוא חייב לי. </span></p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-25/2.json">
                    
                    
                    
                        <h3>verso, address</h3>
                    
                        <p><span lang="he">אחי היקר לי החשוב אצלי אבו יחיא נהוראי בן נסים נ"ע, ייתן לו אלוהים אריכות ימים ויתמיד את עזרתו לו ואת שמירתו; מיוסף ב"ר אברהם נ"ע.</span></p>
                    
                        <h3>verso</h3>
                    
                        <p><span lang="he">(6-1) חוב הכריכה, ח' דינרים ושליש, מהם שילם בַּרהון ו' דינרים וחצי חלקו בה&hellip; שני דינרים, חוץ מארגז כרכום ומחצלות תפילה רבע; היתרה לזכותו, ה' דינרים פחות רבע; שילם נהוראי&hellip; דינר פחות קיראט; (18-7) חלקו בתוך זה: הכריכה&hellip; ברקלו&hellip; ז' דינרים ודאנק; ומהאדון&hellip; דינר פחות שמינית, החלק שלו בשותפות. היתרה לחובתו לאבן אלסויק&hellip;; ע"א עורות(?) די דינרים&hellip; ושליש ושמינית&hellip; דאנק לזכותו התמורה בעד שני עורות, פי דינר ושליש, הוא חייב עליהם ג' דינרים וחצי ושמינית.</span></p>
                    
                </div>
            
        </section>
    </body>
</html>
