
<html>
    <head>
        <title>Transcription of Letter: Bodl. MS heb. d 75/20</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 75/20</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-20/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא ענך</span></li>
<li><span lang="he">ברחמתה מן אסכנדריה לח' בקין מן כסליו כתמה אללה עלינא ועליך באחסון כאתמה</span></li>
<li><span lang="he">ען חאל סלאמה ושוק אליך קרב אללה אלאגתמאע בך עלי אפצל אלאחואל ומא תחב אלמה אן</span></li>
<li><span lang="he">לם ארי מנך מן וקת כרוגי מן הנא ללשאם סוא כתאב ואחד ללקדס וכתאב הנא</span></li>
<li><span lang="he">ומא אכר כתבי מנך אלא אני מן וקת כרוגי מן הנא לם יפארקני אלתיאת פי גסמי</span></li>
<li><span lang="he">וצלת אלי צור לם אחצר באלמוצ'ע סוא כמס איאם ובקית ט'ו' יום לאזם אלפרש פמן</span></li>
<li><span lang="he">אללה עלי באלעאפיה וכרגת אלי יאפה וטלעת אלי אלקדס ומחדת אללה פלם איעא אתצרף</span></li>
<li><span lang="he">פיה סוא תמן איאם ובקית טול אלשהר לאזם אלפרש ואלברד ואלתמה ולם ואללה אטלע</span></li>
<li><span lang="he">אלגבל יום אלחג' אלא עלי דאבה ואיסת מן רוחי וחיאתי ומן אללה תעאלי למען שמו וופת לי</span></li>
<li><span lang="he">&nbsp;אלעאפיה וכרגת מן אלקדס ומעי בקיה אלצעף וקאצית פי אלמגי לתניס ומן תניס</span></li>
<li><span lang="he">&nbsp;להנא מא יטול שרחה פאחמד אללה אלדי געל עאקבתי לכיר ורגעני סאלם פלמא</span></li>
<li><span lang="he">&nbsp;וצלת אלי הנא בלגני מא אפגעני והד עטאמי מן אמר ופאה אלשיך אבי אסחק</span></li>
<li><span lang="he">&nbsp;ברהון ימצא רחמים פדכל עלי קלבי מן אלג'ם מא לא אקדר אצפה פאללה ירחמה</span></li>
<li><span lang="he">&nbsp;ויגעלה פי[ &nbsp; &nbsp; &nbsp; &nbsp; &nbsp; &nbsp; ] אלעדן פל[&nbsp; &nbsp; ] מ[ &nbsp; &nbsp; ] לחכם אללה [&nbsp; &nbsp; &nbsp; &nbsp; ] ותם בלגני אמר מא צ'אע לך</span></li>
<li><span lang="he">&nbsp;פי הדא אלס[נה] אלמבארכה פדכל עלי קלבי מן דלך איצ'א [&nbsp; &nbsp; &nbsp; &nbsp; ] לאכן בעץ' אל</span></li>
<li><span lang="he">&nbsp;שיא כאן [ &nbsp; &nbsp; &nbsp; &nbsp; &nbsp; ] מא הי אוקאת [ &nbsp; &nbsp; &nbsp; &nbsp; &nbsp; ] ולסימא הדה אלסנה מא בקי פיהא</span></li>
<li><span lang="he">&nbsp;מן לס י[&nbsp; &nbsp; &nbsp; &nbsp; &nbsp; ] אללה יעגל עלינא ועליך באלכלף ויגעל הדא איצא פדא רוחך</span></li>
<li><span lang="he">&nbsp;ויעגל לך ולנא פי מא בקי אלבראכה ויראני ענדך אלזכר וקד וצול(!) יאמולאי</span></li>
<li><span lang="he">&nbsp;כתאב אבי סעיד כלפון בן עמתי והו ידכר אנה וצל אלי אטראבלס ווגד אלגמאעה</span></li>
<li><span lang="he">&nbsp;תחת עול אן עטים רמא עליהם אלסלטאן מגרם ואנה לם ימכנה יכאטבה עלי</span></li>
<li><span lang="he">&nbsp;אלוגה אלדי תערף פי וקת וצולה ואנה לא יפרט פי הדה אלשתוא פי דלך</span></li>
<li><span lang="he">&nbsp;ואנה לם יתפק לה ביע אלאזוד אלדי ביננא ואנה יביעה פי הדה אלשתוא וינפד</span></li>
<li><span lang="he">&nbsp;תמנה אמא בר או בחר אללה יופיה ללכיר ואעלמך יאמולאי אני אנפדת</span></li>
<li><span lang="he">&nbsp;עלי עשארי בן כלוף אלצגיר צחבת מוסי אלאצפאקצי רזמה בז עליהא</span></li>
<li><span lang="he">&nbsp;מכתוב מוסי בן אבי אלחי כלילה וקד אכתריתהא מנה ברבאעי וקד דפעתה לה ולם</span></li>
<li><span lang="he">&nbsp;יתבקא לי עליהא שי ופי וסט אלרזמה רקעה בשרח מא פיהא פאחב מן מולאי</span></li>
<li><span lang="he">&nbsp;אן יתפצל אדא מן אללה בסלאמתהא יקבצהא לי וידפעהא ענדה ללבית פאן</span></li>
<li><span lang="he">&nbsp;אמכנה אן יתפצל יביע לי אלפראך אלדי פיהא פי אלקאהרה פי כל מיעאד</span></li>
<li><span lang="he">&nbsp;עשרה [[פיע פיצל]] פיפעל ואן כאן לא יתפרג לדלך קד סאלת סידי אבי עלי חסון</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">בן יחיי יתפצל</span></li>
<li><span lang="he">ויפעלי(!) דלך וכדלך</span></li>
<li><span lang="he">אלכסא ואלאכסיא ואלעבי</span></li>
<li><span lang="he">ואלחנבאל יתרכה אלי חין וצולי אן</span></li>
<li><span lang="he">שא אללה ולי צחבת מוסי צרה מכתומה</span></li>
<li><span lang="he">וצלת מן אלגרב פיהא דנאגיר ותבר</span></li>
<li><span lang="he">ואנא אחב מן מולאי אדא מן</span></li>
<li><span lang="he">אללה בסלאמתה יקבצהא לי מנה</span></li>
<li><span lang="he">ולי צחבתה איצא תרתיב</span></li>
<li><span lang="he">&nbsp;זית אחב קבץ אלגמיע</span></li>
<li><span lang="he">&nbsp;וכדלך לי צחבת סידי אבי עלי</span></li>
<li><span lang="he">&nbsp;חסין בן יחיי צרתין צרה</span></li>
<li><span lang="he">&nbsp;רבאעיה רומיה וצרה</span></li>
<li><span lang="he">&nbsp;דנאניר אטראבלסיה ושאבוריה</span></li>
<li><span lang="he">&nbsp;ומצריה פאחב אדא</span></li>
<li><span lang="he">&nbsp;מן אללה בסלאמה אל</span></li>
<li><span lang="he">&nbsp;גמיע וריאית(!) ללביע</span></li>
<li><span lang="he">&nbsp;וגה תעמלי(!) עלי ביעהא</span></li>
<li><span lang="he">&nbsp;ותכתב לי וזן כל צרה</span></li>
<li><span lang="he">&nbsp;ומא צח פיהא עלי</span></li>
<li><span lang="he">&nbsp;חדה פעלת מתפצל</span></li>
<li><span lang="he">&nbsp;וכדלך תערפני אמר</span></li>
<li><span lang="he">&nbsp;אלחריר אן כאן</span></li>
<li><span lang="he">&nbsp;ענד</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">או לם יתפק לך קבצה אלי</span></li>
<li><span lang="he">אלסעה ואנא אן שא</span></li>
<li><span lang="he">אללה מא אתא[כר&nbsp; &nbsp; &nbsp; &nbsp; &nbsp; ]</span></li>
<li><span lang="he">בער תו[&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">הנא שאכר [&nbsp; &nbsp; &nbsp; &nbsp; &nbsp; אן]</span></li>
<li><span lang="he">שא אללה אעלמת מולאי</span></li>
<li><span lang="he">דלך ואהב מן מולאי</span></li>
<li><span lang="he">אן אתפק [ &nbsp; &nbsp; &nbsp; &nbsp; &nbsp; ]</span></li>
<li><span lang="he">גיאד מן די'נ' ורבע' אלק'</span></li>
<li><span lang="he">&nbsp;למא חולה ....</span></li>
<li><span lang="he">&nbsp;אלי י' ד'נ' אן כאנת</span></li>
<li><span lang="he">&nbsp;גיאד אד אמכן איצא</span></li>
<li><span lang="he">&nbsp;[&nbsp; &nbsp; &nbsp; &nbsp; ] כפאף פעלת</span></li>
<li><span lang="he">&nbsp;מתפצל</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-20/2.json">
                    
                    
                    
                        <h3>Verso</h3>
                    
                        <ol>
<li><span lang="he">וקד דכרת אן ר' ישועה ניתה אלטלוע אלי בוציר פאן אתפק לה אלטלוע קבל וצולי אחב תרפע לה</span></li>
<li><span lang="he">ק' די'נ' ישתרי לי בהא מעה מתפצל פהו אועדני בדלך פענד וצולי אן שא אללה אן חסן תוגיה</span></li>
<li><span lang="he">שי אכר אנפדה לה וכתבת אליה במא יכצה עלי מא ישתריה לי ואנא אן שא אללה מא אתאכר</span></li>
<li><span lang="he">וקד כנת אנפדת למולאי מן עזקלאן פי רזמה אנפדתהא אלי סידי אלשיך אבו אסחק אברהים בן אלתלמיד</span></li>
<li><span lang="he">מרתבה טברי קטעתין ותוב מעין ואנפדת איצא צחבת אנסאן חלבי יסמא סהל קטעה גוז פארגו</span></li>
<li><span lang="he">אן כתאבה מני באלקרב בוצול אלגמיע וכדלך סאלת סידי אלשיך אבו אסחק ישתרי לי מעגרין</span></li>
<li><span lang="he">מן עזקלאן וסאלתה ינפדהא אליך פארגו אנה קד פעל דלך ואלרזמה אלבז אלדי אנפדת מע</span></li>
<li><span lang="he">בן כלוף לם אכד להא רקעת דאר מאנך לאן דכלהא אלשיך אבו אסחק פי גיבתי באסם</span></li>
<li><span lang="he">אסחק בן כלף לאן כדא כאן עלינא נכתבה פאחתגת אנא אן גירת [ &nbsp; &nbsp; &nbsp; &nbsp; &nbsp; &nbsp; &nbsp; ] באסמי</span></li>
<li><span lang="he">&nbsp;כוף מן דנאוה אלוקת פאדא מן אללה בסלאמתהא תזן עני ענהא ואגב דאר מאנך</span></li>
<li><span lang="he">&nbsp;ותדפעהא לי ענדך אן שא אללה ואעלמך יאמולאי אן להדא אלכתאב מכאתב חול אלמ'ו' יום ואנא</span></li>
<li><span lang="he">&nbsp;מא אעלם כל פיג וקת יכרג וקבצ'ת לך אליג' צרר צחבת סידי אבי עלי ול[י] צחבתה צרתין מנהא ואחדה</span></li>
<li><span lang="he">&nbsp;לטיפה רבאעיה סנגה [ &nbsp; &nbsp; &nbsp; &nbsp; &nbsp; &nbsp; ] סנגה גיאד [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וכאן [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלכתאב</span></li>
<li><span lang="he">&nbsp;יכון מע סידי אבו עלי חסון ולם יתפק לה כרוג אללה יסאהל ואנא מא אתאכר אן שא אללה</span></li>
<li><span lang="he">&nbsp;פי הדה אלגמעה פמא אחתאג אוכ'ד עליך פי אמר אלפראך אסאל מן אללה סלאמתהא</span></li>
<li><span lang="he">&nbsp;מתפצל ולעל תעמל לי עלי ביעהם קבל וצולי באלנקד [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אללה יעטיך</span></li>
<li><span lang="he">&nbsp;תמנהא יאסר וקד אועד סידי אבו עלי חסון בן יחיי אן יעאונך פי מא [&nbsp; &nbsp; &nbsp; &nbsp; &nbsp; &nbsp; &nbsp; ] מא אמכנה</span></li>
<li><span lang="he">&nbsp;ואחב סרעה כתאבך אלי הנא בוצולהא ווצול אלצרתין אלדי ביד סידי אבו עלי חסון בן יחיי</span></li>
<li><span lang="he">&nbsp;ואלצרה אלדי ביד מוסי אלאספאקצי ויכון עלואן אלכתאב באסם אכי פאן לחקני</span></li>
<li><span lang="he">&nbsp;הנא וקפת עליה ואן כנת סאפרת אכדה אכי פעלת מתפצל וזדת הדה אלכטין פיה</span></li>
<li><span lang="he">&nbsp;סרעה ואלפיג ואקף וכשית אן ימצי יסאפר ומא אראה אעלמתך דלך פאבסט אלעדר</span></li>
<li><span lang="he">&nbsp;ואנא אן אתארת הנא ימצא אחד קבל כרוגי אנפדת לך מעה כתאב משרוח קראת עליך</span></li>
<li><span lang="he">&nbsp;אתם אלסלם ומולאי אלרב אלגליל אלסלם וסאדאדתי(!) אצהארך אפצל אלסלם ואלליוי אלסלם</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">וגמיע מן</span></li>
<li><span lang="he">תחוטה ענאיתך אל</span></li>
<li><span lang="he">סלם וסידי אבו עלי</span></li>
<li><span lang="he">חסון בן אסחק יכצך</span></li>
<li><span lang="he">באתם אלסלם ויסאלך</span></li>
<li><span lang="he">אן תתפצל תעמל</span></li>
<li><span lang="he">לה עלי ביע אל</span></li>
<li><span lang="he">זית באלקסם ואלרזק</span></li>
<li><span lang="he">וכדלך אלדי יוצל</span></li>
<li><span lang="he">&nbsp;ויגי יציב תמן</span></li>
<li><span lang="he">&nbsp;אלגמיע יאסר</span></li>
<li><span lang="he">&nbsp;אן שא אללה</span></li>
<li><span lang="he">&nbsp;&hellip;</span></li>
<li><span lang="he">&nbsp;דראהם גיאר</span></li>
<li><span lang="he">&nbsp;תכון סג'אר</span></li>
<li><span lang="he">&nbsp;וכפאף לעל</span></li>
<li><span lang="he">&nbsp;תתפצל</span></li>
<li><span lang="he">&nbsp;ותאכד</span></li>
<li><span lang="he">&nbsp;לי מנהא</span></li>
<li><span lang="he">&nbsp;אלף ביעה(?)</span></li>
</ol>
                    
                        <h3>Verso, upper margin</h3>
                    
                        <ol>
<li><span lang="he">ושלים</span></li>
</ol>
                    
                        <h3>Verso, bottom region, upside down</h3>
                    
                        <ol>
<li><span lang="he">לסידי ומולאי אבי יחיי נהראי בן נסים נ'ע'&nbsp; &nbsp; &nbsp; &nbsp; &nbsp; &nbsp; &nbsp; מן מוסי בן אבי אלחי נ'ע' כלילה</span></li>
<li><span lang="he">אטאל אללה בקאה ואדאם סלאמתה וסעאדתה</span></li>
</ol>
                    
                </div>
            
        </section>
    </body>
</html>
