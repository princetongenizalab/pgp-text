
<html>
    <head>
        <title>Hebrew Translation of Letter: Bodl. MS heb. d 75/20</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. d 75/20</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-20/1.json">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק ממך כל רע</li>
<li>ברחמיו, מאלכסנדריה, בכ' (או: בכ"א) בכסלו, יחתום אותו אלוהים לנו ולך כמיטב חותמו. </li>
<li>שלומי טוב, אבל אני מתגעגע אליך, יקרב אלוהים את פגישתי עמך, במיטב הנסיבות. אשר למה שרצונך לדעת:</li>
<li>לא ראיתי ממך מאז יצאתי מכאן לארץ ישראל אלא מכתב אחד, לירושלים, ומכתב אחד כאן. </li>
<li>מכתבי אליך התעכבו רק מפני שמאז צאתי מכאן לא נפסקה ההידרדרות בגופי.</li>
<li>הגעתי לצור, אך אחרי ששהיתי במקום רק חמישה ימים, נפלתי למשכב למשך ט"ו יום; אך העניק</li>
<li>לי אלוהים בריאות, ויצאתי ליפו ועליתי לירושלים והודיתי לאלוהים, אבל גם שם לא עסקתי במסחר</li>
<li>אלא שמונה ימים, ונשארתי מרותק למיטה במשך כל החודש, עם קור ועם חום, וחי אלוהים, נאלצתי לעלות</li>
<li>אל ההר ביום העלייה לרגל על בהמה והתייאשתי מעצמי ומחיי. אבל עשה אלוהים חסד למען שמו, ושבה אלי</li>
<li>הבריאות ויצאתי מירושלים בעודי חולה קצת. וסבלתי בבואי לתניס ומתניס</li>
<li>הנה, כפי שתקצר היריעה לפרט, אך תודה לאל, שנתן לי אחרית טובה והחזירני בשלום, אבל </li>
<li>בבואי הנה, נודעו לי דברים שהלמו בי ושברו את עצמותי. כלומר הידיעה על פטירת הארון אבו אסחק</li>
<li>ברהון, ימצא רחמים, והיתה לי מזה עוגמת נפש שאין לתארה ; עליו השלום, ישים אותו אלוהים</li>
<li>.... (בגן) עדן .... משפטו של אלוהים ; אחר כך נודע לי דבר האבדות שהיו לך</li>
<li>כזו השנה המבורכת, וגם מזה היתה לי עוגמת נפש ....</li>
<li>.... אין אלה זמנים .... ובייחוד שנה זו, שלא נותר בה</li>
<li>אחד שלא (נפגע); אלוהים ימציא לנו ולך עד מהרה חילופין ויעשה גם את זה כפרה לעצמך </li>
<li>וימציא לך ולנו מעתה ואילך ברכה ויראה לי אצלך זכר. הגיע, אדוני,</li>
<li>מכתב מאבו סעיד כלפון בן דודתי, והוא כותב שהגיע לאטראבלס ומצא את הקהל</li>
<li>בבהלה עצומה, כי הטיל עליהם הסלטאן קנס. והוא לא יכול היה לדבר עמך</li>
<li>באופן הידוע לך בעת שהגיע. וכי בחורף הזה הוא לא יזניח את העניין הזה;</li>
<li>וכי לא הזדמן לו למכור את המצרכים שבשותפות בינינו וכי ימכרם במשך החורף הזה וישלח </li>
<li>את התמורה, ביבשה או בים; אלוהים ישלם לו לטובה. אודיעך, אדוני, ששלחתי</li>
<li>ב'עשארי' של בן כלוף, הקטן, עם מוסא אלאספאקצי, כריכת בדים</li>
<li>שמעליה כתוב: מוסא בן אבי אלחי כלילה; שכרתי (את ההובלה) אצלו ברבע דינר, ושילמתי לו אותו, ואיני</li>
<li>חייב עוד דבר עליה. באמצע הכריכה תעודת משלוח, ובה פירוט מה שבתוכה ; אבקש ממך אדוני,</li>
<li>שאם תגיע בשלום, בחסדי אלוהים, תקבל אותה בשבילי ותמסור אותה אצלך בבית. ואם </li>
<li>יש לו אפשרות למכור בשבילי בטובו את היריעות שבה באלקאהרה, בכל אחד מן המועדים </li>
<li>עשרה, שיעשה זאת; אך אם אין לו פנאי לזה, ביקשתי מאדוני אבו עלי חסון </li>
</ol>
                    
                        <h3>recto, right margin</h3>
                    
                        <p>(1–10) בן יחיא כי יואיל לעשות זאת בשבילי; כיוצא בזה הבדים והבגדים והאדרת והפרדות ישאיר לי אותם עד שאבוא, ברצון האל; יש לי עם מוסא כיס חתום שהגיע מן המגרב ובו דינרים וזהב גולמי. אבקש ממך, אדוני, אם יגיע בשלום, בחסדי אלוהים. קבל אותו ממנו. יש לי עמו גם משלוח (?) שמן; אבקש כי תקבל הכול. </p>
<p>(11–24) כיוצא בזה, יש לי עם אדוני אבו עלי חסון בן יחיא שני כיסים, כיס רבעי דינר ביזנטיים וכיס דינרים של אטראבלס ושאבוריים ומצריים; אבקש אפוא, אם יגיע הכול בשלום, בחסדי אלוהים, וייראה לך שיש דרך למכור. סדר למוכרם בשבילי, וכתוב לי את משקלו של כל כיס ובכמה הסתכם כל אחד במדויק, עשה זאת בטובך; כיוצא בזה הודע לי את עניין המשי, אם היה אצל .... </p>
<p> </p>
                    
                        <h3>recto, top margin</h3>
                    
                        <p>או שלא הזדמן לך לקבלו עד עכשיו; ברצון האל, אני לא אתעכב .... ואני מודה .... ברצון האל ; זאת לידיעתך אדוני; אבקש ממך אדוני, אם יזדמנו לך.... טובים, בדינר ורבע הק' בקירוב .... עד י' דינרים. אם הם טובים, וגם אם אפשר .... קלים, עשה זאת בטובך. </p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-20/2.json">
                    
                    
                    
                        <h3>verso</h3>
                    
                        <ol>
<li>כתבת שר' ישועה נוטה לעלות לבוציר. אם יזדמן לו אפוא לעלות לפני בואי, אבקש ממך שתמסור לו</li>
<li>ק' דינרים שיקנה לי בהם (סחורות) בטובו, שהלוא כך הבטיח לי, וכאשר אבוא ברצון האל, אם יהיה מן הראוי לשלוח</li>
<li>עוד סכום, אשלח לו אותו. כתבתי לו מה לקנות לי בחשבוני הפרטי. ברצון האל לא אתעכב. </li>
<li>שלחתי לך, אדוני, מאשקלון, בתוך כריכה ששלחתי אל אדוני ורבי אבו אסחק אברהים בן התלמיד,</li>
<li>ספה 'טברי' משני חלקים, ובגד משובץ; ושלחתי עוד, עם אדם חלבי ושמו סהל חבילת אגוזים. אקווה</li>
<li>שנמצא בדרך מכתב ממך אלי בדבר בואם של כל אלה. כיוצא בזה ביקשתי מאדוני ורבי אבו אסחק שיקנה לי שני סודרים</li>
<li>באשקלון וביקשתי ממנו שישלחם אליך, אקווה שעשה כן; על כריכת הבדים ששלחתי עם </li>
<li>בן כלוף לא לקחתי תעודת משלוח מ'דאר מאנכ', כי בהעדרי הכניס אותה האדון אבו אסחק על שם</li>
<li>אסחק בן כלף, כי כך היינו צריכים לכתוב. טענתי אז ששינו .... על שמי</li>
<li>מפחד מפני צוק העתים. אם תגיע בשלום, בחסדי אלוהים, שלם בשמי בעדה את ההיטל של 'דאר מאנכ'</li>
<li>ותמסור לי אותה אצלך, ברצון האל. אודיעך, אדוני, שהמכתב הזה כתוב מזה מ"ו יום בקירוב, אבל אני</li>
<li>איני יודע מתי הזמן שיוצא כל נושא מכתבים. קיבלתי בשבילך את י"ג הכיסים(?), עם אדוני אבו עלי, ועמו שני כיסים שלי, מהם אחד</li>
<li>קטן, רבעי דינר מטביעת …. טבועים טובים .... (חשבתי ש)המכתב</li>
<li>יהיה עם אדוני אבו עלי חסון, אבל לא הזדמן לו לנסוע, אלוהים יעזור. אני, ברצון האל, לא אשתהה</li>
<li>בשבוע הזה. והלוא אין צורך שאזרו אותך בעניין היריעות, אבקש מאלוהים שתגענה בשלום, </li>
<li>בחסדו. סדר נא למכור אותן בשבילי בטרם אגיע, במזומנים .... ייתן לך אלוהים</li>
<li>את תמורתן בקלות. אדוני אבו עלי חסון בן יחיא הבטיח לעזור לך .... ככל שיוכל.</li>
<li>אבקש ממך שתמהר לכתוב לי הנה על דבר בואם ובוא שני הכיסים אשר בידי אדוני אבו עלי חסון בן יחיא</li>
<li>והכיס שבידי מוסא הספאקצי. המען של המכתב צריך להיות על שם אחי, ואם ישיג אותי </li>
<li>כאן, אקרא אותו; ואם נסעתי ייקח אותו אחי; עשה זאת בטובך. הוספתי שתי שורות אלה למכתב</li>
<li>בחיפזון, בעוד נושא המכתבים עומד, ופחדתי שמא ילך וייסע ולא אראנו, זאת לידיעתך, ואני מתנצל.</li>
<li>אם ייוודע לי שמישהו נוסע מכאן לפני צאתי, אשלח לך עמו מכתב מפורט. אני שולח לך </li>
<li>את מיטב דרישות השלום, ולאדוני הרב הנכבד דרישות שלום ולרבותי גיסיך מיטב דרישות השלום, וללוי דרישות שלום, </li>
</ol>
                    
                        <h3>verso, right margin</h3>
                    
                        <p>(1–8) ולכל הנתונים לחסותך דרישות שלום. ואדוני אבו עלי חסון בן אסחק שולח לך את מיטב דרישות השלום ומבקש ממך כי תואיל לסדר לו את מכירת השמן, ככל שיעניק אלוהים. </p>
<p>(9–20) כיוצא בזה (הלוואי שכל) מה שיימסר ויגיע ישיג תמורה, הכול בקלות, ברצון האל .... (בעד) דרהמים טובים, שיהיו קטנים וקלים; הואילה בטובך לקחת לי מהם אלף צרורות(?). </p>
<p> </p>
                    
                        <h3>verso, top margin</h3>
                    
                        <p>ושלום</p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו. ממוסא בן אבי אלחי נ"ע כלילה. </p>
                    
                </div>
            
        </section>
    </body>
</html>
