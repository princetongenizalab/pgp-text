recto

אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך, מבוציר, בב'
בחודש רג'ב. שלומי טוב, אבל אני מתגעגע אליך, יקרב אלוהים את פגישתי עמך במיטב הנסיבות, בחסדו
ובטובו, כי קרוב הוא להיענות. הגעתי לבוציר ביום ו', אחרי .... ה'עשארי' ….
ופרק .... (ונפגשתי) במליג' עם בן אלעג'מי ושאלתיו ואמר לי
ששלח לך את השטר .... בן נסים .... (והסחורות)
ב(אוניית) סלאמה בן אלסדיד, אשר בה שני הכדים; עוד ביקשתי ממך שתמסור ....
מחצית המשלוח שלו קמח וקנטאר עוגות ובו י' רטלים תופינים, וכמו כן העוגות הטובות;
וכד גדול, תשלח אותו הנה. אל תשכח לרשום לי בתזכיר ח' דינרים, שחייב אבו אל
ברכאת בן רוח, ולך אל האדון אבו אלרצא, מסור לו דרישת שלום בשמי והודע לו שנפגשתי עם בן כלוף
בבוציר, אבל אינו אדם ישר; סדר שישלח אותו. אל תשלח לי אתו קמח, כי אני ביקשתי ממנו ב'
חיטים והודעתי לו שזו ההספקה, וכי אני סומך עליו בעניין זה. אל תשכח את החיטים שבשותפות ביני ובינך.
כתוב בתזכיר כל מה שעשית בסחורותיך ואעשה (כך) בסחורותי. אבן אלבוני השאיר לי
בקשה בקשר לחשבון. כתוב לי את כל סכומי הקרן שהוצאת, ומה נותר מהם. אין צורך שאזרז 
(14–15) אותך ; דאג קודם כול לסחורות, עד שאשלח לך אחרות, וכל זמן שאדוני ורבי אבו יצחק אתך, אל 
 

recto, right margin
תדאג כלל. קנה לי חבילה עץ בושם כמו זו שגנבו ממני, או יותר (גדולה) מזו, שתהיה טובה ; ורצוני כי לא תפסיק 
recto, top margin
לכתוב לי על כל מה שאתה זקוק שאקנה לך, וכתוב תזכיר, ותודיעני בו מה לעשות ב(חבילות) ה'ברקלו' ; הגוי המוביל את המכתב ילך ויקנה נשדור, הואילה לסייע לו ולהיות נוכח עמו. 
 
verso

שאלתי את הכוהן בן אבי סלמן אלאשקר ואמר שאצל בן דודך בן נתן יש שרף ארזים ודייך אם תיקח בשבילי אצלו
שני רטלים, אבל תטעם קודם, ואם הוא טוב ומשובח תיקח. אל תשכח את הדינרים שאצל הקרא בן
הלאל אלנדאל, קח אותם ממנו .... ומתוכם אתה חייב רק בעד הסחורות שלך. נהיה מוכרחים לקנות ת' מנים
נשדור או מאלדראמה או מבן כפאג'ה, או בפיום, הידוע לך, או בפחות
או ביותר. התעודה של (האריג) הטברי נמצאת בפשתים. אם אתה כותב למכלוף בן מחג'נה כתוב שכבר שילמתי
לך את התמורה בעד ה' הדינרים; ואם תבוא מבוציר לטראבלס, שלח לו אותם על ידי הסבה. קבל את מיטב דרישות השלום. ואני, פרח בן אסמעיל 
(8-7) בן פרח נ"ע, שולח לך, אדוני, את מיטב דרישות השלום ולאדוני ורבי אבו אצחק ולבן דודך, יתמיד אלוהים את גדולתם, .... (דרישות שלום) .... ולאדוני הרב הנכבד, יתמיד אלוהים את גדולתו, דרישות שלום. 
 

verso, address
לאדוני ורבי נהוראי בן נסים נ"ע (ייתן לו אלוהים, וכו'); מיוסף בן עלי כהן פאסי. …. נהוראי בן נסים .... אלנחאסין .... דאר אלברכה, השולחני. 