
<html>
    <head>
        <title>Hebrew Translation of Letter: T-S 10J9.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J9.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00002/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת חסדו לך ואת הגנתך,</li>
<li>מאלכסנדריה, בחצי שבט, יודיעך אלוהים את ברכתו ואת מזלו ואת אושרו. שלומי טוב ואני מאושר,</li>
<li>תודה לאל ריבון העולמים. לפני כן כתבתי לך אדוני מכתבים אחרים, אבל לא ראיתי תשובה אף על אחר מהם, והייתי מודאג</li>
<li>עד מאוד בגלל זאת, אקווה שאתה עסוק בדברים טובים. הייתי מצפה לקבל ממך מכתב, שאדע את מצבך, אבל</li>
<li>לא עלה בידי ; אבל אני שואל עליך את אדוני אבו אלסרור בן אסמעיל בכל הזמנים והוא אומר לי:</li>
<li>קיבלתי ממנו מכתב והוא בריא ; אז אני שואל אותו: והאם הוא מזכיר אותי במכתבו ? והוא אומר: לא. ועכשיו, אדוני,</li>
<li>אם סבור אתה בחסדך לעשות לי טובה באמת, הוצא עלי לשם כך רבע דינר והודע לי מה הואלת</li>
<li>למכור מן האריגים ומה קיבלת תמורתם. והשתדל נא בטובך לגבות את היתרות כדרך חסדיך וטובותיך.</li>
<li>ותמיר את הכול למזומנים ומסור זאת לאדוני ורבי אבו יעקב יוסף בן פרח בן אחותי, כי אני כבר ביקשתי ממנו והבעתי</li>
<li>את רצוני לפניו, כי יקנה …. והסכים לעשות זאת בשבילי בטובו, אל תפסיק לעולם לעשות טובות ומעשי חסד</li>
<li>עם הכול, לא עם מעטים, ואל יפסיקו הבריות להודות לכם לשניכם. אולי תמצא לנכון, אדוני, יתמיד אלוהים את שלומך, לעזור</li>
<li>ולסייע לו במה שהטלתי עליו, הלוא אתה מכיר אותו מלפני כן. ועוד אדוני, בשם אלוהים, </li>
<li>שלח לי מכתב על מה שתמסור לו כדי שאדע. את מה שיישאר (לחובה) נתתי לו רשות להוסיף מן הסחורה שבבית הפקיד בן</li>
<li>עבד, שימכור ד' ג'ראבים סבון, שהם ביני ובין סלאמה בן אברהם אלקציר, שלו החצי בדיוק, </li>
<li>אחרי שינכה את המגיע בעד הובלת ד' ג'ראבים מאלכסנדריה לפסטאט. יש כאן יתרה של ג' רבעי דינר, ויסלק לי</li>
<li>מה שהוא חייב לי וישלם לו חצי בדיוק. אבקש ממך, אדוני, שתודיע לי מה שקיבלת מאבו סעד</li>
<li>הבגדאדי. הכי הרבה אני מודאג בגלל הכריכה הקטנה של אחמד בן נאג'י; אבקש ממך שתכתוב לי אם הגיעה אליו</li>
<li>עם השקית שבה הדרחמים שהיו אצל אדוני אבו אלפרג' נסים בן שמריה; אבקש ממך שתקבל </li>
<li>את הכול ותמסור לו. יגיעו אליך מכתבים עם אבו יצחק אברהם בן מוסא, מסור לו אותם; בשם</li>
<li>אלוהים אדוני, עשה לי טובה בעניין בואם של שני הדברים האלה אליו, ברצון האל. אני שולח לך, אדוני הנכבד, דרישות שלום</li>
<li>ולרבותי גיסיך, יגדלם אלוהים, דרישות שלום, ולאדוני אבו אלפרג' נסים בן שמריה דרישות שלום. בשם אלוהים, אל</li>
<li>תמנע ממנו את קבלת הדרהמים; וימסרם לבעליהם, כי מה שבא אליו כאילו בא אלי, יואיל אפוא לקבלם.</li>
<li>מסור לאדוני ורבי אבו יעקב יוסף בן פרח הרבה דרישות שלום ומסור לו שני מכתבים, שהם יחד עם</li>
<li>מכתבך, ודרישות שלום, ושלום רב. </li>
</ol>
                    
                        <h3>recto, right margin</h3>
                    
                        <p>(12-1) ואני אלפצל, אדוני אבו יחיא, שולח לך את מיטב דרישות השלום ואבקש ממך שתקרא – בשם אלוהים – את המלים האלה לאדוני הכהן אבו יעקוב ואמור לו שכתבתי לו מכתב, אבל לא ראיתי תשובה עליו. </p>
<p>(22-13) אני יודע שהוא מתרעם עלי בגלל אדוני ורבי אבר אלסרור; אילו הוא סטר לי, לא הייתי מדבר עליו עם הכהן, אף לא היה עולה על דעתי. אבקש ממך אדוני שתודיע לי מה משקל משאוי הניל</p>
<p> </p>
                    
                        <h3>recto, top margin</h3>
                    
                        <p>(1–14) והודע לי אם קיבלת את התמורה בעדו מאדוני אבו אלכיר או קיבלת חלק מן התמורה וחלק נותר. אשר היה חייב לי אדוני אבו אלכיר: קמ"ה דינר וכיס שפרטיו : קכ"ז דינר ושישית ושמינית, בדרהמים; י"ח דינר וחצי, בדינרים. </p>
<p>(24-15) ואני, יש בדעתי לצאת אל הריף בראש חודש אדר ; אם יזדמן לכהן שייסע לפני בואי, ידאג שאדוני אבו עמראן ימסור את המשאוי או לך </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00002/canvas/2">
                    
                    
                    
                        <h3>verso</h3>
                    
                        <ol>
<li>או לי. כיוצא בזה אדוני אבו אלכיר, אם יש יתרה לזכותי, ישלם לי או לאדוני אבו עמראן</li>
<li>בנוכחותך, ועוד : את הנעליים שיש לי אצלו ישאיר לי אצלך ואת תמורת ....</li>
<li>אשר לו, אם ימצא אותך בפסטאט, אסלק לו אותה באלכסנדריה, ברצון האל.</li>
<li>בשם אלוהים, את הנול לבד האריזה שאצל אבו סעד אתה מוכרח לקחת ולמסור אותו</li>
<li>לבעליו. בשם אלוהים אדוני, מוכרח אתה לזרז אותו שיכתוב תשובה, או יכתוב מכתב אל בן </li>
<li>האלכסנדרוני. קבל נא, מכובדי, דרישות שלום ולאדוני הכהן דרישות שלום.</li>
<li>ואני, אברהים בן פראח נ''נ בן האלכסנדרוני, שולח לך את מיטב דרישות השלום, ואני נשבע בתורה: לא ראיתי ממך מכתב. אקווה שאתה עסוק בדברים טובים, ברצון האל.</li>
<li>כרכתי במכתב הזה את האישור של ה'ח'מס' על משאוי הצימוקים, אקווה שהגיע. קיבלתי מכתב מאדוני בן ....</li>
<li>.... הוא לוחץ עלי בעניין מה שאתה יודע שנמצא אצלי ; חי אלוהים, אני במבוכה, מה לעשות בו. הלכתי אל חיי בן אלכרים ....</li>
<li>ונתתי לו לקרוא את מכתבו של .... ואמר: איני סבור שלא הגיע על זה מכתב ממנו אל האמיר </li>
<li>ולדעתי ....</li>
<li>שלחתי עם יעקב .... אאבד אותם .... הם של מפצל ; אבקש ממך ....</li>
<li>אדוני ורבי אבו עבדאללה בן אלבעבאע, מסור לו אותם מיד בבואו, ברצון האל. </li>
</ol>
                    
                        <h3>verso, address</h3>
                    
                        <p>אדוני ורבי אבו יחיא נהוראי בן נסים נ"נ, יעזור לו אלוהים, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת סיפוקו. המורה לו ומכיר בחסדיו, סלמאן בן הרון נ''נ; מסור ותקבל גמול (מאלוהים); לפסטאט, ברצון האל.</p>
                    
                </div>
            
        </section>
    </body>
</html>
