
<html>
    <head>
        <title>Transcription of Letter: ENA 2747.10</title>
    </head>
    <body style="max-width: 860px; margin: auto">
        <h1>Transcription of Letter: ENA 2747.10</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/21dbbf50-c5cd-462e-8207-e7b8216fc244/manifest/canvas/99bfbbcb-76c9-441e-99f0-f95b9ebde465">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>לם יכן תאכיר כתבי ען מולאי אלשיך אלגליל אטאל אללה בקאה</p>
</li>
<li>
<p>ואדאם עזה אלא אתר לתכפיף ען חצרתה ואלא אציף אליה</p>
</li>
<li>
<p>שגל סר מן גהתי לאנני אערף מא הו עליה פי הדא //אלוקת// מן שדה</p>
</li>
<li>
<p>אלמרץ ואלצעובה פאסאל אללה תע אן יתם עאפיתה ויסמעני</p>
</li>
<li>
<p>ענה מא יסרני ויתקבל מני פיה צאלח אלדעא ולמא כאן פי</p>
</li>
<li>
<p>יומי הדא אלדי הו ד מצת מן אלול דפע לי אבו אלחסן בן כוליף</p>
</li>
<li>
<p>כתאב ורקעה פוקפת עליהא למא אשגל סרי מן אנה אלי</p>
</li>
<li>
<p>אסעא לם יתכלץ תם דכר תוגיה אכתי וטלועי אנה אלי</p>
</li>
<li>
<p>ענדה אקים מעה ואנא ואללה יאמולאי אשהא אלנאס פי</p>
</li>
<li>
<p>אלאגתמאע בכום מן כל וגה וקד ערפוך אלנאס יאמולאי</p>
</li>
<li>
<p>מא אנה עליה אתר אלצעף ואנני מא אתצרף אלי אסעה</p>
</li>
<li>
<p>אלא עלי אלעצא פאן מן אללה עלי בעאפיה פכיף לי בדלך</p>
</li>
<li>
<p>ואנה ארגו מן אללה דלך פלעל אציב מן ידאויני אלדי אנא</p>
</li>
<li>
<p>הנה לא דוא ולא טביב ולא שי יקויני פי נפסי אסל אללה אל</p>
</li>
<li>
<p>פרג דפעת אלכתאב אלי אבו נגם הלאל פלמא קריה צעב עליה</p>
</li>
<li>
<p>צעובה אלעטימה וקאל מא[ ] קט [ ] אנה</p>
</li>
<li>
<p>יכלפני אמר וירגע ילומני פיה ומא דא הדא כתבה ענדי</p>
</li>
<li>
<p>מחפוצה ויאמרני באלבייע ושרא אלקמח ומע דא מא נערף</p>
</li>
<li>
<p>[] ומא ראית סוא מצחף אלאשלמאת</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>&nbsp;וקאל אן אראד מצחף אלנביאים אנא ארדה אליה [ ]</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אלשיך</p>
</li>
<li>
<p>אבו עלי</p>
</li>
<li>
<p>חזקיל תם</p>
</li>
<li>
<p>סאלתה מן</p>
</li>
<li>
<p>אלבקיאר</p>
</li>
<li>
<p>וקאל</p>
</li>
<li>
<p>פאנהום</p>
</li>
<li>
<p>קאלו</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/21dbbf50-c5cd-462e-8207-e7b8216fc244/manifest/canvas/b4a56ab3-da09-4f5c-bef5-b3aa4202d32f">
                    
                    
                    
                        <h3>verso</h3>
                    
                        <ol>
<li>
<p>שי ואנמא אלקצ[ה] קד צייק עליהום אלאמר אכתר מן אלחאגה ומא</p>
</li>
<li>
<p>יקדרו יתנפסו פי שיי ואלכלאץ הו מן ענדך אסהל אן תאכד</p>
</li>
<li>
<p>כתאב מן סיידנא שר השרים אלי בית דין אעלמתה דלך ותכץ</p>
</li>
<li>
<p>מולאי אכיך אלסלם ותעלמה אן אהלה פי גמלת אלסלאמה</p>
</li>
<li>
<p>ואן גאזת עליהום ועלינא פגעת אן עצימה מן ופאת אבו</p>
</li>
<li>
<p>אלמנצור עזיז עלי ינסי אללה פי אגל מולאי וקד דכל אכוה</p>
</li>
<li>
<p>בה ודפנה וכשף מן אלאב[ &nbsp; &nbsp; ] וכרג פי אלחאל ומא עלמת</p>
</li>
<li>
<p>אן כאן אשתרא אלשיך קמח לאנה כאן אלרגל משגול אל</p>
</li>
<li>
<p>סר אעלמ&lt;ת&gt;ה דלך יכתץ מני מולאי באגל אלסלם וואלד[תה ?]</p>
</li>
<li>
<p>אלסלם ואכתי אלסלם וקד אשגלת סרי [ב]חאלך אננא [ ]</p>
</li>
<li>
<p>ואבו אלפרג ואכוה יקבלו יד סידהום ויכצוה [ &nbsp; &nbsp; &nbsp; &nbsp; &nbsp; ] אלסלם</p>
</li>
<li>
<p>וכלדך(!) ואלדתהום ואכואלהום ויכצו עמתהום אתאם אלסלם ושלום</p>
</li>
<li>
<p>וכתבת סרעה</p>
</li>
</ol>
                    
                </div>
            
        </section>
    </body>
</html>
