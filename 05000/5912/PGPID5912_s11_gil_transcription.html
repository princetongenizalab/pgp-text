
<html>
    <head>
        <title>Transcription of Letter: T-S 13J36.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J36.7</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00036-00007/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">על שמך</span></li>
<li><span lang="he">תדכרה מבארכה מנגחה יאסידי יאבא עמראן מוסי אללה</span></li>
<li><span lang="he">יכתב עליכם אלסלאמה ויסהל אמורכם וינגח טריקכם</span></li>
<li><span lang="he">ענד וצולך באלסלאמה תביע מא אנפדתה מעך והי</span></li>
<li><span lang="he">שכארה זדורד אלוזן צאפי כמסה וארבעין מן באלקסם</span></li>
<li><span lang="he">ואלרזק בעד אלאחתיאט ואלאגתהאד ותחציל אלתמן ותשתרי</span></li>
<li><span lang="he">מן דלך מעגרין אנדלסי אגוד מא תגד מנסבג הדא א[חמ]ר</span></li>
<li><span lang="he">באלקרמז ונצף די'נ' זנבק טרחאלי אעלי שי יכון [ &nbsp; &nbsp; &nbsp; &nbsp; ]</span></li>
<li><span lang="he">קואריר דהניה ועודין זאן רמאח גיאד זאן מגרבי</span></li>
<li><span lang="he">&nbsp;ג' גראר זית .... אטייב שי תקדר עליה ומכבז עמל</span></li>
<li><span lang="he">&nbsp;בונה חדיד כביר גד וטאגין כייר יצלח ללעגה ג' ארטאל</span></li>
<li><span lang="he">&nbsp;תין כמודי טיב וגרה זיתון גראוי אגוד שי תקדר עליה</span></li>
<li><span lang="he">&nbsp;ומן אלזיתון אלמנצום פי אלחלכא שי יסיר ואן אתפק לך אלסיר</span></li>
<li><span lang="he">&nbsp;ללקירואן תמצ'י ענד סידי ומולאי אבי אלחסן עלוש בן אלרזק(?)</span></li>
<li><span lang="he">&nbsp;ותאכד מנה צפה דכיר ורדה אלנסכה אלכאמלה ויכתב לך</span></li>
<li><span lang="he">&nbsp;אש אלדי ישרב מנה וכם מקדארה ואן יוכד קבל אלטעאם</span></li>
<li><span lang="he">&nbsp;או בעדה וכם אלשרבה מנה ואנת תעלם יאסידי מן ידירה&nbsp;</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; ] סתין סנה ובה חמא כבר וטחאל כביר וביר[&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ומעה [&nbsp; &nbsp; &nbsp; &nbsp; &nbsp; ] מא לכל מן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;&hellip;.</span></li>
<li><span lang="he">&nbsp;מן אלכביר [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מן דכאן מולאי אבי&nbsp;</span></li>
<li><span lang="he">&nbsp;אצחק אברם בן [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ] רטל זביב</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; ] ותעמלה ברניה ברניה מטיבה ותכתמה ותדפע דלך&nbsp;</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; ] לאכתי בנינה באלקירואן ותסאל אל[&nbsp; &nbsp; &nbsp; &nbsp; &nbsp; &nbsp; ]נא רתמצי</span></li>
<li><span lang="he">&nbsp;אלי אלדאר ותערפהם אחואלי ותעתדר עלי מן גהה אלמכאתבה</span></li>
<li><span lang="he">&nbsp;לאן [עלי] שבועה לא כאתבתהם מא דאם אנ&lt;ה&gt;א פי הדה אלדיאר</span></li>
<li><span lang="he">&nbsp;לסבב אוגב דאלך &nbsp; &nbsp; &nbsp; &nbsp; &nbsp; &nbsp; &nbsp; ואן] לם יתפק לך אלמסיר פתדפעהא אעני</span></li>
<li><span lang="he">&nbsp;אלדי'נ' אלי מולאי אבי יצחק אברהם בן סמחון אידה אללה</span></li>
<li><span lang="he">&nbsp;לינפדה להא וקד כתבת מעך כתאב אליה ליקף מעך פי ביע&nbsp;</span></li>
<li><span lang="he">&nbsp;אלורק ושרי אל[ &nbsp; &nbsp; &nbsp; &nbsp; &nbsp; &nbsp; &nbsp; ] ואנא איצא נכפי גמיע אמורך ואלבאקי&nbsp;</span></li>
<li><span lang="he">&nbsp;מן אלתמן [תשתרי בה מא] אופקה אללה ויצל מעך אלי</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואן לא יתפק לך אלרגוע&nbsp;</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">מע אחד אצחאבנא אלצורין אלראגעין פי אלמרכב [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אנך סאפר גמיע [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">וינגח עליכם וידיר [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אללה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] באלסלאמה</span></li>
</ol>
                    
                </div>
            
        </section>
    </body>
</html>
