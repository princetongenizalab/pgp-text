
<html>
    <head>
        <title>Transcription of Letter: Moss. II,193</title>
    </head>
    <body style="max-width: 860px; margin: auto">
        <h1>Transcription of Letter: Moss. II,193</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-II-00193/canvas/1">
                    
                    
                    
                        <h3>recto</h3>
                    
                        <ol>
<li>
<p>על שמך</p>
</li>
<li>
<p>כתאבי יאסידי ומולאי אטאל אללה בקאך ואדאם תאידך וסלאמתך וסעאדתך ונעמתך</p>
</li>
<li>
<p>מן אלבהנסה ען חאל סלאמה ועאפיה ושוק שדיד קרב אללה אלאגתמאע עלי</p>
</li>
<li>
<p>כיר וכנת יאסידי כתבת אליך וערפתך אן קבצת מן מולאי אלשיך אבו סעיד אידה</p>
</li>
<li>
<p>אללה אליא דינאף ואלסעה ⟦נע⟧ נגעל אסחק יכתב אליך ויערפך אש דפע אלי</p>
</li>
<li>
<p>וקד דפע יא דינאף פיהא צ דנאניר חאכמיה מכסרה בין נצפין ואלבקיה שאמיה</p>
</li>
<li>
<p>מסתנצריה נקד רמלה וכאן צדיקי פי מצר פלמא טאלבתה בהדה אלדנאניר</p>
</li>
<li>
<p>צאר לי עדו ולם אעלם לי גניה סוא הדה אלדנאניר וקד אתחצל לה בהא ענד</p>
</li>
<li>
<p>אלמיר פי אלמכזן קמח הי וגירהא ד מאיה ארדב קמח ומעה פי הדה אליא</p>
</li>
<li>
<p>דינאר תעידוה פי אלסער ען מא אשתרי הו וגירה נחו ג דנאניר ואנא</p>
</li>
<li>
<p>אסאלך לא תערפה באן אנא קלת לך שי לאני איאך אחתאג אליה וקד אצד</p>
</li>
<li>
<p>מן אלקאיד ואלי איגבה פי רזקה פי אלדינאר כטה לז דנאניר וכסר לנא מנהא</p>
</li>
<li>
<p>מנהא ד דנאניר גיר רבע תמן אלשקה אלסקלי אלעריצה ואלבקיה לה וקלת אנת</p>
</li>
<li>
<p>[ ] תעמל[ ] קבל תסלמה אלי אלמיר ואלסער [ ]</p>
</li>
<li>
<p>וקד אשתרית מן אלעאמל אלניל אלמטבוך אלגייד סער רטלין בדינאר תגי יב רטל מצרי ואלרטל סער</p>
</li>
<li>
<p>י דנאניר אלק נך בול ולו כאן מעי דנאניר לאשתרית מנה שי אן כתיר וכאן עלי אנני אכתב עליך ספתגה</p>
</li>
<li>
<p>בנ דינאר וקלת איאך מא תקבלהא ותסאל ואפי בן אלמגאני אידה אללה אן כאן קבץ מן אלשיך אבי אלסרור אלדי לה</p>
</li>
<li>
<p>ותכץ נפסך אלסלאם</p>
</li>
</ol>
                    
                </div>
            
        </section>
    </body>
</html>
