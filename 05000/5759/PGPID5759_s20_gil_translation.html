
<html>
    <head>
        <title>Hebrew Translation of Letter: Moss. II,193</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,193</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-II-00193/canvas/1">
                    
                    
                    
                        <h3>recto</h3>
                    
                        <ol>
<li>(2−1) על שמך; אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך ואת חסדו לך,</li>
<li> </li>
<li>מבהנסה, שלומי טוב ואני בריא, אבל אני מתגעגע מאוד; יקרב אלוהים את פגישתנו</li>
<li>לטובה. לפני כן כתבתי לך, אדוני, והודעתיך שקיבלתי מאדוני ורבי אבו סעיד, יעזור לו</li>
<li>אלוהים, את י"א הדינרים, ועכשיו אסדר שאסחק יכתוב לך ויודיעך מה שילם לי.</li>
<li>הוא שילם י"א דינר, בהם ג' דינרים 'חאכמי' שבורים לשני חצאים, והיתר שאמיים</li>
<li>'מסתנצרי' מטביעת רמלה; הוא היה ידיד שלי בפסטאט, אבל כאשר תבעתי ממנו את הדינרים האלה</li>
<li>נעשה לי שונא. לא הייתי סבור שאשמתי במשהו חוץ מהדינרים האלה. והשיגו לו בהם, אצל </li>
<li>האמיר במחסן, חיטים ועוד דברים, ד' מאות ארדב חיטים. והוא סבור שמתוך י"א</li>
<li>הדינרים האלה תחזירו לו במחיר שבו קנו אותם, הוא ואחרים, בערך ג' דינרים. הריני</li>
<li>מבקש ממך, אל תודיע לו שאמרתי לך משהו, כי אני, דע לך, אהיה זקוק לו. הוא לקח</li>
<li>מן ה'קאיד' המושל את פקודת התשלום שלו (לשלם) על הרווח שלו, דינר; המחאתו היא על ז' דינרים ומשהו, ושלנו</li>
<li>מן (הדינרים) האלה ד' דינרים פחות רבע, התמורה בעד יריעת (האריג) הסיצילי הרחבה, והשאר לזכותו. ואתה אמרת</li>
<li>.... תעשה .... לפני שיימסרו לאמיר. והמחיר ....</li>
<li>וכבר קניתי מהמושל ניל מבושל טוב במחיר שני רטליס בדינר, שהם י"ב ברטל המצרי, ומחיר הרטל (המצרי)</li>
<li>י' דינרים. ק' מחצלות בל"ו; אילו היו אתי דינרים, הייתי קונה ממנו כמות גדולה ; עמדתי לכתוב המחאה עליך</li>
<li>בעד נ' דינר, אבל אמרתי: מה אתי, אתה לא תקבל אותה. תשאל את ואפי בן אלמג'אני, יעזור לו אלוהים, אם כבר קיבל מהאדון אבו אלסרור את המגיע לו.</li>
<li>דרישות שלום לך. </li>
</ol>
                    
                        <h3>recto, right margin</h3>
                    
                        <p>גבו בשביל הצבא כל אשר להם; לאדון המושל אני חייב כ' דינר בקירוב. הוא התנהג עמי יפה מאוד; ביקשתי ממנו שיחייב אותי בחשבונו ב.... הדינרים האלה פחות רבע ואמר: 'כך אעשה ; שלם לי כ"ט בשביל ה"קאיד'' המושל'; אבל לא הגעתי אליו. הואילה להיפגש עמך. כבר כתכתי על זאת לאדון אבו אלסרור, </p>
                    
                        <h3>recto, top margin</h3>
                    
                        <p>היפגש עמו, כדי שיכתוב אל האמיר שימסור למושל את פקודת התשלום וירשום לחובתי בחשבונו את ד' הדינרים וירשום לזכותו הוא מה שיישאר מן הכ"ט; זאת לידיעתך ותקרא זאת. השבעתיך באלוהים, אל התרשל כלל בזאת, ותכתוב לי ותודיעני אם קיבלת את י"א הדינרים.</p>
<p>(בצד :) </p>
<p>ותשלח את התשובה על מכתבי בידי האדון אבו אלסרור.</p>
<p> </p>
<p> </p>
                    
                        <h3>recto, address</h3>
                    
                        <p>לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת שלומו ואת חסדו לו; מאסמעיל בן סלאמה אלעזאל.</p>
                    
                </div>
            
        </section>
    </body>
</html>
