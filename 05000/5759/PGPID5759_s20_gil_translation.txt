recto

(2−1) על שמך; אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך ואת חסדו לך,
 
מבהנסה, שלומי טוב ואני בריא, אבל אני מתגעגע מאוד; יקרב אלוהים את פגישתנו
לטובה. לפני כן כתבתי לך, אדוני, והודעתיך שקיבלתי מאדוני ורבי אבו סעיד, יעזור לו
אלוהים, את י"א הדינרים, ועכשיו אסדר שאסחק יכתוב לך ויודיעך מה שילם לי.
הוא שילם י"א דינר, בהם ג' דינרים 'חאכמי' שבורים לשני חצאים, והיתר שאמיים
'מסתנצרי' מטביעת רמלה; הוא היה ידיד שלי בפסטאט, אבל כאשר תבעתי ממנו את הדינרים האלה
נעשה לי שונא. לא הייתי סבור שאשמתי במשהו חוץ מהדינרים האלה. והשיגו לו בהם, אצל 
האמיר במחסן, חיטים ועוד דברים, ד' מאות ארדב חיטים. והוא סבור שמתוך י"א
הדינרים האלה תחזירו לו במחיר שבו קנו אותם, הוא ואחרים, בערך ג' דינרים. הריני
מבקש ממך, אל תודיע לו שאמרתי לך משהו, כי אני, דע לך, אהיה זקוק לו. הוא לקח
מן ה'קאיד' המושל את פקודת התשלום שלו (לשלם) על הרווח שלו, דינר; המחאתו היא על ז' דינרים ומשהו, ושלנו
מן (הדינרים) האלה ד' דינרים פחות רבע, התמורה בעד יריעת (האריג) הסיצילי הרחבה, והשאר לזכותו. ואתה אמרת
.... תעשה .... לפני שיימסרו לאמיר. והמחיר ....
וכבר קניתי מהמושל ניל מבושל טוב במחיר שני רטליס בדינר, שהם י"ב ברטל המצרי, ומחיר הרטל (המצרי)
י' דינרים. ק' מחצלות בל"ו; אילו היו אתי דינרים, הייתי קונה ממנו כמות גדולה ; עמדתי לכתוב המחאה עליך
בעד נ' דינר, אבל אמרתי: מה אתי, אתה לא תקבל אותה. תשאל את ואפי בן אלמג'אני, יעזור לו אלוהים, אם כבר קיבל מהאדון אבו אלסרור את המגיע לו.
דרישות שלום לך. 

recto, right margin
גבו בשביל הצבא כל אשר להם; לאדון המושל אני חייב כ' דינר בקירוב. הוא התנהג עמי יפה מאוד; ביקשתי ממנו שיחייב אותי בחשבונו ב.... הדינרים האלה פחות רבע ואמר: 'כך אעשה ; שלם לי כ"ט בשביל ה"קאיד'' המושל'; אבל לא הגעתי אליו. הואילה להיפגש עמך. כבר כתכתי על זאת לאדון אבו אלסרור, 
recto, top margin
היפגש עמו, כדי שיכתוב אל האמיר שימסור למושל את פקודת התשלום וירשום לחובתי בחשבונו את ד' הדינרים וירשום לזכותו הוא מה שיישאר מן הכ"ט; זאת לידיעתך ותקרא זאת. השבעתיך באלוהים, אל התרשל כלל בזאת, ותכתוב לי ותודיעני אם קיבלת את י"א הדינרים.
(בצד :) 
ותשלח את התשובה על מכתבי בידי האדון אבו אלסרור.
 
 
recto, address
לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת שלומו ואת חסדו לו; מאסמעיל בן סלאמה אלעזאל.