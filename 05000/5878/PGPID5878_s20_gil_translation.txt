recto

אני כותב לך, אדוני ורבי היקר לי, ייתן לך אלוהים אריכות ימים ויתמיד את שלומך ואת אושרך ואת חסדו לך.
מבוציר. שלומי טוב ואני מאושר, אבל מתגעגע אליך מאוד, יקרב אלוהים את פגישתי עמך במיטב
הנסיבות והתגשמות התקוות בחסדו ובנדיבותו, כי הלוא הוא גיבור לעשות כחפצו. הגיע מכתבך וקראתי
דברים שלימדוני על שלומך ועל בריאותך הטובים; יתמידם לך אלוהים, ושימחני הדבר, אלוהים עדי עד מאוד. כתבת על
שובך מירושלים תיבנה ועל בואך לפסטאט ועל פגישתך עם אדוני אבו אסחק ברהון, לעולם 
תהיה ירא שמים וחסיד, מאלוהים יתעלה אבקש שיעשה זאת עלייה לרגל שתתקבל אצלו ויראה לך ולנו
את בנייתה. ועוד, אני נשבע באבי, שמחתי שתגיע במהרה ביודעי שאתה מומחה לענייני
בוציר ומעורה בהם יותר מהארון אבו אסחק. כתבתי לו לפני כן מכתבים בזה אחר
זה, שבהם אני מודיע לו את ענייני העיר והנעשה בה : יוקר המחירים ורוב הביקוש
והימנעותם מן המכירה וכי אינם מקבלים אלא דינרים משובחים. מטביעה כפי שמתחשק להם(?)
ואכן שלח עמי דינרים שאינם מהסוג של האספסוף ולא של הפועלים, אלא של איכרים או בעלי
אחוזה גדולה. ועוד: קראתי את תזכירך וקראתי את הוראותיך וראיתי אפוא שמורים לי: אל 
תקנה לי יותר מדי פשתים שסוגן ירוד, לא מהאיכרים ולא (פשתים) זרות, ונשמעתי לזה כדי למלא
את רצונך ואת דרישתך וקניתי רק מה שתקרא (ברשימה), ברצון האל, ודייך ש(שהיתי)
בבוציר ימים אחדים כדי לקנות כמות מעטה זו; אילו רציתי לקנות זאת שם
ביומיים הייתי יכול; אלא שאני בדקתי היטב ועשיתי מה שאלוהים ישלח בו, אני מקווה, את מיטב
ההצלחה; ואימצתי את כוחי ואת יכולתי בשימוש בדינרים שהיו עמי, אף למעלה ממה שהיה 
ביכולתי והיתה לי בזאת הצלחה, והדברים נשארים עד שיגיעו הדינרים, ואשלחם בזה אחר זה.
וכן (הורית:) הודע לי אפוא במכתביך על תחילת הרכישה של הפשתים ומה המשקל אצל כל אחד. הלוא קראתי את
תזכירך בפסטאט. וראיתי אצל 'הדוד': ק"ק נקי ואילו אצל אבן מכי קק"ס נקי, והוא אמר: 
קק"נ רטלים. אחר כך כתבת שאצל אבן בנדקה קק"ס נקי, והוא אמר : אין לו אצלי אלא ק"ק; 
וכבר סילק לי אברהם אלשפאף את (הסחורה תמורת) הדינרים שהיו לך אצלו. קיבלתי בזה כ"ה רטלים נקי.
'הדוד' כבר שילם לי את המגיע, אבל עוד הוא חייב לי (בעד) כסף קטן שקיבל ממני, יסלק לי תוך יומיים, אצל אבן
בנדקה נותרו לזכותי מן הק"ק שכתב הוא, ל"א רטלים; יסלק לי אותם מחר או מחרתיים. 
אשר לבשר, כתבת שהוא חייב לך דינר, וכבר תבעתי אותו ממנו ולחצתי עליו, אבל אמר: אלמעלם
יודע מה היה ההסכם בינינו, אז הלכנו אל אלמעלם ואמר: אבו יחיא ביקש ממני להעיד בשם עצמי
שאין בשר חייב לו אפילו פרוטה. ומאז אותו יום לא הזדמן לי לראותו. אשר
לעלי, הפקיד של קאסם, ביקרתי בפשתים שלו וקניתי ממנו; אבל כאשר באתי אל
המאזניים פתחתי לפניו את כל הדינרים שהיו לי, ואמר: חי אלוהים, לא יצא
לי מן הדינרים האלה אפילו דינר אחד ; אז התאמצתי והשתדלתי לפניו ; אבל אמר לי: חי אלוהים, לא אקח
אלא דינרים 'מסתנצרי', אז קמתי והסתלקתי ממנו. היה לי הרצון, אבל לא מצאתי שום דרך; ואני נשבע
באבי, אדוני, הפשתים חמקו מביתי פעם אחר פעם בגלל הטביעה (של המטבעות). ברכאת 
בן מכי הוביל בשבילי אליך בפעם הראשונה ק"נ, שלקח אותם, 

recto, right margin
(7-1) והביא לי בפעם השנייה ק"נ, השווים ד' דינרים וחשבתי שחבל שנקנה אצלו בד' וחצי משהו 
(15-8) ששווה ד', ולא נתן לי לבי להיות פחדן, אלא נהגתי כלפיו באומץ, והתנהל בינינו ויכוח גדול, ובסופו של דבר סיכמנו שהוא 
(23-16) יביא את הגרגרים מן השדה וינפט. וממש ביום זה שאני כותב לך הלכתי אליו, ואמר: תבוא ביום ו', תשקול ותקבל את שלך ; 
 
recto, top margin
ואילו מחיר הפשתים .... ואעשה אני הסבה עליהן בד' דינרים …. 
 
verso

אשר למה שכתבת על הפשתים של אלכאל שהן יקרות, הלוא היוקר שלהם לא נעלם ממני, ואולם אני
נתפתיתי, מפני שהיו משובחות ונקיות; אחרים ביקשו ממנו במחיר הזה שאני
הסכמתי עמו עליו ולא השיגו, והלוא אין אני מן הזקוקים להוראות; אילו סמכתי על קאסם 
שיקנה בשבילי או שיעשה לי טובות לא הייתי משיג דבר. חי אלוהים, איני מחפש דברים שיהיו
לטובתי ושארמה בהם את אחי. נאבקתי עם אבן אלקנדיה, ממש היום,
על ג' כריכות, מאבק שטרם נשמע כמוהו, והגעתי בך עד קצה היכולת; וכל זאת כדי
שדבר הנראה לי טוב לא יישמט ממני; אשר לפשתים הזרות, שאמרת לי שאם יזדמן משהו טוב אקנה זאת,
הלוא כבר קניתי מבית עלי, הפקיד של קאסם, ק"ק פחות ח' רטלים, נקיות, שילמתי בעדן ו' דינרים
פחות יקיראטים, טבועים, אחרי שאמרתי לו: תשתווה אתי. וביקשתי את הסיוע בתפילתי, ואינני מכניס
למחסן כריכה ולא שארית (של כריכה) אלא אחרי שאני מגלגל אותה ופותח אותה ובודק אותה, ואם אני מוצא שהיא משובחת,
אני קושר אותה ומכנים אותה לחשבון ולמכתב. קניתי פשתים זרות גם מטנסא, במחיר ג' דינרים ורבע
הקנטאר, והסתכם משקלן בק' ורבע נקי, התמורה ד' דינרים פחות מה שכתבת על הפשתים של 'הדור' שהן קיראט, טבועים; שילמתי לו בעד ההובלה
דרהם. המספר סך הכול, דינר וקיראט: ל"ו וחצי (דרהמים). אני משתדל שלא להתחייב על דינר
מיותר, כי אין זה לכבורי להימלך (אחר כך), ואקווה שכתבו לך על זה. אשר לבד הפשתים, אקווה
שאם יהיו זקוקים לו יקנוהו, ואולם כבר דיברנו עמם עליו, אבל לא זכיתי
לעזרה מהם; ואולם מה ששלחתי לאדוני אבו אסחק ברהון יש לו יותר סיכויים מאשר
לשלך, והם יקנו זאת. מנעה מהם את קנייתו רק העובדה שסרור, פקיד 'דאר אלחריר'
הגיע הנה, והוא נדחק עליהם ואינם יכולים כלל להתגונן מפניו. הוא מחכה שיגיעו
אליו מכתבים 'דאר אלחריר' על מה שעליו לעשות. הודעתי כבר לאדוני אבו אסחק ברהון 
שמכרתי בשבילו את י' העורות מיום השוק עד יום השוק, בי' דרהמים כל אחד.
אילו היו לי עם סכום הדרהמים גם ה' דינרים או שישה, הייתי מוציא אותם על פשתים; ואולם 
לחוד כמו שהם אינני (יכול ?) לקנות לך, אכן התרחק הפתרון מאת בעלי השכל;
אילו היה רצון מלפני האדון אבו אסחק ברהון לעשות טובה למרדוך ולהטות אליו
רווח, היה משפר את הדרהמים 'נקרה' שאצלו ומוכר אותם, והיינו יכולים להתגבר על ספרי החשבונות וההנחות
ו'אלמכתארה'; ואולם הוא שלח כיס שמשקלו י"ט דינרים, מהם ז' טובים והשאר כולם פגומים 
ורבעי דינר, וכבר קרה שקניתי בשבילו משאוי ארוז, חסר ח' רטלים ושילמתי את תמורתו; 
עוד בטרם הספקתי להגיע הביתה החזיר לי (המוכר) את הדינרים ואמר: אין בהם אף אחד שאוכל
להשתמש בו ; והתפתלתי, אולי ושמא, אבל לא היה לי תירוץ והחזרתיו לו כנגד התמורה ; והלוא אין
זה מסחר, ולא בכל דבר תועיל ההתחכמות .... 

verso, right margin
.... הוביל את מכתבו, כמו ....; ואני סומך עליכם בעניין השטר, כי זקוקים לו באופן דחוף. סך הכול .... רטלים, שחור .... והשאר צבעים (שונים). 
 