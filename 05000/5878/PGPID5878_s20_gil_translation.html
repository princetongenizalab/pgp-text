
<html>
    <head>
        <title>Hebrew Translation of Letter: T-S 12.793</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.793</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00793/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי היקר לי, ייתן לך אלוהים אריכות ימים ויתמיד את שלומך ואת אושרך ואת חסדו לך.</li>
<li>מבוציר. שלומי טוב ואני מאושר, אבל מתגעגע אליך מאוד, יקרב אלוהים את פגישתי עמך במיטב</li>
<li>הנסיבות והתגשמות התקוות בחסדו ובנדיבותו, כי הלוא הוא גיבור לעשות כחפצו. הגיע מכתבך וקראתי</li>
<li>דברים שלימדוני על שלומך ועל בריאותך הטובים; יתמידם לך אלוהים, ושימחני הדבר, אלוהים עדי עד מאוד. כתבת על</li>
<li>שובך מירושלים תיבנה ועל בואך לפסטאט ועל פגישתך עם אדוני אבו אסחק ברהון, לעולם </li>
<li>תהיה ירא שמים וחסיד, מאלוהים יתעלה אבקש שיעשה זאת עלייה לרגל שתתקבל אצלו ויראה לך ולנו</li>
<li>את בנייתה. ועוד, אני נשבע באבי, שמחתי שתגיע במהרה ביודעי שאתה מומחה לענייני</li>
<li>בוציר ומעורה בהם יותר מהארון אבו אסחק. כתבתי לו לפני כן מכתבים בזה אחר</li>
<li>זה, שבהם אני מודיע לו את ענייני העיר והנעשה בה : יוקר המחירים ורוב הביקוש</li>
<li>והימנעותם מן המכירה וכי אינם מקבלים אלא דינרים משובחים. מטביעה כפי שמתחשק להם(?)</li>
<li>ואכן שלח עמי דינרים שאינם מהסוג של האספסוף ולא של הפועלים, אלא של איכרים או בעלי</li>
<li>אחוזה גדולה. ועוד: קראתי את תזכירך וקראתי את הוראותיך וראיתי אפוא שמורים לי: אל </li>
<li>תקנה לי יותר מדי פשתים שסוגן ירוד, לא מהאיכרים ולא (פשתים) זרות, ונשמעתי לזה כדי למלא</li>
<li>את רצונך ואת דרישתך וקניתי רק מה שתקרא (ברשימה), ברצון האל, ודייך ש(שהיתי)</li>
<li>בבוציר ימים אחדים כדי לקנות כמות מעטה זו; אילו רציתי לקנות זאת שם</li>
<li>ביומיים הייתי יכול; אלא שאני בדקתי היטב ועשיתי מה שאלוהים ישלח בו, אני מקווה, את מיטב</li>
<li>ההצלחה; ואימצתי את כוחי ואת יכולתי בשימוש בדינרים שהיו עמי, אף למעלה ממה שהיה </li>
<li>ביכולתי והיתה לי בזאת הצלחה, והדברים נשארים עד שיגיעו הדינרים, ואשלחם בזה אחר זה.</li>
<li>וכן (הורית:) הודע לי אפוא במכתביך על תחילת הרכישה של הפשתים ומה המשקל אצל כל אחד. הלוא קראתי את</li>
<li>תזכירך בפסטאט. וראיתי אצל 'הדוד': ק"ק נקי ואילו אצל אבן מכי קק"ס נקי, והוא אמר: </li>
<li>קק"נ רטלים. אחר כך כתבת שאצל אבן בנדקה קק"ס נקי, והוא אמר : אין לו אצלי אלא ק"ק; </li>
<li>וכבר סילק לי אברהם אלשפאף את (הסחורה תמורת) הדינרים שהיו לך אצלו. קיבלתי בזה כ"ה רטלים נקי.</li>
<li>'הדוד' כבר שילם לי את המגיע, אבל עוד הוא חייב לי (בעד) כסף קטן שקיבל ממני, יסלק לי תוך יומיים, אצל אבן</li>
<li>בנדקה נותרו לזכותי מן הק"ק שכתב הוא, ל"א רטלים; יסלק לי אותם מחר או מחרתיים. </li>
<li>אשר לבשר, כתבת שהוא חייב לך דינר, וכבר תבעתי אותו ממנו ולחצתי עליו, אבל אמר: אלמעלם</li>
<li>יודע מה היה ההסכם בינינו, אז הלכנו אל אלמעלם ואמר: אבו יחיא ביקש ממני להעיד בשם עצמי</li>
<li>שאין בשר חייב לו אפילו פרוטה. ומאז אותו יום לא הזדמן לי לראותו. אשר</li>
<li>לעלי, הפקיד של קאסם, ביקרתי בפשתים שלו וקניתי ממנו; אבל כאשר באתי אל</li>
<li>המאזניים פתחתי לפניו את כל הדינרים שהיו לי, ואמר: חי אלוהים, לא יצא</li>
<li>לי מן הדינרים האלה אפילו דינר אחד ; אז התאמצתי והשתדלתי לפניו ; אבל אמר לי: חי אלוהים, לא אקח</li>
<li>אלא דינרים 'מסתנצרי', אז קמתי והסתלקתי ממנו. היה לי הרצון, אבל לא מצאתי שום דרך; ואני נשבע</li>
<li>באבי, אדוני, הפשתים חמקו מביתי פעם אחר פעם בגלל הטביעה (של המטבעות). ברכאת </li>
<li>בן מכי הוביל בשבילי אליך בפעם הראשונה ק"נ, שלקח אותם, </li>
</ol>
                    
                        <h3>recto, right margin</h3>
                    
                        <p>(7-1) והביא לי בפעם השנייה ק"נ, השווים ד' דינרים וחשבתי שחבל שנקנה אצלו בד' וחצי משהו </p>
<p>(15-8) ששווה ד', ולא נתן לי לבי להיות פחדן, אלא נהגתי כלפיו באומץ, והתנהל בינינו ויכוח גדול, ובסופו של דבר סיכמנו שהוא </p>
<p>(23-16) יביא את הגרגרים מן השדה וינפט. וממש ביום זה שאני כותב לך הלכתי אליו, ואמר: תבוא ביום ו', תשקול ותקבל את שלך ; </p>
<p> </p>
                    
                        <h3>recto, top margin</h3>
                    
                        <p>ואילו מחיר הפשתים .... ואעשה אני הסבה עליהן בד' דינרים …. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00793/canvas/2">
                    
                    
                    
                        <h3>verso</h3>
                    
                        <ol>
<li>אשר למה שכתבת על הפשתים של אלכאל שהן יקרות, הלוא היוקר שלהם לא נעלם ממני, ואולם אני</li>
<li>נתפתיתי, מפני שהיו משובחות ונקיות; אחרים ביקשו ממנו במחיר הזה שאני</li>
<li>הסכמתי עמו עליו ולא השיגו, והלוא אין אני מן הזקוקים להוראות; אילו סמכתי על קאסם </li>
<li>שיקנה בשבילי או שיעשה לי טובות לא הייתי משיג דבר. חי אלוהים, איני מחפש דברים שיהיו</li>
<li>לטובתי ושארמה בהם את אחי. נאבקתי עם אבן אלקנדיה, ממש היום,</li>
<li>על ג' כריכות, מאבק שטרם נשמע כמוהו, והגעתי בך עד קצה היכולת; וכל זאת כדי</li>
<li>שדבר הנראה לי טוב לא יישמט ממני; אשר לפשתים הזרות, שאמרת לי שאם יזדמן משהו טוב אקנה זאת,</li>
<li>הלוא כבר קניתי מבית עלי, הפקיד של קאסם, ק"ק פחות ח' רטלים, נקיות, שילמתי בעדן ו' דינרים</li>
<li>פחות יקיראטים, טבועים, אחרי שאמרתי לו: תשתווה אתי. וביקשתי את הסיוע בתפילתי, ואינני מכניס</li>
<li>למחסן כריכה ולא שארית (של כריכה) אלא אחרי שאני מגלגל אותה ופותח אותה ובודק אותה, ואם אני מוצא שהיא משובחת,</li>
<li>אני קושר אותה ומכנים אותה לחשבון ולמכתב. קניתי פשתים זרות גם מטנסא, במחיר ג' דינרים ורבע</li>
<li>הקנטאר, והסתכם משקלן בק' ורבע נקי, התמורה ד' דינרים פחות מה שכתבת על הפשתים של 'הדור' שהן קיראט, טבועים; שילמתי לו בעד ההובלה</li>
<li>דרהם. המספר סך הכול, דינר וקיראט: ל"ו וחצי (דרהמים). אני משתדל שלא להתחייב על דינר</li>
<li>מיותר, כי אין זה לכבורי להימלך (אחר כך), ואקווה שכתבו לך על זה. אשר לבד הפשתים, אקווה</li>
<li>שאם יהיו זקוקים לו יקנוהו, ואולם כבר דיברנו עמם עליו, אבל לא זכיתי</li>
<li>לעזרה מהם; ואולם מה ששלחתי לאדוני אבו אסחק ברהון יש לו יותר סיכויים מאשר</li>
<li>לשלך, והם יקנו זאת. מנעה מהם את קנייתו רק העובדה שסרור, פקיד 'דאר אלחריר'</li>
<li>הגיע הנה, והוא נדחק עליהם ואינם יכולים כלל להתגונן מפניו. הוא מחכה שיגיעו</li>
<li>אליו מכתבים 'דאר אלחריר' על מה שעליו לעשות. הודעתי כבר לאדוני אבו אסחק ברהון </li>
<li>שמכרתי בשבילו את י' העורות מיום השוק עד יום השוק, בי' דרהמים כל אחד.</li>
<li>אילו היו לי עם סכום הדרהמים גם ה' דינרים או שישה, הייתי מוציא אותם על פשתים; ואולם </li>
<li>לחוד כמו שהם אינני (יכול ?) לקנות לך, אכן התרחק הפתרון מאת בעלי השכל;</li>
<li>אילו היה רצון מלפני האדון אבו אסחק ברהון לעשות טובה למרדוך ולהטות אליו</li>
<li>רווח, היה משפר את הדרהמים 'נקרה' שאצלו ומוכר אותם, והיינו יכולים להתגבר על ספרי החשבונות וההנחות</li>
<li>ו'אלמכתארה'; ואולם הוא שלח כיס שמשקלו י"ט דינרים, מהם ז' טובים והשאר כולם פגומים </li>
<li>ורבעי דינר, וכבר קרה שקניתי בשבילו משאוי ארוז, חסר ח' רטלים ושילמתי את תמורתו; </li>
<li>עוד בטרם הספקתי להגיע הביתה החזיר לי (המוכר) את הדינרים ואמר: אין בהם אף אחד שאוכל</li>
<li>להשתמש בו ; והתפתלתי, אולי ושמא, אבל לא היה לי תירוץ והחזרתיו לו כנגד התמורה ; והלוא אין</li>
<li>זה מסחר, ולא בכל דבר תועיל ההתחכמות .... </li>
</ol>
                    
                        <h3>verso, right margin</h3>
                    
                        <p>.... הוביל את מכתבו, כמו ....; ואני סומך עליכם בעניין השטר, כי זקוקים לו באופן דחוף. סך הכול .... רטלים, שחור .... והשאר צבעים (שונים). </p>
<p> </p>
                    
                </div>
            
        </section>
    </body>
</html>
