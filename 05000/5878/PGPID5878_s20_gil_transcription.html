
<html>
    <head>
        <title>Transcription of Letter: T-S 12.793</title>
    </head>
    <body style="max-width: 860px; margin: auto">
        <h1>Transcription of Letter: T-S 12.793</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00793/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי ואלעזיז עלי אטאל אללה [בקא]ך ואדאם סלאמתך וסעאדתך ונעמתך</p>
</li>
<li>
<p>מן בוציר ען חאל סלאמה ונעמה ושוק אליך שדיד קרב אללה אלא[גתמ]אע בך עלי אפצל אל</p>
</li>
<li>
<p>אחואל ואתם אלאמאל במנה וכרמה פאנה עלי מא ישא קדיר &nbsp; &nbsp; &nbsp; וצל כתאבך ווקפת עלי</p>
</li>
<li>
<p>מא דלני מן חסן סלאמתך ועאפיתך אדאמה אללה לך וצרני ישהד אללה דלך כתיר ודכרת</p>
</li>
<li>
<p>ורודך מן אלקדס אלמעמור ווצולך אלי מצר ואגתמאעך בסידי אבי אסחק ברהון פלא</p>
</li>
<li>
<p>זלת ואנת באר תקי אסל אללה תעאלי אן יגעלה חג מקבול וישהדך ואיאנא</p>
</li>
<li>
<p>בעמראנה תם וחק אבי אסתצרת לוצולך סריע לעלמי אנך כביר באחואל</p>
</li>
<li>
<p>בוציר ואקעד בהא מן אלשיך אבי אסחק וקד תקדמת אליה כתבי מרה בעד</p>
</li>
<li>
<p>מרה ואנא אערפה באחואל אלבלד ומא הו עליה מן גלא אלאסעאר וכתרה אלטלב</p>
</li>
<li>
<p>[עליה] ותקעדהם פי אלביע ואנהם לא יאכדו אלא אלדנא אלגיאד נקד אלשהואת [ומא]</p>
</li>
<li>
<p>וקד וגה מעי דנ ליס הי באבה אלצעאליך ולא אלצנאע אלא מזארע או צאחב</p>
</li>
<li>
<p>וסיה כבירה תם אני קרית תדכרתך ווקפת עלי מא רסמתה פנצרת אורא לם</p>
</li>
<li>
<p>תפסח לי פי אלשרי מן כתאן אלמזארעין ולא אלגריב אלמקארב פאמתתלת דלך [לאבלג]</p>
</li>
<li>
<p>מראדך ושהותך ולם נשתרי אלא מא סתקף עליה אן שא אללה וחסבך אן א[ &nbsp; ]</p>
</li>
<li>
<p>לי פי בוציר עדה איאם אשתרית האדה אלכטר אליסיר ולו ארדת אן אשתרי בי[ה]</p>
</li>
<li>
<p>פי יומין לקדרת לאכני חסנת אלנצר ופעלת מא ארגו מן אללה פיה חסן אל</p>
</li>
<li>
<p>תופיק וחרצת גהדי וטאקתי פי תצריף אלדנ אלדי כאנת מעי אלא מא פאקתני</p>
</li>
<li>
<p>פיה אלטאקה וגלבת פיה פהו באקי אלי אן תצל אלדנ פתחמל בעצהא בעץ</p>
</li>
<li>
<p>פתערפני פי כתבך אלדי בדא מן אלכתאן וכם ענד כל ואחד מן אלוזן וקד וקפת על[י]</p>
</li>
<li>
<p>תדכרתך במצר פראית &nbsp; &nbsp; &nbsp; ענד אלכאל קק נקי וענד אבן מכי קק וס נקי וקאל הו</p>
</li>
<li>
<p>קק ונ רטל תם דכרת אן ענד אבן בנדקה קק וס נקי קאל מא לה ענדי סיוא קק</p>
</li>
<li>
<p>וקד אסתופית מן אברהם אלשפאף אלדינ אלדי לך ענדה קבצת ביה כה רטל נקי</p>
</li>
<li>
<p>ואסתופית מן אלכאל ולי ענדה כסר אכדה מני נסתופיה פי האדה אליומין ואבן</p>
</li>
<li>
<p>בנדקה בקי לי ענדה מן אלקק אלדי דכר הו לא רטל נסתופיהא גדא או בעדה</p>
</li>
<li>
<p>ואמא בשר דכרת אן לך ענדה דינ וקד טאלבתה ולאזמתה פקאל אן אלמעל[ם]</p>
</li>
<li>
<p>ידרי מא כאן ביננא וגינא ללמעלם וקאל אן אבו יחיה אשהדני עלי רוח[י]</p>
</li>
<li>
<p>אן ליס לה ענד בשר חבה ומן דלך אליום לם תקע עיני עליה ואמ[א]</p>
</li>
<li>
<p>עלל צבי קאסם פדכלת עלי כתאנה ואשתרית מנה פלמא אן גית ענד</p>
</li>
<li>
<p>אלמיזאן פתחת לה גמיע מא כאן מעי מן אלדנ פקאל ואללה מא יעמל</p>
</li>
<li>
<p>לי מן האדה אלדנ דין ואחד פחרצת בה וגהדת פקאל לי ואללה מא נאכד</p>
</li>
<li>
<p>אלא מסתנצריה פקמת וכליתה וכאן מן שהותי ומא פי ידי חילה וח[ק]</p>
</li>
<li>
<p>אבי יאסידי לקד כרג מן דארי אלכתאן מרה ומרה לסבב אלנקד וברכא[ת]</p>
</li>
<li>
<p>בן מכי חמל לי אול דפעה לך קנ אכדה[א]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>פגאב לי</p>
</li>
<li>
<p>תאני</p>
</li>
<li>
<p>דפעה קנ</p>
</li>
<li>
<p>יסוא ד דנ</p>
</li>
<li>
<p>פראית חצרה</p>
</li>
<li>
<p>אן נאכד מנה</p>
</li>
<li>
<p>שין בד ונצף</p>
</li>
<li>
<p>יסוא ד פמא</p>
</li>
<li>
<p>טאב עלי קלבי</p>
</li>
<li>
<p>אן ננגבן אלא</p>
</li>
<li>
<p>פכרתה עליה</p>
</li>
<li>
<p>ומר ביננא</p>
</li>
<li>
<p>כטאב כתיר</p>
</li>
<li>
<p>פאסתקצא אל</p>
</li>
<li>
<p>חאל עלי אנה</p>
</li>
<li>
<p>יגיב חבוב מן</p>
</li>
<li>
<p>אלסחרא וינפץ</p>
</li>
<li>
<p>ויום כתאבי</p>
</li>
<li>
<p>אליך מצית אליה</p>
</li>
<li>
<p>פקאל תגי יום</p>
</li>
<li>
<p>אלגמעה</p>
</li>
<li>
<p>תתזן מא</p>
</li>
<li>
<p>כאן לך</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואמא</p>
</li>
<li>
<p>סער אל</p>
</li>
<li>
<p>כתאן</p>
</li>
<li>
<p>אל[ ]</p>
</li>
<li>
<p>ואחיל</p>
</li>
<li>
<p>אנא</p>
</li>
<li>
<p>פיה</p>
</li>
<li>
<p>בד דנא</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00793/canvas/2">
                    
                    
                    
                        <h3>verso</h3>
                    
                        <ol>
<li>
<p>ואמא מא דכרתה מן כתאן אלכאל אנה גאלי פמא גאזני גלאה לאכני</p>
</li>
<li>
<p>תגבנת מן אגל גודתה ונקאה וגירי יטלב מנה בהאדא אלסער אלדי אנא</p>
</li>
<li>
<p>מעה עליה פלא יציב ומא אנא ממן יוצא ולו אתכלת עלי קאסם חתי</p>
</li>
<li>
<p>אן ישתרי לי או יפצלני למא כנת עלי שי ואללה מא נרא שין לי פיה</p>
</li>
<li>
<p>צלאח ונדארי פיה אכי וקד אתקאתלת מע אבן אלקנדיה פי יומי האדה</p>
</li>
<li>
<p>עלי ג רזם קתאל מא סמע במתלה ובלגתה אלי גאיה וכל דלך חתי</p>
</li>
<li>
<p>לא יפותני שין נראה צאלח ואמא אלגריב אלדי קלת לי אדא וקע שי גיד אשתר[יה]</p>
</li>
<li>
<p>פקד אשתרית מן בית עלי צבי קאסם קק אלא ח ארטאל נקי וזנת פיהא ו דנ</p>
</li>
<li>
<p>אלא י קר צנגה בעד אן קלת לה אכתלק עלי ואסתכרת דועאי ומא נדכל</p>
</li>
<li>
<p>פי אלמכזן רזמה ולא פצלה חתי נקלבהא ונפתחהא ונפתשהא פאן ראיתהא גיד[ה]</p>
</li>
<li>
<p>רקעתהא ודכלתהא בחסאב וכתאב ואשתרית איצא גריב מן טנסא סער ג דנ ורב[ע]</p>
</li>
<li>
<p>אלקנטאר גא וזנה ק ורבע נקי אלתמן ד דנ אלא קיר צנגה דפעת לה פי אלחמלה</p>
</li>
<li>
<p>דרהם עדד קימה דינ וקיר לו ונצף ואנא מגתהד אלא נדכל עלי פי דינ</p>
</li>
<li>
<p>עארץ ולא פי ערצי נקיצה וארגו אן כתבת בדלך ואמא אלשש פארגו</p>
</li>
<li>
<p>אנהם אדא אחתאגו ישתריוה ואמא קד כאטבנאהם עליה פמא ראית</p>
</li>
<li>
<p>מנהם מסאעדה ואמא אלדי אנפדת סידי אבי אסחק ברהון הי ארגא מן אלד[י]</p>
</li>
<li>
<p>לך והם יאכדוה ומא מנעהם ען אכדה אלא אן צרור צבי דאף אלחרי[ר]</p>
</li>
<li>
<p>וצל אלי הון והו יתכשף עליהם פמא יקדרו [א]ן יסתתרו בשי והו ינתצר תצל</p>
</li>
<li>
<p>אליה מכאתבה דאר אלחריר במא יפעלה וקד ערפת לסידי אבי אסחק ב[רהון]</p>
</li>
<li>
<p>אני בעת לה אלי אנטאע מן יום אלסוק אלי יום אלסוק כל ואחד בי דר[אהם]</p>
</li>
<li>
<p>ולו כאן מע גמלה אלדראהם ה דנא או סתה לאצרפתהא פי כתאן ואמא</p>
</li>
<li>
<p>וחדהא עלי גהתהא מא נ[ &nbsp; ]י [אן נא]כד לך קד צל אלצואב ען דוי אלאלבאב</p>
</li>
<li>
<p>חית כאן מן שהות סידי אבי אסחק ברהון אן יעאמל מרדוך בגמיל ויזדו אליה</p>
</li>
<li>
<p>פאיד[ה] יחסן לה אלנקרה ויביעהא חתי נתמכן בהא מן אלתפתרה ואלסמאח[ה]</p>
</li>
<li>
<p>ואלמכתארה אלא וגה צרה וזנהא יט דינ מנהא ז גיאד ואלבקיה כלה מכאס[רה]</p>
</li>
<li>
<p>ורבאעיה וקד כאן אשתרית [ל]ה עדל משדוד אלא ח ארטאל ווזנת תמנה [אלצ]</p>
</li>
<li>
<p>מא וצלת ביה אלי אלדאר חתי רד אלי אלדנ קאל מא מן הולאי ואחד ימשי</p>
</li>
<li>
<p>עני פטירת עסי ולעל פמא טרת חילה ד[פעתה] אליה בתמנה ומא</p>
</li>
<li>
<p>האדה תגארה ומא פי כל אלאשיא תנפע אלחצאקה אל[ ]</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>אלי [ ]</p>
</li>
<li>
<p>חמל כתאבה</p>
</li>
<li>
<p>כמא פי אל[ ]</p>
</li>
<li>
<p>ואנא מתכל עליכם</p>
</li>
<li>
<p>פי אמר אלשט[ר]</p>
</li>
<li>
<p>פאן אלחאגה אליה</p>
</li>
<li>
<p>מאסה</p>
</li>
<li>
<p>יכון [ ] ארטאל</p>
</li>
<li>
<p>אסוד(?) כל ש[ ]</p>
</li>
<li>
<p>ואלבקיה אלואן</p>
</li>
</ol>
                    
                </div>
            
        </section>
    </body>
</html>
