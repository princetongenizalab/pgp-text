recto

(2−1) על שמך. אני כותב לך, אדוני ורבי, ייתן לך אלוהים אריכות ימים ויתמיד את שלומך.... ויסלק
 
כל רע ממך ברחמיו, מאלכסנדריה, בי' באדר, יחתום אותו אלוהים לנו
ולך במיטב חותמו, ויודיע לנו ולך את ברכת הפורים המבורך הבא
עלינו ויחדשו עליך שנים רבות שש ושמח. אשר למה שרצית לדעת: הגיע מכתבך
וקראתי בו את דבר שלומך שעליו כתבת בו, יתמידו לך אלוהים.
כתבת שהואלת לקנות את הברקלו, אשר (בשותפות) ביני ובין כלפה. אבקש
ממך כי תואיל לכתוב על כל מה שיקנה כלפה: כלפון לנסים וליעקב
בני אסמעיל כלילה; ועל מה שיקנה לחשבוננו הפרטי: שמי ושם אבי, כך תעשה,
בטובך. אשר למה שכתבת על השקים הקטנים של ר' ישועה שאצל בן אלעאבד:
מסרתי לו כבר את מכתב ר' ישועה, ואני אקח אותם ממנו ואכתוב את החשבון ואשלח אותו 
אליך, ברצון האל. אקווה שאלוהים ידריכנו לטוב. אנחנו כאן בלא מעט אימה
וחלחלה במשך כל הזמן, ובמשך ה' ימים רצופים לא יצאתי (מהבית)
מפני הפחד, כי כל הניגש אליך בשוק מבקש שוחד, ולא רק שוחד.
אלוהים יתעלה גיבור להושיע. אני חושש שאם הדבר יימשך
באופן זה, לא יצליח איש לנסוע השנה. חי אלוהים, אני אכן מתחרט ששהיתי במשך החורף 
הזה כאן, אבל אין מה לעשות; אילו יכולתי לנסוע, לא הייתי שוהה כאן. אלוהים
יגן עלינו במגנו. אודיעך שר' יונה הביא לי מכתב מר' נהוראי .... (ובו)
עדות בכתב ידך על החפצים שלי, שקיבלם ר' נהוראי; וביקש ממני מישהו .... (מכתב)
שיש לו בו, כרוך במכתבי זה, ותקרא אותו, כדי שתקבל בעזרתו בשבילו
דמי שכירות מר' נהוראי, כי הוא פחד לשלוח את הבגדים אשר לך, כדי שלא יאבדו, ובזאת 
העתקתו מילה במילה : 'הסחורות שנמסרו ליונה מן הסחורות ששלח עמו
עלאל בן נהוראי, כלהלן: י"ד רטל וחצי "פריון", קל"ד חבילות וזיתים,
ועוד, שישה רטלים ורבע; שנהב, תתק"נ חוטים ואמתחת חבלבל,
שאמר שהיא (בשותפות) בינו ובין ברוך בן אלשאמה, משקלה ד' רטלים פחות אוקיה;
ושישים חרוזים גדולים ''בלדי". ומסר גם צרור אבני חן ובו ס"ב
גרגירים לבנים וי' אזמרגד ושתי פנינים מרכזיות כחולות, ושתי אבנים אדומות וארבע אבני רוחב(?)
כחולות, י"ח פניני כסף ובודדות, משקל כולל עם הכיסויים ועם בד האריזה ....
וחצי'; עד כאן מה שכתוב בתעודת המשלוח. זאת לידיעתך. מסרתי מן המטווה של ר' ישראל (בשביל) 

recto, right margin
(1–11) שני בגדים וצניף לאורג ולקחתי אותם בשבילו ארוגים ומסרתים למלבין; וחולצת נשים קטנה, גם כן מפשתים, כי (חוטי) הכותנה דקים, אינם טובים בשבילה ; על כן אם הוא רוצה שיעשו לו את החולצה ממטווה מחובר, פשתים עם פשתים, 
(12–23) יודיע לי. אבל אם הוא רוצה, אקנה לו כותנה עבה שתהיה טובה לטוויה ואחייב אותו בה, יודיעני אפוא. היו לו יחד עם הכותנה שמונה אוקיות מטווה דק ולא ידעתי עליהן בזמן ההלבנה. על כן, אם הוא רוצה יקנה 
 
recto, top margin
בנוסף עוד ה' אוקיות שתתאמנה לנו, יצא מן הכול שיעור שני מעילים ויעשה את הערב מן הכותנה אשר לו. הודעתי כבר לאדוני אבו יעקוב, כל מה שכתבת במכתבך. אני שולח לך את מיטב
verso

דרישות השלום ולר' נהוראי, מיטב דרישות השלום ולר' ישועה, דרישות שלום ואמור לו .... (שיקנה ?)
לו שתי שיני שנהב כמו השיניים שהביא עמו לפני שנים. אולי יזדמן לו .... (פשתים)
בוציריות, יקנה לי אותן ויארוז לי אותן בטובו. דרישות שלום לאבו אלכיר ולאסמעיל.
אברהים אחי שולח לכולכם את מיטב דרישות השלום. את הפנינים הטובות, הואילה בטובך 
לקנות לאחי בדינר בשביל אשתו, שתהיינה מן הסוג של שני דינרים בעד ק', בטובך; וכל צורך בקנייה שיהיה לך, 
כבדני בו. כתבתי בחיפזון, עמך הסליחה. ושלום. 

verso, address
לאדוני ורבי אבו סעיד יוסף בן מוסא נ"ע תאררתי, ייתן לו אלוהים אריכות ימים ויתמיד את שלומו ואת אושרו. מאוהבו, מוסא בן אבי אלחי נ"ע כלילה. אבו סעיד יוסף בן מוסא התאהרתי. האדון אבו מנצור ... 