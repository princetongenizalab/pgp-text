
<html>
    <head>
        <title>Transcription of Letter: Bodl. MS heb. c 28/34</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/34</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-34/1.json">
                    
                    
                    
                        <h3>Recto</h3>
                    
                        <ol>
<li><span lang="he">על שמך</span></li>
<li><span lang="he">כתאבי יאסידי ומולאי אטאל אללה בקאך ואדאם סלאמתך [&nbsp; &nbsp; &nbsp; &nbsp; &nbsp; &nbsp; &nbsp; &nbsp; וצרף]</span></li>
<li><span lang="he">אלאסוא ענך ברחמתה מן אלאסכנדריה לי' כלון מן אדר כתמה אללה [עלי]נא</span></li>
<li><span lang="he">ועליך באחסן כאתמה וערפנא ואיאך ברכ'ה' אלפורים אלמבארך אלמקבל</span></li>
<li><span lang="he">אלינא ואעאדה עליך סנין כתירה ש'ש' וש'מ'ח' ומא תחב עלמה אן וצל כתאבך</span></li>
<li><span lang="he">ווקפת מנה עלי מא כתבת בה מן עלם סלאמתך אדאמהא אללה לך</span></li>
<li><span lang="he">ודכרת מא תפצלת בה מן שרי אלברקלו אלתי ביני ובין כלפה פא[חב]</span></li>
<li><span lang="he">מנך תתפצל ותכתב עלי גמיע מא ישתרא כלפה כלפון לנסים [וליע]קב</span></li>
<li><span lang="he">אבנאיי אסמאעיל כלילה ומא ישתרי לכאצתנא אסמי ואסם אבי פעלת</span></li>
<li><span lang="he">&nbsp;מתפצל ומא דכרת מן אמר אלשכיראת אלדי לר' ישועה ענד בן אלעאבד</span></li>
<li><span lang="he">&nbsp;קד דפעת לה כתאב ר' ישועה ואנא אכדהא מנה ואכתב אלחסאב ואנקד[ה]</span></li>
<li><span lang="he">&nbsp;אליך אן שא &lt;אללה&gt; ארגו אן אללה יהדינא פמא נחן הנא פי אמר קליל מן אלכוף ואל</span></li>
<li><span lang="he">&nbsp;רגף פי כל אלאוקאת ומא לי אלא חואל אלה' איאם מא כרגת מן [</span></li>
<li><span lang="he">&nbsp;מן אגל אלכוף לאן כל מן יואפיך פי אלסוק יטלב מנך הבה וגיר הדה</span></li>
<li><span lang="he">&nbsp;אללה תע' יפרג בקדרתה ומא אכשא אן תמאדא אלאמר עלי הדה אל</span></li>
<li><span lang="he">&nbsp;סירה לא יתם לאחד אלסנה ספר ובאללה לקד נדמת אלדי שתית</span></li>
<li><span lang="he">&nbsp;אלסנה הנא לאכן לא חילה ולו קדרת אסאפר למא קמת הנא אללה</span></li>
<li><span lang="he">&nbsp;יסתרנא בסתרה ואעלמך אן גאב לי ר' יונה כתאב מן ר' נהרא[י &nbsp; &nbsp; &nbsp; ]</span></li>
<li><span lang="he">&nbsp;שהדה בכטך אלדי קבצה מנה מן חואיגי ר' נהראי וקד סאלני אנס[אן &nbsp; &nbsp; ]</span></li>
<li><span lang="he">&nbsp;לה אלדי פיה טי כתאבי הדא לתקף עליה אלי אן תאכד' לה בה</span></li>
<li><span lang="he">&nbsp;כרא מן ר' נהראי לאנה כאף ינפד אלכסי אלדי לך לאלא יצ'יע ובהאד'א</span></li>
<li><span lang="he">&nbsp;נסכתה חרף בחוף אלדי אוצל אלי יונה מן אלבצ'איע אלדי וגההא מעה</span></li>
<li><span lang="he">&nbsp;עלאל בן נהראי מן דאלך י'ד' רטל ונצף פריון [[&nbsp; &nbsp; &nbsp; ]] ק'ל'ד' מזודה וזית'ו[ן]</span></li>
<li><span lang="he">&nbsp;וגירה סת ארטאל ורבע ומן אלעאג ת'ת'ק'נ' כיט וגונה מחמודה</span></li>
<li><span lang="he">&nbsp;דכר אנהא בינה ובין ברוך בן אלשאמה וזנהא ד' ארטאל אלא וקיה</span></li>
<li><span lang="he">&nbsp;וסתין כרזה כבאר בלדיה ודפע איצא צרה גוהר פיהא ס'ב'</span></li>
<li><span lang="he">&nbsp;חבה ביאץ וי' זמרדאת וואסטתין זרק וחגרין חמר וארבע(?) עוארץ'</span></li>
<li><span lang="he">&nbsp;זרק י'ח' גמאנה ופראיד וזן אלגמיע באלשדאדיב ואלכיש [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ונצף והדא אלדי פי אלרקעה אעלמתך דאלך וקד דפעת מן גזל ר' ישר[אל]</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">מקטעין ובקיאר</span></li>
<li><span lang="he">ללחאיך ואכרתה</span></li>
<li><span lang="he">לה מנסרגין ורפעתה</span></li>
<li><span lang="he">ללמביץ ונקיב</span></li>
<li><span lang="he">איצא כתאן</span></li>
<li><span lang="he">ואלקטן דקיק מא</span></li>
<li><span lang="he">יצלח לה פאן</span></li>
<li><span lang="he">אכתאר [[יעל]]</span></li>
<li><span lang="he">יעמל לה נקיב אל</span></li>
<li><span lang="he">&nbsp;גזל מקרון מן</span></li>
<li><span lang="he">&nbsp;כתאן פי כתאן</span></li>
<li><span lang="he">&nbsp;פיערפני ואן אכתאר</span></li>
<li><span lang="he">&nbsp;אשתרי לה קטן</span></li>
<li><span lang="he">&nbsp;כשן מא יצלח</span></li>
<li><span lang="he">&nbsp;ללגזל ואלומה</span></li>
<li><span lang="he">&nbsp;בה פיערפני וקד</span></li>
<li><span lang="he">&nbsp;כאן לה מע אלקטן</span></li>
<li><span lang="he">&nbsp;תמן אואק גזל</span></li>
<li><span lang="he">&nbsp;דקאק ולם אעלם</span></li>
<li><span lang="he">&nbsp;בהא וקת אל</span></li>
<li><span lang="he">&nbsp;ביאץ' פאן</span></li>
<li><span lang="he">&nbsp;אכתאר איצא</span></li>
<li><span lang="he">&nbsp;ישתרי</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">מעה ה' אואקא(!)</span></li>
<li><span lang="he">מא ישאכלנא</span></li>
<li><span lang="he">יגי מן אלגמיע</span></li>
<li><span lang="he">קיאס מקטעין</span></li>
<li><span lang="he">וילחמהא מן</span></li>
<li><span lang="he">אלקטן אלדי לה</span></li>
<li><span lang="he">וקר אעלמת</span></li>
<li><span lang="he">סידי אבי יעקוב</span></li>
<li><span lang="he">גמיע מא דכרתה</span></li>
<li><span lang="he">&nbsp;פי כתאבך</span></li>
<li><span lang="he">&nbsp;קראת עליך</span></li>
<li><span lang="he">&nbsp;אתם</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-34/2.json">
                    
                    
                    
                        <h3>Verso</h3>
                    
                        <ol>
<li><span lang="he">אתם(!) אלסלם ור' נהראי אתם אלסלם ור' ישועה אלסלאם ותקול לה [</span></li>
<li><span lang="he">לה מששין עאג מתל אלאמשאש אלדי כאן גאב מעה מד סנין ולעל יתפק [לה &nbsp; &nbsp; &nbsp; ]</span></li>
<li><span lang="he">בוציריה ישתריהא לי וישדהא לי מתפצל ואבו אלכיר אלסלם ואסמאעיל אלסלם</span></li>
<li><span lang="he">ואברהים אכי יכצכם אגמעין באתם אלסלם ואן כאן אללולו צאלח לעל תתפצל</span></li>
<li><span lang="he">ותשתרי לאכי בד'י'נ' לדארה יכון באבת דינרין אלק' מתפצל ומא כאנת לך מן חאגה</span></li>
<li><span lang="he">תשרפני בקצאהא וכתבת סרעה פאבסט עדרי וש'ל'ו'ם'</span></li>
</ol>
                    
                        <h3>Verso, upside down</h3>
                    
                        <ol>
<li><span lang="he">[לסי]די ומולאי אבו סעיד יוסף בן מוסי נ'ע' תיהרתי&nbsp; &nbsp; &nbsp; &nbsp; &nbsp; מן מחבה מוסי בן אבי אלחי נ'ע' כלילה</span></li>
<li><span lang="he">[אטאל אללה ב]קאה ואדאם סלאמתה וסעאדתה</span></li>
</ol>
                    
                        <h3>Verso</h3>
                    
                        <ol>
<li><span lang="he">ابي سعيد يوسف بن موسى التاهرتي &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אלשיך אבי מנצ[ור</span></li>
</ol>
                    
                </div>
            
        </section>
    </body>
</html>
