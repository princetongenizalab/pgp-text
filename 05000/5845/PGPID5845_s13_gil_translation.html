
<html>
    <head>
        <title>Hebrew Translation of Letter: T-S 12.243</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.243</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00243/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת אושרך ואת שלומך</li>
<li>ואת חסדו לך, ממנית סמנהוד. שלומי טוב, ואני מאושר, אבל (יש בי) טרדת הלב והנשמה; </li>
<li>אלוהים, תתהלל גבורתו, גיבור להושיע. אילו הודעתיך מה עבר עלי</li>
<li>במסע זה, היו הדברים מתארכים. אני מבקש זה .... ימים לשלוח</li>
<li>ארדב חיטים, אבל לא יכולתי, כי אין איש מוכר ....</li>
<li>הלכתי מעיר לעיר, לא יכולתי לעשות כלום, תניס ....</li>
<li>ואנשי דמיאט על (החיטים ?) כמו כלבים; חי אלוהים, ביקשתי ארדב,</li>
<li>שאביא אותו עמי לחניס, לא הצלחתי. ואבו סלימאן דאוד</li>
<li>נוזף בי. חי אלוהים, מסרתי את הדינרים שלך בחטאי וביקשתי מאדם אחד</li>
<li>שיקנה לי בהם (חיטים) וישים אותן אצלו. כאשר יצאתי לדמסיס</li>
<li>חזר ושלח לי אותם עם בן אחי; אמר: לא הצלחתי כלום. אכן</li>
<li>היתה לי עוגמת נפש; וחזרתי וויתרתי על נסיעתי עד שאשיג י'</li>
<li>'תליס'ים חיטים. ואני אבקש ממך, אדוני, קנה לי משאוי</li>
<li>קמח מיד עם קריאת מכתבי, ויהיה אצלך בדירתך. כאשר</li>
<li>יאזלו (החיטים) שאצלם, מסור להם ממנו ואל תתרשל; וכמו כן,</li>
<li>חיטים: אם תוכל לקנות ה' 'תליס'ים או יותר, אל תתרשל</li>
<li>בזאת. כבר הודעתיך שמכרתי את ה'שכארה' לכה, בד' כפרים,</li>
<li>קנו אותה ממני רק משום הכבוד, במחיר ג' בעד שתי אוקיות, לחודשיים, כי</li>
<li>אין שם איש שיוציא אף לא דרהם אחד. שלחתי את בן אחי אל</li>
<li>יוסף אלאטרוש למחלה, שכרתי לו בהמה, אבל לא בא עד עכשיו.</li>
<li>אבקש ממך, אם פונה אליך אבו יצחק אברהם בן זגמאר ומבקש בעניין המשי,</li>
<li>מכור ממנו ככל שתוכל; כיוצא בזה קצת הלאסין, אל תתרשל בו.</li>
<li>אני יודע שאני מטיל עליך יותר מכפי יכולתך, אלא שתבקש את עזרת</li>
<li>ידידיך; קנה לי אצל בן שעיא ... בגדים. ושלח לי את מכתבך</li>
<li>לתניס. ותשיג להם קמח, אבל יהיה אצלך. והודע לי את הנעשה אצל</li>
<li>הילדים, כי לכי יוצא ליריעות עליהם. אבו אלחסין, אל יזוז</li>
<li>מאצל המלמד, ואם יבקש ממך כסף, תן לו.</li>
</ol>
                    
                        <h3>recto, right margin</h3>
                    
                        <p>והודע לי את הנעשה אצל אבו אלפרג' בעניין החיטים ותזכיר בשמי לאבו אלכיר צדקה את ענייך הפשתים וכי ישלח אותן.</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00243/canvas/2">
                    
                    
                    
                        <h3>verso</h3>
                    
                        <p>ואני מצפה לבוא מכתבך עם כל הפרטים על כל מה שכתבתי לך. ושלח לי .... מה שכתבת ל.... אני דורש בשלומך מכובדי ולכל ידידינו, כל אחד בשמו, דרישות שלום. </p>
                    
                        <h3>verso, address</h3>
                    
                        <p>לאדוני 'הראש' אבו יחיא נהוראי בן נסים המערבי, ייתן לו אלוהים אריכות ימים ….מנסים בן ח'לפון ....; יגיע לאדוני אבו יחיא נהוראי בן נסים. </p>
                    
                </div>
            
        </section>
    </body>
</html>
