recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת אושרך ואת שלומך
ואת חסדו לך, ממנית סמנהוד. שלומי טוב, ואני מאושר, אבל (יש בי) טרדת הלב והנשמה; 
אלוהים, תתהלל גבורתו, גיבור להושיע. אילו הודעתיך מה עבר עלי
במסע זה, היו הדברים מתארכים. אני מבקש זה .... ימים לשלוח
ארדב חיטים, אבל לא יכולתי, כי אין איש מוכר ....
הלכתי מעיר לעיר, לא יכולתי לעשות כלום, תניס ....
ואנשי דמיאט על (החיטים ?) כמו כלבים; חי אלוהים, ביקשתי ארדב,
שאביא אותו עמי לחניס, לא הצלחתי. ואבו סלימאן דאוד
נוזף בי. חי אלוהים, מסרתי את הדינרים שלך בחטאי וביקשתי מאדם אחד
שיקנה לי בהם (חיטים) וישים אותן אצלו. כאשר יצאתי לדמסיס
חזר ושלח לי אותם עם בן אחי; אמר: לא הצלחתי כלום. אכן
היתה לי עוגמת נפש; וחזרתי וויתרתי על נסיעתי עד שאשיג י'
'תליס'ים חיטים. ואני אבקש ממך, אדוני, קנה לי משאוי
קמח מיד עם קריאת מכתבי, ויהיה אצלך בדירתך. כאשר
יאזלו (החיטים) שאצלם, מסור להם ממנו ואל תתרשל; וכמו כן,
חיטים: אם תוכל לקנות ה' 'תליס'ים או יותר, אל תתרשל
בזאת. כבר הודעתיך שמכרתי את ה'שכארה' לכה, בד' כפרים,
קנו אותה ממני רק משום הכבוד, במחיר ג' בעד שתי אוקיות, לחודשיים, כי
אין שם איש שיוציא אף לא דרהם אחד. שלחתי את בן אחי אל
יוסף אלאטרוש למחלה, שכרתי לו בהמה, אבל לא בא עד עכשיו.
אבקש ממך, אם פונה אליך אבו יצחק אברהם בן זגמאר ומבקש בעניין המשי,
מכור ממנו ככל שתוכל; כיוצא בזה קצת הלאסין, אל תתרשל בו.
אני יודע שאני מטיל עליך יותר מכפי יכולתך, אלא שתבקש את עזרת
ידידיך; קנה לי אצל בן שעיא ... בגדים. ושלח לי את מכתבך
לתניס. ותשיג להם קמח, אבל יהיה אצלך. והודע לי את הנעשה אצל
הילדים, כי לכי יוצא ליריעות עליהם. אבו אלחסין, אל יזוז
מאצל המלמד, ואם יבקש ממך כסף, תן לו.

recto, right margin
והודע לי את הנעשה אצל אבו אלפרג' בעניין החיטים ותזכיר בשמי לאבו אלכיר צדקה את ענייך הפשתים וכי ישלח אותן.
verso
ואני מצפה לבוא מכתבך עם כל הפרטים על כל מה שכתבתי לך. ושלח לי .... מה שכתבת ל.... אני דורש בשלומך מכובדי ולכל ידידינו, כל אחד בשמו, דרישות שלום. 
verso, address
לאדוני 'הראש' אבו יחיא נהוראי בן נסים המערבי, ייתן לו אלוהים אריכות ימים ….מנסים בן ח'לפון ....; יגיע לאדוני אבו יחיא נהוראי בן נסים. 