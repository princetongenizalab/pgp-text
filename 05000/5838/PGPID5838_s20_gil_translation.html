
<html>
    <head>
        <title>Hebrew Translation of Letter: T-S 12.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="http://cudl.lib.cam.ac.uk/iiif/MS-TS-00012-00002/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ו'ראשי' ועטרת ראשי, ייתן לך אלוהים אריכות ימים ....</li>
<li>בקיצור, מפני החיפזון שביציאת נושא המכתב לספאקץ, כדי לנסוע .... (כתבתי לך לפני כן מכתב)</li>
<li>ממהדייה, מפורט. בסיכום מה שאני מבקש לומר לך הוא שאני מודה לך ....</li>
<li>שוב ושוב בשעות היום בגלל סיבות רבות שלא אמנה אותן, מהן – שלא היה (מי שיביא לי את)</li>
<li>.... הידיעה על מקרה פטירתו של אבו עמראן מוסא בן נתנאל עליו השלום,</li>
<li>ולא מי שיודיע לי את אשר קרה למה שהיה חייב לי ושהחזיק אצלו, חוץ ממך, ייתן לך על כן אלוהים גמול טוב,</li>
<li>ואל תילקח ממני; ובמכתבך שהגיע בתאריך כ"ה בשבט עם השיירה</li>
<li>קראתי את פרטי הדברים והיתה קשה עלי אברתו של אדם כמוהו, הלוא היה, עליו השלום, אדם שאין</li>
<li>שני לו ואין דוגמתו, ישלם לו אלוהים על פועלו הטוב וייתן כוח ליתומיו ויגמול להם בזכותו. </li>
<li>קיווינו שיגיעו מכתבים מכם באוניות ובהם ידיעות נוספות, אבל אנחנו היום באב,</li>
<li>ולא בא שום מכתב והיתה לנו מהאוניות רק ידיעה מקרית ש(הסחורה) מבוקשת, אלוהים </li>
<li>יכתבנה לשלום ויביא אותה. אכן היו אחיו של המת נ"ע זריזים בתביעות מירושתו,</li>
<li>יגז אלוהים עלינו ועליהם, ומסרו כל מה שהיה שייך למת נ"ע לאחריותם ולכל מי</li>
<li>שקשור אתם. בן אחות .... והוא מביא השורות האלה, וכתבו לו בייפוי הכוח שלו:</li>
<li>יש לשלם לאדון (זה) מה שמגיע לי, כיוצא בזה לאדון אבו עמראן מוסא בן יצחק בן ....</li>
<li>הוא חייב בעד תמורה של שמן, ומינו מיופי הכוח של מיופה כוח לקבל את המגיע לו ולמישהו אחר ....</li>
<li>הנודע בשם אבן אלקמודי, וגם הוא חייב תמורה בעד שמן. הוא מינה את רב' נהוראי בי"ר נסים נ"ע מיופה כוח</li>
<li>וקיבל מה שהגיע לו. חשבתי איזה מיופה כוח אמנה לעצמי לצורך זה .... (אילו מיניתי)</li>
<li>אותך או את אדוני אבו נצר דאוד, אלוהים שומרו, מיופה כוח שיקבל מה שמגיע לי, לא הייתי יכול להיעזר</li>
<li>כלל בעדותכם, כי לא ייתכן שמיופה הכוח יהיה גם העד באותו עניין ממש; </li>
</ol>
                    
                        <h3>recto, right margin</h3>
                    
                        <p>(4-1) והלוא העדים היחידים שלי על הלוואת הסכום הם אתה ואדוני אבו נצר דאוד, אלוהים שומרו. (12-5) על כן אני מוצא לנכון (שאטיל) על אדוני ורבי אבו אלסרור בן נתן נ"ע, יתמיד אלוהים את גדולתו, וכתבתי לו ייפוי כוח על הדבר הזה. </p>
<p>(13–17) ונמצאים אצלי מכתבי המת נ"ע, אלי ואל אחיו, מאלכסנדריה ומפסטאט, </p>
<p> </p>
                    
                        <h3>recto, top margin</h3>
                    
                        <p>שהגיע אליו הדבר הזה וכי מכר אותו, וחוץ מזה מכתבך אתה, שומרך אלוהים, שהגיע עכשיו (ומעיד על) זאת. </p>
<p> </p>
                    
                </div>
            
                <div data-canvas="http://cudl.lib.cam.ac.uk/iiif/MS-TS-00012-00002/canvas/2">
                    
                    
                    
                        <h3>verso</h3>
                    
                        <ol>
<li>והבאתי עדים והעידו על כתב היד של כל המכתבים ועל כתב היד של מכתבך אתה בכללם, וחתמו</li>
<li>על המעשה הזקנים כולם בג' העתקות וחידשתי ייפוי כוח לאדוני אבו אלסרור, ייתן לו אלוהים גדולה, בג'</li>
<li>העתקות גם כן ואני שולח לו אחת מהן יחד עם מכתבי זה, מעשה וייפוי כוח .... (ואני מבקש) </li>
<li>שתואיל להיפגש עם אדוני ורבי אבו אלסרור, ייתן לו אלוהים גדולה, ותבקש ממנו גם אתה ....</li>
<li>.... (על פי) הידידות, ורק שיואיל לעשות בחסדו. ואנו זקוקים לכולכם ....</li>
<li>אלא האחים ומיופי הכוח של כל מי שמגיע לו משהו בירושתו, עד שיגיע כל אדם למגיע לו על פי מכתב</li>
<li>המת, ויינתן לו פטור בעולם הזה מכל תביעה בעולם הבא, ותהיה לכם מצווה על ידי שכל אדם ישיג את המגיע לו. </li>
<li>(9-8) אנחנו יודעים שאצלכם אין אנו זקוקים למיופי כוח, אבל עשינו כפי המנהגים המקובלים בין הבריות. כתבת במכתבך, אלוהים שומרך, כי ירושתו היא אצל בני</li>
<li> </li>
<li>הברדאני נ"ע ונאמר לנו שהם מאנשי האדון אבו אלפרג' בן עלאן ….</li>
<li>הם היו קונים בשבילו פשתים באשמונין; נבקש אפוא שתעשו טובה ותיפגשו עם האדון אבו אלפרג'</li>
<li>ותפנו אליו פנייה ותבקשו ממנו ותתחננו לפניו שייתן על הכסף הזה המחאה בפסטאט,</li>
<li>ויקבל אותו הוא באשמונין, כדי שנתרוצץ פחות אנחנו ויתרוצצו פחות מי שייפינו את כוחם לקבל (את הכסף). ואקווה שאתם</li>
<li>כבר עשיתם כזאת לפני כן וכי כבר רשמתם את הירושה הזאת בפסטאט אצל מי ....</li>
<li>אפשרות באשמונין; אילו כבר הגיעו האוניות ....</li>
<li>מכתביכם וכל הפרטים הנוספים. וחמישים הדינרים .... קיבל ....</li>
<li>.... ואילו מה שקיבל אדוני אבו נצר ממיופה הכוח ....</li>
<li>הוא ישלח זאת השנה בטובו, והלוא אין צורך .... בנוסף לזאת ....</li>
<li>שני נאדות שציין במכתבו ופירוט הדבר נמצא במעשה, ועדות העדים .... מיוסף וכו'. </li>
</ol>
                    
                </div>
            
        </section>
    </body>
</html>
