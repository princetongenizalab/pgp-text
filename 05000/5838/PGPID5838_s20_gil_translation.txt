recto

אני כותב לך, אדוני ו'ראשי' ועטרת ראשי, ייתן לך אלוהים אריכות ימים ....
בקיצור, מפני החיפזון שביציאת נושא המכתב לספאקץ, כדי לנסוע .... (כתבתי לך לפני כן מכתב)
ממהדייה, מפורט. בסיכום מה שאני מבקש לומר לך הוא שאני מודה לך ....
שוב ושוב בשעות היום בגלל סיבות רבות שלא אמנה אותן, מהן – שלא היה (מי שיביא לי את)
.... הידיעה על מקרה פטירתו של אבו עמראן מוסא בן נתנאל עליו השלום,
ולא מי שיודיע לי את אשר קרה למה שהיה חייב לי ושהחזיק אצלו, חוץ ממך, ייתן לך על כן אלוהים גמול טוב,
ואל תילקח ממני; ובמכתבך שהגיע בתאריך כ"ה בשבט עם השיירה
קראתי את פרטי הדברים והיתה קשה עלי אברתו של אדם כמוהו, הלוא היה, עליו השלום, אדם שאין
שני לו ואין דוגמתו, ישלם לו אלוהים על פועלו הטוב וייתן כוח ליתומיו ויגמול להם בזכותו. 
קיווינו שיגיעו מכתבים מכם באוניות ובהם ידיעות נוספות, אבל אנחנו היום באב,
ולא בא שום מכתב והיתה לנו מהאוניות רק ידיעה מקרית ש(הסחורה) מבוקשת, אלוהים 
יכתבנה לשלום ויביא אותה. אכן היו אחיו של המת נ"ע זריזים בתביעות מירושתו,
יגז אלוהים עלינו ועליהם, ומסרו כל מה שהיה שייך למת נ"ע לאחריותם ולכל מי
שקשור אתם. בן אחות .... והוא מביא השורות האלה, וכתבו לו בייפוי הכוח שלו:
יש לשלם לאדון (זה) מה שמגיע לי, כיוצא בזה לאדון אבו עמראן מוסא בן יצחק בן ....
הוא חייב בעד תמורה של שמן, ומינו מיופי הכוח של מיופה כוח לקבל את המגיע לו ולמישהו אחר ....
הנודע בשם אבן אלקמודי, וגם הוא חייב תמורה בעד שמן. הוא מינה את רב' נהוראי בי"ר נסים נ"ע מיופה כוח
וקיבל מה שהגיע לו. חשבתי איזה מיופה כוח אמנה לעצמי לצורך זה .... (אילו מיניתי)
אותך או את אדוני אבו נצר דאוד, אלוהים שומרו, מיופה כוח שיקבל מה שמגיע לי, לא הייתי יכול להיעזר
כלל בעדותכם, כי לא ייתכן שמיופה הכוח יהיה גם העד באותו עניין ממש; 

recto, right margin
(4-1) והלוא העדים היחידים שלי על הלוואת הסכום הם אתה ואדוני אבו נצר דאוד, אלוהים שומרו. (12-5) על כן אני מוצא לנכון (שאטיל) על אדוני ורבי אבו אלסרור בן נתן נ"ע, יתמיד אלוהים את גדולתו, וכתבתי לו ייפוי כוח על הדבר הזה. 
(13–17) ונמצאים אצלי מכתבי המת נ"ע, אלי ואל אחיו, מאלכסנדריה ומפסטאט, 
 
recto, top margin
שהגיע אליו הדבר הזה וכי מכר אותו, וחוץ מזה מכתבך אתה, שומרך אלוהים, שהגיע עכשיו (ומעיד על) זאת. 
 
verso

והבאתי עדים והעידו על כתב היד של כל המכתבים ועל כתב היד של מכתבך אתה בכללם, וחתמו
על המעשה הזקנים כולם בג' העתקות וחידשתי ייפוי כוח לאדוני אבו אלסרור, ייתן לו אלוהים גדולה, בג'
העתקות גם כן ואני שולח לו אחת מהן יחד עם מכתבי זה, מעשה וייפוי כוח .... (ואני מבקש) 
שתואיל להיפגש עם אדוני ורבי אבו אלסרור, ייתן לו אלוהים גדולה, ותבקש ממנו גם אתה ....
.... (על פי) הידידות, ורק שיואיל לעשות בחסדו. ואנו זקוקים לכולכם ....
אלא האחים ומיופי הכוח של כל מי שמגיע לו משהו בירושתו, עד שיגיע כל אדם למגיע לו על פי מכתב
המת, ויינתן לו פטור בעולם הזה מכל תביעה בעולם הבא, ותהיה לכם מצווה על ידי שכל אדם ישיג את המגיע לו. 
(9-8) אנחנו יודעים שאצלכם אין אנו זקוקים למיופי כוח, אבל עשינו כפי המנהגים המקובלים בין הבריות. כתבת במכתבך, אלוהים שומרך, כי ירושתו היא אצל בני
 
הברדאני נ"ע ונאמר לנו שהם מאנשי האדון אבו אלפרג' בן עלאן ….
הם היו קונים בשבילו פשתים באשמונין; נבקש אפוא שתעשו טובה ותיפגשו עם האדון אבו אלפרג'
ותפנו אליו פנייה ותבקשו ממנו ותתחננו לפניו שייתן על הכסף הזה המחאה בפסטאט,
ויקבל אותו הוא באשמונין, כדי שנתרוצץ פחות אנחנו ויתרוצצו פחות מי שייפינו את כוחם לקבל (את הכסף). ואקווה שאתם
כבר עשיתם כזאת לפני כן וכי כבר רשמתם את הירושה הזאת בפסטאט אצל מי ....
אפשרות באשמונין; אילו כבר הגיעו האוניות ....
מכתביכם וכל הפרטים הנוספים. וחמישים הדינרים .... קיבל ....
.... ואילו מה שקיבל אדוני אבו נצר ממיופה הכוח ....
הוא ישלח זאת השנה בטובו, והלוא אין צורך .... בנוסף לזאת ....
שני נאדות שציין במכתבו ופירוט הדבר נמצא במעשה, ועדות העדים .... מיוסף וכו'. 
