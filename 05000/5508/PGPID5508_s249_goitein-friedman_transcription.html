
<html>
    <head>
        <title>Transcription of Letter: T-S 8J21.10</title>
    </head>
    <body style="max-width: 860px; margin: auto">
        <h1>Transcription of Letter: T-S 8J21.10</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00021-00010/canvas/1">
                    
                    
                    
                        <h3>III, 39</h3>
                    
                        <ol>
<li>בשֹ רחֹ</li>
<li>כי יי יהיה בכסלך ושמר רגלך מלכד ותגזר אומר ויקם לך וגמ</li>
<li>כתאבי אלי מולאי וסיידי אלשיך אלאגל אטאל אללה בקאה ואדאם נעמאה</li>
<li>ען חאל סלאמה ועאפיה ושוק אליה שדיד קרב אללה אלאגתמאע בה</li>
<li>עלי אפצל אחואל במנה ופצלה לאנה עלי כל שי קדיר אמין</li>
<li>אלדי תחב עלמה יא מולאי באנני וצלת אלי עדאב (!) עלי גמלה אלסלאמה</li>
<li>ידו ליי חסדו וגמ וקד יא מולאי אל צגירה בנתי תבכי ליל ונהאר עלי</li>
<li>פרקתכם מנהא אללה יסאהל //להא// באל אגתמאע בכם אן שא אללה עלי אפצל אחואל</li>
<li>וקד אנא מגתהד פי דלך כתיר ולו וגדת אלביע פי עדאב לבעת ורגעת</li>
<li>ולא כן (!) מא יכון אלא מא קדר אללה וקד בלגני אנך דכרת אן לך ענדי בקית</li>
<li>חסאב ואן מא בקי פי אלמכזן מן אל דבש מא יחפץ אלקימה וחסאבך</li>
<li>יא מולאי הדא הו לך ענדי ה דראהם לא אכתר ולא אקל וקד חאסבתני עליהא</li>
<li>פאן כאן פי אלמכזן מא יחפץ אל קימה חדיד אן גמיל בעד מא תתפצל</li>
<li>תאמר מן יביע אל דבש אלדי בקי פי אלמכזן פאן בקי ענד עבדך שי מא אנא</li>
<li>הארב ולא אלדי יבקי ענדי לה //מן אל// מקדאר מא יקע עליה כלאם פאמא נצל אנא</li>
<li>אן שא אללה אל (!) עדן ואופיך או אנפדת לך בהדא אל מקדאר או תאכד מן ענד</li>
<li>אל נאכודה מעאלי או מן מולאי אל מאלך אל שיך כלף</li>
</ol>
                    
                </div>
            
        </section>
    </body>
</html>
