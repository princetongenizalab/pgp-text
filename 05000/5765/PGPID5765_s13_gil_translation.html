
<html>
    <head>
        <title>Hebrew Translation of Letter: Moss. IV,28.1</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. IV,28.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-IV-00028-00001/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתו עליך ויסלק ממך כל רע בחסדו, בי"א</li>
<li>בסיון, יודיעך אלוהים את ברכתו; שלומי טוב ואני בריא, תודה לאל על זאת; אבל אני מתגעגע מאוד אליך, יקרב אלוהים את פגישתי</li>
<li>עמך כמיטב הנסיבות. לפני כן שלחתי לך, אחי, מכתב והודעתיך שהגיע הכיס, עם עקבאן, ומה .... בו,</li>
<li>.... וקניתי לך בהם נ"ו דינרים ושליש ושלחתים אליך יחד עם מכתבי זה. היתרה אצל אבו אלסרור,</li>
<li>ואני מדבר עמו כל הזמן בדבר קנייה בה, אקווה שיעשה זאת. אני נשבע באבי, לא קניתי לעצמי מאז בואי אלא</li>
<li>דינר אחד. תבעתי ממך, אחי, שתמכור את הכרכום ששלחתי לך עם עלאל ועם בן אלחמירי(?) ה.... ונשלח אליך נ',</li>
<li>אקווה שיגיעו בקרוב. הגיע מכתבך ושמחתי על מה שכתבת, שנמכרו האלמוגים, ואבקש ממך שתמכור את הנותר מהם. הודע לי אם קיבלת מיוסף את</li>
<li>האלמוגים שהיו אצלו, ואם עשה ביתרת התמורה ממנו את סידורי המשלוח(?); אבקש ממך כי תדרוש בשמי בשלומו. רצוני, אחי, אם</li>
<li>הגיעה הכריכה שבה האריגים שלי .... והודיעני אם אמנם יש בה ג' ....</li>
<li>בן בשר, הכריכה בעת המשלוח, ושלא תשאיר לי אותה פתוחה. העלאוה' עדיין נשארת, לא הזדמן לשלוח אותה ב(אוניית)</li>
<li>אלאנדלסי. כבר הפליגו ג' אוניות היום .... הרוח מעטה, אקווה שאלוהים יעזור לו לשוב ויכוון ....</li>
<li>ושלחתי את (אריזות) הברקלו, לא היה עכשיו מקום אחר; אבקש ממך להודיעני את עניין ה' הדינרים ו.... שאצל </li>
</ol>
                    
                        <h3>recto, right margin</h3>
                    
                        <p>אלעג'מי ושארית האריגים..... והודע לי איך היתה המכירה להם, והודע לי איך המחירים של התבלינים, אם קנית תבלינים; ואם יהיה הנשדור בכ', שמור לי ט"ו מנים. שלחתי לך את הכיס עם מכתבי זה ; יש בתוכו שני דינרים בשביל </p>
                    
                        <h3>recto, top margin</h3>
                    
                        <p>יצחק בן אלמג'אני מאת אדוני אבו יעקוב יוסף בן פרח, והוא מוסר לך את מיטב דרישות השלום ומבקש ממך שתקבל בשבילו דינר וחצי מאבן אלמאגן(?) שעליו הוא נתן לך הסבה אליו, ואל תזניח זאת, שלא יאבד ; הוא מן המודים לך מאוד, ורצוני אחי שלא תזניח את ה' הדינרים שאצל אלעג'מי. כבר לקחתי </p>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00028-00001/canvas/2">
                    
                    
                    
                        <h3>verso</h3>
                    
                        <ol>
<li>מאת בן הסופר ג' קונטרסים ובהם שארית ספר מלכים. אני שולח לך את מיטב דרישות השלום, ולאבו אסחק ברהון מיטב דרישות השלום,</li>
<li>ולאדוני הרב ולכל אנשינו מיטב דרישות השלום. אדוני הכהן דורש בשלומך. כתבת במכתבך שאת הכיס התיר</li>
<li>אבן אסחק אברהם, בנוכחותך, והוא מבקש ממך, אם הכיס עוד נמצא, מכור אותו בשבילן כפי שיעניק אלוהים, כי הוא עומד לנסוע, והוא אומר לך:</li>
<li>אם זקוק אתה לקניות, הוא יקנה את הדברים מכספו. אשר לעניין אריזות הברקלו: אין דרך לשלוח אותן מפני ששלחו פשתים אלף משואים</li>
<li>ומשאוי והם .... שם, והוא לא שלח בשביל עצמו כלום חוץ ממשאוי ניל, לא יותר. אשר לאוניית אללכי, מקווים שיעמיסו אותה בסוף העונה, לאן</li>
<li>שיזמן אלוהים והוא מקווה להוביל בה, מה שיעזור אלוהים. ושלום. </li>
</ol>
                    
                        <h3>verso, address</h3>
                    
                        <p>יגיע ל'דאר אלברכה', אל אבו אסחק אברהים בן אסחק השולחני, ימסור אותו (לנהוראי בן נסים). לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויחמיר את שלומו ואת אושרו; מברהון בן מוסא נ"ע; יגיע לפסטאט ברצון האל. </p>
                    
                </div>
            
        </section>
    </body>
</html>
