recto

….
 
בא לפנינו מ''ר מימון בן יעקב נ"ע ואמר לנו: היו עלי עדים וקנו ממני מעכשיו
וכתבו וחתמו עלי בכל לשון של דין ובכל מובן החלטי ובכל לישאני
דזכואתא ותנו זאת למ"ר נסים בר חלפון בן בניה נ"ע שיהיה בידו לזכות ולראיה שאני מודיע 
להדרתכם, ואני בריא ובגמר דעתי וחפצי ואני לא לחוץ ולא מוכרח ולא אנוס ולא שוגה ולא 
טועה ולא חולה ולא חלוש ולא שום דבר שמבטלין בו את העדות, שאני מקבל על עצמי את (שטר) ההרשאה
שכתבו להם עלי בפלרמו מ' שלמה ומ' משה בני אברהם הידוע (בכינוי) בן אללבדי, 
(9–10) שאשיג לשניהם ממנו על סמך (השטר) את המחברות ואת הדינרים, במספר בלתי מוגדר, שהשאיר אצלו הדוד (מצד האם) של אבי השניים. והריני מזכה אותו בשמם מכל טענה ותביעה ומכל תואנה ומכל
 
ענישה, זיכוי גמור מוחלט שריר ותקיף, זיכוי של קבלה ותשלום, זיכוי שאין ממנו חזרה
ואין עליו תנאי ולא תירוץ לפסול אותו ולא ראיה לבטל אותו, זיכוי מאת מ' שלמה ומשה אילין
כל ימי חייהם ומאת יורשיהם אחרי השניים האלה, מכל דר, וכו' ….
 
 
והריני מוחל
מעכשיו למ' שלמה ולמ' משה אילין על כל שגיאה וכל טעות וכל שכחה וכל פשרה אם אירע 
הדבר בינו ובין הדוד (אחר אמו) של אבי השניים או בינו ובין אבי השניים, מימות עולם ועד עכשיו, בכל עניין
שהוא שייוודע, אם חסר ואם קיים ושעומד להתקיים, במחילה, וכו' ….
ואין להם למ' שלמה ולמ' משה אילין בימי חייהם של השניים ולא
ליורשי השניים, אחרי פטירתם, לחזור בהם מתביעת מ"ר נסים דנן בימי חייו ולא של
יורשיו אחריו, בשום דבר מכל מה שקדם, מימות עולם ועד עכשיו, כי כבר קיבלתי
ממנו על פי תביעת שני המרשים שלי כלפיו, בדינרים בלתי מוגדרים, במזומנים, חמישה דינרים על
דרך הפשרה והסתפקתי בפשרה בעניין זה, כי לא הודה לי שהוא חייב דינרים
בכלל, אלא הודה לי בבית הדין כאשר קיימו בו את כתב ההרשאה שלי כלפיו, ובא עמי לדין, 
(26–27) שיש אצלו ספרי חשבונות שאת מספרם לא בדק, ומשקל, ובעניין ספרי החשבונות והמשקל הנמצאים אצלו עשיתי אותו נאמן כשני עדים כשרים, שלא יהיה חייב לגביהם לא התדיינות
 
ולא שבועה ולא אפילו חרם סתם; ולא תישאר לשני המורשים לחובתו, מעכשיו, לאחר
שיביא את ספרי החשבונות ואת המשקל הנזכרים, שום זכות מכל מיני הזכויות ולא שום
דבר מכל הדברים שיש לבריות עליהם קניין, תחת כל, וכו' ….
לא חוב ולא שכחה ולא הסבה ולא עסקה ולא התחייבות ולא עירבון ולא פיקדון
ולא שותפות ולא קרן ולא יתרה ולא רווח ולא הפסד ולא תרעומת ולא גוביינא ולא
טענת ברי, וכו' ….
 
 
 
וכתבתי לו כתב זה שיהיה בידיו ובידי יורשיו אחריו, אריך, וכו' …. 
(38–39) בחיי השניים, ועל יורשיהם של השניים לאחר פטירתם, דיזכון, וכו' …. וכל אחריות שלו ואחריות
 
יורשיו אחריו בעניין זה היא מעכשיו עלי, אני מימון בן יעקב ועל יורשי
אחרי כתוקף כל הלשונות של קבלת אחריות, של זיכוי ופיצוי ועמידה בכל התחייבות
ובכל הפסד שהם חייבים בו בעניין זה, משווי פרוטה, וכו' ….
 
 
 
 
ומיניתי את מ"ר עלי הכהן הפרנס הנאמן בר
יעיש נ"ע לקבל את ספרי החשבונות וזולתם שיביא מ"ר נסים דנן בהיעדרי,
ועשיתי קבלתו קבלתי וידו ידי ופיצויו פיצויי בתנאי שיקבלם
בבית הדין. ואם יכנס את ספרי החשבונות האלה ומה שאתם וידע בוודאות שאני אז
באלכסנדריה, ישלחם אלי מ''ר עלי הכהן דנן לשם על פי מצוות בית הדין.
ואם חס ושלום יקרה להם משהו בדרך, יהיה פטור מאחריותם. ואם יגיעו אלי
לאלכסנדריה, כאשר כבר נסעתי משם, יסדר שמי שאתו שלחם אלי ימסרם
למ"ר אברהם בר פראח האלכסנדרוני נ"ע, ויישאר מופקרים אצלו עד שיקבל
מכתב ממני, מה לעשות בהם, אך אם לא ידע בוודאות שאני באלכסנדריה בעת בואם או
שידע בוודאות שנסעתי (ממנה), יפקידם לי בפסטאט לפני בית הדין אצל מ"ר נתנאל הלוי 
בר עמרם נ"ע, הידוע (בכינוי) אבן מעמר אלשראבי, גם כן עד אשר יקבל מכתב ממני,
על מה שעליו לעשות בהם. וקנינא, וכו' …. . 
