
<html>
    <head>
        <title>Transcription of Letter: T-S 13J24.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00002/canvas/1">
                    
                    
                    
                        <h3>III, 37</h3>
                    
                        <ol>
<li>מעה [...]</li>
<li>אלסדיד אט[א]ל [אללה בקאה ...]</li>
<li>אנעם אלנאכדה אלאגל במא קד</li>
<li>דכלת פיה אנת ואלתנא ואלשכר</li>
<li>מא הו אלא לך פקד יא מולאי</li>
<li>אעתנית בשי פאתמה לאן</li>
<li>אלפצל לך קדים וחדית ושהותי</li>
<li>מן מולאי אן תגעלני מן גמלה</li>
<li>אחבאבך וכדמך פקד עלם</li>
<li>אללה ושהד מחבתי פי אלמאלך</li>
<li>וקד כאן תקאל אלשיך אברהם</li>
<li>בן יגו פי חמל ה אבהרה</li>
<li>וראיתה כל וקת ירדד עלי</li>
<li>עבדך אלכלאם וצגרת מנה</li>
<li>יקול לי כל וקת אדהב יתבדד</li>
<li>ויתמחק פי אלנהאר אלקציר ק</li>
<li>דפע[ה] ושהותי תתעצב</li>
<li>מעי חסב עואידך ואכלאקך</li>
<li>אלשריפה מעי ומע גירי פי</li>
<li>שי אכדה מן גירה וקד</li>
<li>קדמת אלחדית מע אלנאכדה</li>
<li>בדלך וקאל לי אנא ננצר לך</li>
<li>ואשתהי מן חצרתך אלעאלייה</li>
<li>אלקיאם בדלך לחתי תאכד</li>
</ol>
                    
                        <h3>Margins:</h3>
                    
                        <ol>
<li>מתאקיל פי אלבלד יבקא מא בקי אתקצֹא בה חואיגי בסעאדתך ואנא אצל אלי עדן ואנת פצאיל אללה סבחאנה</li>
<li>ואנא מתוסל באללה בה ובך תקום מעי ותשד וסטך יא סיידי ומולאי ויצלני צלאלך וישמלני סעדך אסאל קדשא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00024-00002/canvas/2">
                    
                    
                    
                        <h3>Verso:</h3>
                    
                        <ol>
<li>בריך הוא יכתר כל כיר פי</li>
<li>אלדניא בידך ויופקך ויבלגך</li>
<li>מקצודך ויגעלך חות מא קד</li>
<li>גֹעלך קדשא בריך הוא מן</li>
<li>אלסעד אלדאים ויכפיך כל</li>
<li>מחדור פאנעם יא מולאי</li>
<li>אלמאלך ואחצר חות מא יגיב</li>
<li>עבדך אדאם אללה סעאדתך</li>
<li>ועגל עלי עבדך במא</li>
<li>יכון פעלי וגוה ומא תם</li>
<li>שי והו חמלי אשתהי מא</li>
<li>יחצל באלעאגל אסתנפע</li>
<li>בה ושלום על יחידתך</li>
<li>הטהורה ונפשך הכשרה</li>
<li>שלום ישיג שלום</li>
</ol>
                    
                </div>
            
        </section>
    </body>
</html>
