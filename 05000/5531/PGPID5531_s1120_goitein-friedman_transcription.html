
<html>
    <head>
        <title>Transcription of Letter: T-S 13J24.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.2</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00002/canvas/1">
                    
                    
                    
                        <h3>recto</h3>
                    
                        <ol>
<li>מעה [...] </li>
<li>אלסדיד אט[א]ל [אללה בקאה ... ]</li>
<li>אנעם אלנאכדה אלאגל במא קד </li>
<li>דכלת פיה אנת ואלתנא ואלשכר</li>
<li>מא הו אלא לך פקד יא מולאי</li>
<li>אעתנית בשי פאתמה לאן</li>
<li>אלפצל לך קדים וחרית ושהותי</li>
<li>מן מילאי אן תגעלני מן גמלה</li>
<li>אחבאבך וכדמך פקד עלם</li>
<li>אללה ושהר מחבתי פי אלמאלך </li>
<li>וקד כאן זקאל אלשיך אברהם</li>
<li>בן יגו פי חמל ה' אבהרה</li>
<li>וראיתה כל וקת ירדד עלי</li>
<li>עבדך אלכלאם וצגרת מנה</li>
<li>יקול לי כל וקת אדהב יתבדד </li>
<li>ויתמחק פי אלנהאר אלקציר ק'</li>
<li>דפע[ה] ושהותי תתעצב</li>
<li>מעי הסב עואידך ואכלאקך</li>
<li>אלשריפה מעי ומע גירי פי </li>
<li>שי אבדה מן גירה וקד</li>
<li>קדמת אלחדית מע אלנאכדה</li>
<li>בדלך וקאל לי אנא ננצר לך</li>
<li>ואשתהי מן הצרתך אלעאלייה</li>
<li>אלקיאם בדלך לחתי תאכד </li>
</ol>
                    
                        <h3>recto, right margin</h3>
                    
                        <ol>
<li>[...] מתאקיל פי אלבלד יבקא מא בקי אתקצא בה חואיגי בסעאדתך ואנא אצל אלי עדן ואנת פצאיל אללה סבחאנה </li>
<li>[...] ואנא מתוסל באללה ב''ה ובך תקום מעי ותשד וסטך יא סיידי ומולאי ויצלני צלאלך וישמלני סעדך אסאל קדשא </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00024-00002/canvas/2">
                    
                    
                    
                        <h3>verso</h3>
                    
                        <ol>
<li>בריך הוא יכתר כל כיר פי</li>
<li>אלדניא בידך ויופקך ויבלגך</li>
<li>מקצודך ויגעלך חות מא קד</li>
<li>געלך קדשא בריך הוא מן </li>
<li>אלסעד אלדאים ויכפיך כל</li>
<li>מחדור פאנעם יא מולאי</li>
<li>אלמאלך ואחצר חות מא יגיב</li>
<li>עבדך אדאם אללה סעאדתך</li>
<li>ועגל עלי עבדך במא</li>
<li>יכון פעלי וגוה ומא תם</li>
<li>שי והו חמלי אשתהי מא</li>
<li>יחצל        באלעאגל אסתנפע</li>
<li>בה ושלום על יחידתך</li>
<li>הטהורה ונפשך הכשרה </li>
<li>          שלום ישיג שלום </li>
</ol>
                    
                </div>
            
        </section>
    </body>
</html>
