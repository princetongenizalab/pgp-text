recto

אני כותב לך, אדוני ורבי, ייתן לך אלוהים אריכות ימים ויתמיד את עזרתו ואת חסדו לך ויכה את אויביך,
מאלכסנדריה, בכ' בסיון; שלומי טוב ואני מאושר, בזכות חייך, אדוני ורבי, יתמיד
אלוהים את גדולתך, ותודה לאל ריבון העולמים; אחרי בוא מכתבך בידי נג'א נושא המכתבים 
(4–5) וקראתי והבינותי את הכלול בו. כתבת, אדוני ורבי, יתמיד אלוהים את גדולתך, על החיטים שקנית לי; אלהים יתעלה אל ישלול ממני את עזרתך וישימך במחוז השלום. אקווה 
 
לסיום (עניין) הצניף עם הכיס הקטן, כפי שכתבתי לך במכתבי הקודם, ברצון האל. כתבת
על עניין בני הבית, וכי הם חייבים שכר דירה בער ארבעה חודשים, האחרון שבהם חודש סיון; רצוני שתכניס
להם שני דינרים, ושני דינרים בעד חיטים ; במקום שאתה נמצא בו, כאילו אינני נעדר; אתה תסדר את ענייני עמם 
על פי שכלך הטוב ובהצלחה. שלחתי לך על ידי אבו עלי חסאן כיס קטן ובו אמלג הודי 'קום' (?)
מחוקים; ואשר לשני העגילים; אלוהים יעזור שאיחלץ מהם ומהאחרים, כי אני, חי האלוהים, אדוני,
כבר נמעכתי מרוב סבל, לא כאן ולא שם, ואיני מוצא מוצא, מאלוהים אבקש שיעזור.
כבר החלטתי, אדוני, לנסוע לארץ ישראל ואשא עמי את הנפטר, כי אין
אני יכול להשאירו, ואני צריך להחליט בין שתי הדרכים, שאסע או בים או ביבשה;
אלוהים יבחר כפי שימצא לנכון את הטוב, ברחמיו. אלחסאן יגיע לפניך, אדוני, יתמיד אלוהים 
את גדולתך, לפסטאט. שלחתי עם אדוני ורבי, אבו אלפצל זכרי, ט' דינרים וז' קיראטים,
דינרים שלמים שמופקדים אצלי לזכותו, ט' דינרים וה' קיראטים, ואבקש ממך, אדוני, כי תמסור לו כיס 
(19-17) .... קיראטים ותקבל את אלה בתמורתם, אל תמכרם, כפי (שתמצא לנכון) .... ; כיוצא בזה, יש לו אצלי בבית סחורות (שקניתי לו) .... 
 
 
(23-20) .... (דינרים) טובים וימסור להם אותם.... תזרז אותו בענין כיס, לא .... ותיקח ממנו את ט' הדינרים וז' קיראטים .... השנה כפי שציווית .... 
 
 
 

verso
אדוני ורבי אבו זכרי יהודה בן מוסא נ"ע בן סגמאר, ייתן לו אלוהים אריכות ימים ויחמיר את גדולתו ואת עזרתו לו; המודה חסדו, ייעשה כפרתו .... 