
<html>
    <head>
        <title>Transcription of Letter: ENA NS 2.12</title>
    </head>
    <body style="max-width: 860px; margin: auto">
        <h1>Transcription of Letter: ENA NS 2.12</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/1332f9df-2a9a-4498-b962-d3bbdd2824cc/manifest/canvas/ce955328-5e8b-4594-9fa0-1771c59a00aa">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם תאיידה ונעמתה וכבת אעדאה</p>
</li>
<li>
<p>מן אלאסכנדריה לי בקין מן סיון ואלחאל סלאמה ונעמה בבקא מולאי אלשיך אדאם</p>
</li>
<li>
<p>אללה עזה ואלחמד ללה רב אלעאלמין בעד וצול כתאבה עלי יד נגא אלפיג</p>
</li>
<li>
<p>וקראתה ופהמת מצמונה דכר מולאי אלשיך אדאם אללה עזה מא אשתראה לי</p>
</li>
<li>
<p>מן אלקמח אללה תעאלי לא יעדמני איאדיה ויגעלה פי חיז אלסלאמה וארגו</p>
</li>
<li>
<p>נגאז אלעמאמה מע אלצרירה חסב מא תקדם כתאבי אליך אן שא אללה דכר</p>
</li>
<li>
<p>חאל אהל אלבית ואן עליהם אגרה ארבעה שהור ואכרהא שהר סיון אחב ידכל</p>
</li>
<li>
<p>אליהם דינרין ודינרין ען אלקמח ומא אגיב מוצע יחצר ידכר חאלי מעהם</p>
</li>
<li>
<p>בחסן ראיה אלמופק וקד אנפדת לה עלי יד אבו עלי חסאן צרירה ורס קום(?)</p>
</li>
<li>
<p>ממחקין ואלקרטין אללה יחסן כלאצי מנהם ומן גירהם לאני ואללה יא מולאי</p>
</li>
<li>
<p>קד צגרת ממא אקאצי לא הנא ולא תם ומא פל ידי חילה אללה אלמסתעאן</p>
</li>
<li>
<p>וקד עולת יאמולאי עלי צפר אלשאם אחמל אלמרחום מעי לאן מא</p>
</li>
<li>
<p>לתרכה וגה ואנא עלי אחד אלקסמין אמא נמצי פי אלבחר או פי אלבר</p>
</li>
<li>
<p>אללה יכיר מא יראה אלכירה ברחמתה ויכן מגי אלחסאן קבל מולאי אדאם אללה</p>
</li>
<li>
<p>עזה אלי מצר וקד אנפדת מע מולאי אלשיך אבו אלפצל זכרי ט דנ ז קר</p>
</li>
<li>
<p>דנ צחאח מוקופה לה ענדי ט דנ ה קר ואסל מולאי ידפע אליה צרה</p>
</li>
<li>
<p>[ &nbsp; &nbsp; &nbsp; &nbsp; ] קר ויאכד הדה עוצהא או יביעהא כיף מא [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וכדלך לה ענדי חואיג פי אלבית [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מעה איצא ד מנעונה(?) [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] גיאד וידפעהא להם לל[ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תאכד עליה פי צרה גיר [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ויאכד מנה אלט דנ ז קר [ ]</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסנה כמא רסם או אלמנ[ ]</p>
</li>
</ol>
<p>&nbsp;</p>
                    
                </div>
            
        </section>
    </body>
</html>
