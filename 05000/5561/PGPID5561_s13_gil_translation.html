
<html>
    <head>
        <title>Hebrew Translation of Letter: AIU VII.E.18</title>
    </head>
    <body style="max-width: 860px; margin: auto">
        <h1>Hebrew Translation of Letter: AIU VII.E.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/5561/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך</li>
<li>ואת חסדו לך, ויסלק ממך כל רע ברחמיו, מאלכסנדריה, בי"ט בתמוז,</li>
<li>יחתום אותו אלוהים עלינו ועליך במוצלח שבחותמיו. שלומי טוב ואני בריא,</li>
<li>אבל אני מתגעגע אליך מאוד. יקרב אלוהים את פגישתי עמך בחסדו ובנדיבותו. איני</li>
<li>יכול לתאר לך, אדוני, את הדאגה שאחזה בי, מרוב געגועים בגלל הפרידה,</li>
<li>וגם מפני העדר הרוחות. אבל הגיע מכתבו של אדוני אבו אסחק אברהים אלקאבסי מטברק, והוא כותב שאתה תיסע</li>
<li>ביבשה, אלוהים יתעלה יכתבך לשלום ביבשה ובים ויגיעך אל מיטב תקוותיך.</li>
<li>העמסתי בשבילך את ג' המשואים ששלח צדקה עם נעמאן, מהם אחד שלי, משאוי של דאוד, </li>
<li>ומשאוי של אלדני; העמסתי ב(אונייה) את י׳ הברקלו וכתבתי על ה' מהם שהם בשבילכם, אבל ירד</li>
<li>אחד בליל הפלגתה, אך נודע לנו שהוא שלם, יכתוב אותו אלוהים לשלום.</li>
<li>כתבתי לך שני מכתבים עם אדם מסלם שנסע בה ושכרנו יחד עמו (הובלת) ד' וחצי</li>
<li>ארגזים וחצי 'עלאוה', והשוחד ; והלוא אין צורך שאזרז אותך אדוני כי תעשה עמי</li>
<li>כאשר הבטחת לי, כי תשתדל ותיתן דעתך ותנהל זאת כראוי. הלוא ידוע לך כי המשואים </li>
<li>שקניתי יש בהם שהם חשופים ויש בהם פשתים משובחות, של בעלי המלאכה.</li>
<li>הסימן שעליהם: אלטנסאוי; היתה קנייתם בכ"ה (דינו) שקולים; אם חס ושלום</li>
<li>נטרפו האוניות, תשהה את מכירתם עד שתגענה אליך ידיעות על עליית המים (בנילוס);</li>
<li>את המשובחים שבהם יש למכור בסוסה ובקירואן, ואילו את הפחותים יש למכור</li>
<li>במהדייה ; וההחלטה הסופית, אדוני, היא בידך. כי הלוא הנוכח רואה מה שאין הנעדר רואה. אל תפסיק, אדוני, לשלוח לי מכתבים, והודע לי את צורכי הקנייה שלך, כי אני שמח בהם </li>
<li>ושש לספקם; אלוהים יתעלה ישמיעני את שלומך. לבי יוצא</li>
<li>לבואן של האוניות; אלוהים יתעלה יודיענו טובות. חזר ה'קארב' של יסר וכבר</li>
<li>נכנסו ו' המשואים שהיו עליו. אדוני אבו יחיא נהוראי, יעזור לו אלוהים, כבר עלה</li>
<li>לפסטאט עם אדוני אבו אסחק ברהון, וכבר קיבלתי ממנו מכתב; הוא עומד לעלות לבוציר. </li>
<li>שלחתי עמו את הדינרים שנותרו אצלי, שיקנה לי בהם מה שיזמן לו </li>
</ol>
                    
                        <h3>recto, right margin</h3>
                    
                        <p>אלוהים ....; מחיר החיטים אצלנו: ו' ויבות בדינר, והשער מ"ג. אני שולח לך את מיטב דרישות השלום ולאדוני ורבי, ייתן לו אלוהים שלום, דרישות שלום, ולאדוני דודי (אחי אמי), ייתן לו אלוהים שלום, אם הוא </p>
                    
                        <h3>recto, top margin</h3>
                    
                        <p>שם, מיטב דרישות השלום, ושלום. ולאדוני אבו אסחק ברהון ולאדוני אבו סהל עטא, מיטב דרישות השלום, ולאם אלסהל, ייתן לה אלוהים חיים ולאמה, מיטב דרישות השלום, ולאדוני רב' מצליח, ייתן לו אלוהים שלום, דרישות שלום, ול.... ולאביו דרישות שלום. </p>
                    
                </div>
            
                <div data-canvas="https://geniza.princeton.edu/documents/5561/iiif/canvas/2/">
                    
                    
                    
                        <h3>verso</h3>
                    
                        <p>ולכל המשפחה קטנים וגדולים מיטב דרישות השלום. </p>
<p> </p>
                    
                        <h3>verso, address + other</h3>
                    
                        <p>לאדוני ורבי אבו סעיד יוסף בן מוסא בן ברהון נ"ע תאהרתי, ייתן לו אלוהים אריכות ימים ויתמיד את שלומו ואת חסדו לו, מעיאש בן צדקה נ"ע. </p>
<p> </p>
<p>(תוספת מאוחרת:) </p>
<p>יום ג', כ''ו בתמוז הוצאות ה' דינרים; יצא כיס(?), ומסמרים, והוצאנו גם ה' דינרים; א' פחות שמינית. מומן חייב בעד הובלה: חצי. תאנים: חצי; תאנים: א'.</p>
<p> </p>
                    
                </div>
            
        </section>
    </body>
</html>
