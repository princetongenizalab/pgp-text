
<html>
    <head>
        <title>Transcription of Letter: AIU VII.E.18</title>
    </head>
    <body style="max-width: 860px; margin: auto">
        <h1>Transcription of Letter: AIU VII.E.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5561/iiif/canvas/1/">
                    
                    
                    
                        <h3>Recto</h3>
                    
                        <ol>
<li>
<p>1כתאבי יאשיכי וסידי ומולאי אטאל אללה בקאך ואדאם סלאמתך וסעאדתך</p>
</li>
<li>
<p>ונעמתך וצרף אלאסוא ענך ברחמתה מן אלאסכנדיה(!) לי בקין מן תמוז</p>
</li>
<li>
<p>כתמה אללה עלינא ועליך באימן כאתמה ען חאל סלאמה ועאפיה</p>
</li>
<li>
<p>וען שוק אליך שדיד קרב אללה אלאגתמאע בך במנה וכרמה ומא</p>
</li>
<li>
<p>אקדר אצף יאמולאי מא לחקני מן וחשך ומפארקתך מן שגל אלסר</p>
</li>
<li>
<p>//ואיצא// לתעדיר אלאריאח וקד וצל כתאב סידי //אבי סחק// אברהים אלקאבסי //מן טברק// וידכר אנך תנזל</p>
</li>
<li>
<p>פי אלבר אללה תעאלי יכתב סלאמתך בר ובחר ואן יבלגך אלי אפצל אמאלך</p>
</li>
<li>
<p>וקד אוסקת לך //אלג אעדאל// אלדי רחל צדקה מע נעמאן מנהא ואחד לי עדל לדאוד</p>
</li>
<li>
<p>ועדל אלדני ואוסקת פיה אלי ברקלואת וכתבת מנהא ה ברסמכם וקד נזל</p>
</li>
<li>
<p>ואחד לילת אקלאעה וקד בלגנא אנה פי אלסלאם אללה יכתב סלאמתה</p>
</li>
<li>
<p>וקד כתבת לך כתאבין מע רגל אן מסלם רכב פיה וכראנא מעה ד&gt;</p>
</li>
<li>
<p>קפץ ונצף אלעלאוה ואלברטיל ומא אחתאג אוכד עלי מולאי אן יעמל מעי</p>
</li>
<li>
<p>מא אועדני פיה מן אגתהאדה וחסן תדבירה וראיה והו יעלם אלאעדאל</p>
</li>
<li>
<p>אלדי אשתרית פיהא גרידה ופיהא כתאתין אן גיאד מתאע אלצנאע</p>
</li>
<li>
<p>ואלעלאמה אלטנסאוי שראה כה באלסנגה [מא כאן] ואן ועוד באללה</p>
</li>
<li>
<p>וכצרת אלמראכב פיתוקף //פי// ביעהא אלי אן תבלגה אכבאר אלמא וזיאדתה</p>
</li>
<li>
<p>ויכון מא כאן מנהא גייד יבאע בסוסה ובאלקירואן ומא כאן וסט יבאע</p>
</li>
<li>
<p>פי אלמהדיה //ולמולאי עלו אלראי ואלחאצר ירא מא לא ירא אלגאיב// ולא יכליני מולאי מן כתבה וחואיגה פאני פארח בהא</p>
</li>
<li>
<p>ומסרור באקצאהא אללה תעאלי יסמעני סלאמתה ואנא מעלק אלקלב</p>
</li>
<li>
<p>למגי אלמרכב אללה תעאלי יטלענא עלי כיר וקד רגע קארב יסר וקד</p>
</li>
<li>
<p>דכלת אלו אעדאל אלדי כאנת פיה וקד טלע //סידי// אבו ייחיי(!) נהראי אידה אללה</p>
</li>
<li>
<p>אלי מצר מע סידי אבי סחק ברהון וקד גאני כתאבה והו עלי טלוע לבוציר</p>
</li>
<li>
<p>וקד וגהת מעה אלדנניר אלדי כאנת בקית מעי ישתרי לי בהא מא ופקה</p>
</li>
</ol>
                    
                        <h3>Recto - right margin</h3>
                    
                        <ol>
<li>&nbsp;אללה</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>וסער</p>
</li>
<li>
<p>אלקמח</p>
</li>
<li>
<p>ענדנא</p>
</li>
<li>
<p>ו ויבאת</p>
</li>
<li>
<p>בדינר</p>
</li>
<li>
<p>ואלצרף</p>
</li>
<li>
<p>מג</p>
</li>
<li>
<p>קראת</p>
</li>
<li>
<p>עליך</p>
</li>
<li>
<p>אפצל</p>
</li>
<li>
<p>אלסלאם</p>
</li>
<li>
<p>ומולאי</p>
</li>
<li>
<p>אלשיך</p>
</li>
<li>
<p>סלמה</p>
</li>
<li>
<p>אללה</p>
</li>
<li>
<p>אלסלאם</p>
</li>
<li>
<p>וסידי כאלי</p>
</li>
<li>
<p>סלמה</p>
</li>
<li>
<p>אללה</p>
</li>
<li>
<p>אן כאן</p>
</li>
</ol>
<p>&nbsp;</p>
                    
                        <h3>Recto - top margin</h3>
                    
                        <ol>
<li>
<p>חאצר</p>
</li>
<li>
<p>אפעל אסלאם ושלום</p>
</li>
<li>
<p>וסידי אבי</p>
</li>
<li>
<p>סחק ברהון</p>
</li>
<li>
<p>וסידי אבי</p>
</li>
<li>
<p>סהל עטא</p>
</li>
<li>
<p>אפצל אלסלאם</p>
</li>
<li>
<p>ואם אלסהל</p>
</li>
<li>
<p>אחיאהא אללה</p>
</li>
<li>
<p>וואלדתהא</p>
</li>
<li>
<p>אפצל אלסלאם</p>
</li>
<li>
<p>ומולאי</p>
</li>
<li>
<p>רב מצליח</p>
</li>
<li>
<p>סלמה אללה</p>
</li>
<li>
<p>אלסלאם</p>
</li>
<li>
<p>ו[&nbsp; &nbsp; &nbsp; ] וואלדה</p>
</li>
<li>
<p>אלסלאם</p>
</li>
</ol>
                    
                </div>
            
                <div data-canvas="https://geniza.princeton.edu/documents/5561/iiif/canvas/2/">
                    
                    
                    
                        <h3>Verso</h3>
                    
                        <ol>
<li>
<p>וגמיע אלאהל צגיר וכביר אפצל אלסלאם</p>
</li>
</ol>
                    
                        <h3>Verso - address</h3>
                    
                        <ol>
<li>
<p>לשיכי וסידי ומולאי אבי סעיד יוסף בן מוסי מן עיאש בן צדקה נע</p>
</li>
<li>
<p>בן ברהון נע תיהרתי יום אלג לארבע בקין מן</p>
</li>
<li>
<p>אטאל אללה בקאה ואדאם סלאמתה ונעמתה תמוז</p>
</li>
<li>
<p>אכראג ה דנ כרג סורה ומסמאר</p>
</li>
<li>
<p>ואכרג איצא</p>
</li>
<li>
<p>ה דננ א גיר תמן ועלי מומן סלף נצף</p>
</li>
<li>
<p>תין נצף תין א</p>
</li>
</ol>
                    
                </div>
            
        </section>
    </body>
</html>
