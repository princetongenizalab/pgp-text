
<html>
    <head>
        <title>Hebrew Translation of Letter: T-S 20.127</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 20.127</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00020-00127/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, בני, ייתן לך אלוהים אריכות ימים ויתמיד את ימי שלומך ואושרך וישלים את חסדיו לך;</span></li>
<li><span lang="he">קיבלתי את מכתבך. כתבת לי בו על המקדמה שהואיל האדון &ndash; ייתן לו אלוהים חיים &ndash; לתת לי בעד קניית ד'</span></li>
<li><span lang="he">המשואים פשתים שקנה בשבילי והמשי ששלח לי; אל תילקחו ממני, כולכם; לא שמחתי שלא&nbsp;</span></li>
<li><span lang="he">שלחת השנה פשתים כלל לחשבונך הפרטי, כי הבריות הרוויחו בו הרבה, ושימחוני, חוץ ממך.&nbsp;</span></li>
<li><span lang="he">עסק האדון התנהל כולו למישרין, תודה רבה לאל; הגיעו אליו כל (המשלוחים) ממני ומהאחרים</span></li>
<li><span lang="he">בחסדו של ריבון העולמים, אקווה שאלוהים יכתוב את השלום. אתה כותב במכתבך שנשלח לך את היתרה</span></li>
<li><span lang="he">שנותרה מג' המשואים, בזהב ולא בסחורה, ונשמעתי למה שבמכתבך, כפי שכתבת; אחרי שכבר קניתי</span></li>
<li><span lang="he">לך יריעת (אריג) חזרתי והכנסתי אותה לשותפות האדון, כדי שלא תשוב ותחלוק עלי במכתביך. כי אין אדם כמוני</span></li>
<li><span lang="he">סובל שיחלקו עליו, כי אילו נתאפשר לי הייתי עושה מן הדרהַם שלך ומן הדרהַם של זולתך אלף דרהם מדרהם.</span></li>
<li><span lang="he">הודעה על מכירת ג' המשואים פשתים שנותרו ; נמכרו מהם:</span></li>
<li><span lang="he">משאוי קסיס, נמכר 35; המשקל 2 קנטארים, 10 רטלים, התמורה 73 רבעי דינר, ו-3 דרהמים;</span></li>
<li><span lang="he">עוד קסיס, נמכר 36; המשקל 2 קנטארים, 68 רטלים; התמורה 96 רבעי דינר ו-2 דרהמים.&nbsp;</span></li>
<li><span lang="he">סך הכול תמורת המשאוי, 169 רבעי דינר ו-2 דרהמים.</span></li>
<li><span lang="he">משאוי שנרטב, נמכר 34. המשקל 2 קנטארים פחות 2 רטלים, התמורה 60 רבעי דינר אחרי שניכו את הלח.</span></li>
<li><span lang="he">&hellip;רטל, התמורה ה' רבעי דינר וג' דרהמים.</span></li>
<li><span lang="he">מכירה שנייה, 35. המשקל 2 קנטארים, 62 רטלים. התמורה 70 רבעי דינר ו-2 דרחמים; ניכו מזה</span></li>
<li><span lang="he">לח, 61 רטלים, התמורה 14 רבעי דינר; תמורת המשאוי 149 רבעי דינר ו־6 דרהמים.</span></li>
<li><span lang="he">ועוד משאוי, נמכר ב־34. המשקל 4 קנטארים, 48 רטלים, התמורה 150 רבעי דינר ו-2 דרהמים.</span></li>
<li><span lang="he">ניכו מהם 10 רטלים, התמורה 3 רבעי דינר ודרהם וחצי. סך כל תמורת המשאוי 153 רבעי דינר ו־&frac12;3&nbsp; דרהמים.</span></li>
<li><span lang="he">סך כל התמורה בעד ג' המשואים האלה, 471 רבעי דינר, (ודרהמים) 'ורק' &frac12; 13 דרהם; ועוד לזכותך 4</span></li>
<li><span lang="he">רבעי דינר יתרת דמי ההובלה ששילמתי בעדך אשתקד. סך הכול, 477 רבעי דינר ו-&frac12; 2 דרהמים.</span></li>
<li><span lang="he">בניכוי 400 רבעי דינר, הלוואה שהלוויתי לך אשתקד, ועברו אליך, ובניכוי שכירות, תשר, סבלים, ושוקל,</span></li>
<li><span lang="he">3 רבעי דינר ו-&frac12; 1 דרהם; היתרה לזכותך: 74 רבעי דינר ודרהם, שלחתי לך בזהב, טביעת סיציליה,</span></li>
<li><span lang="he">בכיס שכתוב עליו שמך באמצע הכיס שהוא בשביל האדון, והוא עם דאוד בן עזרון. ושלחתי בשנה</span></li>
<li><span lang="he">זו אחרי שביקשתי את עזרת אלוהים, לאדון, ייתן לו אלוהים חיים, לחשבוני הפרטי ג' יריעות (אריג) ו'תליסים' , כתוב עליהם&hellip;</span></li>
<li><span lang="he">סכומם 300 דינר בזהב; רצוני ממך בני, ייתן לך אלוהים שלום, כי אם תצא אל הריף או אל הצעיד תמהר</span></li>
<li><span lang="he">לקנות בשבילי ותמלא את מקומי, כי אתה יודע שאני כאן עוזר לך. כתב לי האדון במכתבו אשתקד</span></li>
<li><span lang="he">שאתה כבר חזרת בך מן המשלוח שעליו כתבת אשתקד במכתביך, בגלל הפרשה של בן אברהם.</span></li>
<li><span lang="he">לא היה חסר לך הדבר הזה; אני נשבע בבני ובחייך ובחייו: הוא אצלי כמו אבי, הוא מכיר אותי מאז שהייתי</span></li>
<li><span lang="he">בן י"ו שנה; אל ייחשב לי אפוא הדבר לגסות רוח; כעסתי עליו רק מפני שחישבתיו כאילו הוא אבי, ועכשיו מאחר שאמר:</span></li>
<li><span lang="he">לא כתבתי, יש להאמין לו. אל יהיה גמול טוב למי שקרא לפנינו את המכתב, אנשים רעים המסכסכים</span></li>
<li><span lang="he">בין אב ובין בנו והראיה שאני מכבד ומוקיר אותו היא שלא העדפתי את עצמי עליו, ולא את כספי,</span></li>
<li><span lang="he">כל מה שקניתי בשנה זו יש לו בו המחצית והמחצית לי, ולא שלחתי דבר למישהו אחר, וזה&nbsp;</span></li>
<li><span lang="he">כל מה ששלחתי השנה לפסטאט. ואתה, בני, הלוא אתה כמו אח; כל חסד שעשה עמי לא יאבד</span></li>
<li><span lang="he">לו לא אצל אלוהים ולא אצל הבריות, והלוא שלחתי אשתקד (סחורות) &ndash; אל יראה בזה אלוהים תלונה! רצוני ממך</span></li>
<li><span lang="he">שתשתדל בכל כוחך אצל האדון, ייתן לו אלוהים חיים, ותסייעו לי בהוצאות ככל שתוכל. יש לי בן</span></li>
<li><span lang="he">שהתחיל לעסוק קצת במיקח וממכר, שמא תתייעץ עם האדון, אם תמצא לנכון, אשלחנו אליכם, יהיה לפניכם לשירותכם,</span></li>
<li><span lang="he">אם יחליט האדון. הוא בחור כלבבכם. אם סבור האדון, שומרו אלוהים, שאקדיש את עצמי לו&nbsp;</span></li>
<li><span lang="he">ולמיקח וממכר שלו ולא אעדיף עצמי על פניו בכל מיקח וממכר במה שנחלק בינינו בסיציליה, יגדיל נא</span></li>
<li><span lang="he">את המשלוחים שלו. והכסף ששלחתי אליו השנה כיוצא בזה, אחרי שיוסיף עליו מה שנשאר לזכותי אצלו מאשתקד.</span></li>
<li><span lang="he">אם יש יתרה, יקדים ויקנה בה פשתים בהקדם האפשרי ויתעסק הוא שם, ואני כאן ויעשה זאת&hellip;</span></li>
<li><span lang="he">&hellip;וישלח לי מקדמות כנהוג, ותהיינה הקניות בהקדם האפשרי. אודיעך בני כי 300 הדינרים&nbsp;</span></li>
<li><span lang="he">שהלוויתי לו אשתקד &ndash; אני נשבע באותיות האלה &ndash; שעד עתה לא הגיע אלי מהם אלא חלק, וכבר</span></li>
<li><span lang="he">נקנה בו שמן, שנסתדר עמו; אילו יכולתי לספק לך ולאדון את טוב העולם הזה והעולם הבא, הייתי עושה זאת.</span></li>
<li><span lang="he">הוא הואיל &ndash; ייתן לו אלוהים חיים &ndash; ונתן לי את חלקו בפלפל; נשבע אני באבי, אילו קנה מה שהוא רוצה, הייתי חושב</span></li>
<li><span lang="he">בהחלט שהוא ראוי לברכה, וכי עשה את הדבר הנכון. בחייך, בני, לא מכרתי ממנו אפילו בעד פרוטה, כי הוא פלפל בלתי אחיד, וכבר</span></li>
<li><span lang="he">ערבבתי בין החלקים; ואולם כל דבר שיקנה, יהיה מבורך, כוונתו לטובה, יגמול לו אלוהים גמול טוב,</span></li>
<li><span lang="he">ואני אתברך בכל מה שיקנה ואשיש בו בתכלית השמחה. הגיעו אנשינו ודיברו בשבחו</span></li>
<li><span lang="he">ומה שעשה בשנה זו ותיארוהו כפי שהוא באמת. מאלוהים אבקש שישמרנו לך ולנו וייתן רווח לו ולך</span></li>
<li><span lang="he">ולנו, מידו המלאה. ואני מדי שומעי זאת, יתמלא לבי שמחה. הפלפל מחירו צ'</span></li>
<li><span lang="he">מיסודו, אין מי שיוריד ממנו דרהם, אי אפשר. הניל ה'עמתאני' הטוב ק"נ, הפשתים</span></li>
<li><span lang="he">'מיסארי' ממ' עד כ"ח; 'תפיחי' ממ"ה עד ל"ג; 'מאלאל' מכ"ח עד כ' ועד י"ח;</span></li>
<li><span lang="he">'פיומי' מכ"ח עד כ' ועד י"ח. ה'פיומי' הטוב נמכר הרבה; ה'מיסארי' הוא הלחם של</span></li>
<li><span lang="he">העיר. עץ האודם בס', באלוהים, אשביעך בני, אם תקנה פשתים, ארוז את הטוב לחוד ואת הפחות</span></li>
<li><span lang="he">לחוד, ואל תהיה אריזתך בלתי אחידה, כי סוחרי הפשתים הם אנשים רעים, הם קונים ואחרי שמגיעות (הפשתים) אליהם,</span></li>
<li><span lang="he">הם לוקחים את הטוב ומחזירים את הפחות, והמוכר ניזוק ואף אינו יודע, אם הפשתים הן אחידות</span></li>
<li><span lang="he">כולן, לא יוכלו להחזיר מהן דבר, והם משלמים יותר בעת הקנייה והתוצאה היא לטובת המוכר; ואל</span></li>
<li><span lang="he">תפנה אלא אל הטוב, כי גם אני עצמי, אם הפשתים טובות לא יקנו ממני, אלא בתוספת מחיר&nbsp;</span></li>
<li><span lang="he">כי אני מתייחס אליהם בסבלנות והם פונים אלי לקניותיהם. בחורף זה מכרתי לאברהים ג'נון,&nbsp;</span></li>
<li><span lang="he">ייתן לו אלוהים חיים, ממ"ו עד מ', ולג'נין מל"ג עד כ"ט; ואבו אסחק אברהים השיג</span></li>
<li><span lang="he">בעד י"ג משואים מה שהשיג אחיך בכ' משואים. פקח עיניך אפוא, בני, ואל</span></li>
<li><span lang="he">תסכים אלא לטוב, ככל שתוכל. אם תהיה באלכסנדריה קנה משם</span></li>
<li><span lang="he">את ה'פיומי' הטוב, ותעדיף את ה'קמאט' הטוב ואת הסיבים הטובים, כי הם</span></li>
<li><span lang="he">המבוקשים בעיר; אם תמצא (פשתים) טובות בקאלוס, תקנה. מכרתי מן הפלפל בצ' מנויים&nbsp;</span></li>
<li><span lang="he">משאוי וחצי; לפני כן היתה העיר מתה, מפני מה שעבר עלינו מצד השונא והיינו בחורף</span></li>
<li><span lang="he">הזה במצוקה נוראה, עד שעשה אלוהים חסד וגירשו את השונא, והעיר, תודה</span></li>
<li><span lang="he">לאל, עכשיו במיטב האושר, הרוגע והביטחון, ושלטון רחום עלינו, ירחם אלוהים</span></li>
<li><span lang="he">עליו וישמרו עלינו ועל הנמל המבורך הזה. מחיר הכסף 'נקרה' אצלנו</span></li>
<li><span lang="he">כ"ב דרהם בדינר. אל יבוא אליך האדון בטענות על שלא קנינו יותר מאשר יריעת (האריג) הזאת,</span></li>
<li><span lang="he">כי, חי אבי, נקרעה נפשי עליה. אקווה שאלוהים יגן עלינו ועליכם.</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">סך כל מה ששלחתי אליו השנה בידי האנשים הנ"ל, לחשבוני הפרטי 1,500 רבעי דינר, טביעת</span></li>
<li><span lang="he">סיציליה; טקסטילים: בשותפות עם האדון &frac12; 400 בגדים, 15 'תליסים', זאת לידיעתך. הכסף שקיבלתי</span></li>
<li><span lang="he">מהתונסי שלחתיו אל האדון מיד עם קבלתו, ולא שיניתי בו דבר, כי דרש ממני להמיר מטבעות&nbsp;</span></li>
<li><span lang="he">(דינרים) של מהדייה לסיציליים, אבל לא רציתי; אקווה שתוכלו להשתמש ב(דינרים) של מהדייה. אני דורש בשלומך, נכבדי,</span></li>
<li><span lang="he">ולאדוני ורבי מיטב דרישות השלום. </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00127/canvas/2">
                    
                    
                    
                        <h3>verso</h3>
                    
                        <ol>
<li><span lang="he">לא תהיה בררה: עליך לשלוח לי מכתב בדרך היבשה, והודע לי על הכיסים שהגיעו אל האדון מאת</span></li>
<li><span lang="he">אבן אלמג'אני, וכמו כן מה הגיע אליו ממני. כמו כן מה הגיע בשבילי</span></li>
<li><span lang="he">לחשבוני הפרטי, כי נפשי יוצאת. ואל תקנה אלא פשתים טובות, כי הבריות נושאים עיניהם&nbsp;</span></li>
<li><span lang="he">רק אל (הפשתים) המצריות, כי אין בעיר פשתים מנאפולי בכלל, ותעמיס אותן מוקדם</span></li>
<li><span lang="he">ככל האפשר באונייה הראשונה, ותשתמש באוניות הגדולות, זאת לידיעתך. </span></li>
</ol>
                    
                        <h3>verso, address</h3>
                    
                        <p><span lang="he">לאדוני ורבי אבו אלסרוּר, ייתן לו אלוהים אריכות ימים, יהושע בן נתן, שומרו אלוהים, מאסמעיל בן יַעֲקוּבּ אלאנדלסי; יגיע לפסטאט, ברצון האל.</span></p>
                    
                </div>
            
        </section>
    </body>
</html>
