
<html>
    <head>
        <title>Transcription of Letter: T-S 10J10.29</title>
    </head>
    <body style="max-width: 860px; margin: auto">
        <h1>Transcription of Letter: T-S 10J10.29</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00010-00029/canvas/1">
                    
                    
                    
                        <h3>recto</h3>
                    
                        <ol>
<li>
<p>[כתאבי אטאל אללה בקא מו]לאי אלשיך ואדאם עזה ותאידה וסלאמתה</p>
</li>
<li>
<p>ו[ מ]ן סיואן ען סלאמה ונעמה ואלחמד</p>
</li>
<li>
<p>ללה וק[ד כנת אנפדת א]לי מולאי כתב לם אחציהא ארגו וצולהא אליה</p>
</li>
<li>
<p>אן שא אללה וק[ד] ערפתה מא קבצתה מן סידי אבי עמר והו בל</p>
</li>
<li>
<p>דין ותמן יכרג מנה אלצרף אלמצרי בקרטין וגירה בקי ונצף</p>
</li>
<li>
<p>וקד אנפצתהא לך מע סידי אבי אלבשר סלמאן גלאם בן סגיר</p>
</li>
<li>
<p>תקבצהא מנה וכדאלך [אנה אחד מן] אנפצת מעה תמן אלשכירא</p>
</li>
<li>
<p>אלכוש תסלה ענהא ואנא יאמולאי מאר כארג אלי אלשאם אללה</p>
</li>
<li>
<p>יסאהל אמורי ולא יכליני במא לא אטיק עליה וקד ערפתך</p>
</li>
<li>
<p>אן אנפצת מע בן הדיא סל זביב והו באסמך מוגה אליך</p>
</li>
<li>
<p>אן כף עליך תגעל מן יתולא עמלה ענדך אפעל ואן גיר דלך</p>
</li>
<li>
<p>ביעה או אפעל פיה מא תראה ואיצא אנפצת מעה מנארא</p>
</li>
<li>
<p>בהנס וראסהא עליהא מרבוט וקפה לטיפה פיהא האון נחאס</p>
</li>
<li>
<p>ומגמע ללחמאם ד מראפע נחאס וחסכה לשמע אחב</p>
</li>
<li>
<p>מנך תקבץ אלגמיע ותדפע אליה פי אלסל ופיהם מא יצלח אל[י]</p>
</li>
<li>
<p>מא כאטבתך פיהם וקד כנת סאלתך יאמולאי פי כתבי [דלך]</p>
</li>
<li>
<p>ארגו אנך חצלתה לא עדמת תפצלך אבדא ותביע אללאסין</p>
</li>
<li>
<p>וקד וצל בן אלמגרביה פי יומי האדא ולם ינזל אלדי מעה</p>
</li>
<li>
<p>וקד קולת עליה אן כאן גייד קראת עליך אלסלאם וכתאבך</p>
</li>
<li>
<p>לא תכליני</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מנה וארגו אן וצל לי כתאב אלקאבסי לאן וגהתה מן מדה ואלסלאם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00029/canvas/2">
                    
                    
                    
                        <h3>verso</h3>
                    
                        <ol>
<li>
<p>ובעד כתאבי קבצת תמן אלשכירא אלכיש וזנהא וכ רטל</p>
</li>
<li>
<p>באלגרוי נקי גא תמנהא ט די אי קי קד קבצת לך ט די</p>
</li>
<li>
<p>ח מצריה עליהא צרף תלתין ודי ורבאעי שאמי עליהא</p>
</li>
<li>
<p>קרטין תכון צרף אלגמיע ג רבאעיא וזנהא ט גיר ז קי עלמתך</p>
</li>
<li>
<p>אנפצת אלגמיע מע טידי אבי אלבשר סלמאן תקבצהא מנה</p>
</li>
<li>
<p>ואלאכרה אן א&lt;נ&gt;תגזת באחטאט נצף די פי אלסער לאן אבא</p>
</li>
<li>
<p>ישתריהא בסער אכתהא ערפתך דלך ומא אכד עליך פי</p>
</li>
<li>
<p>שרא אלקמח לא תוכרה ואלסלאם וקד אנפצת מע בן הדיא</p>
</li>
<li>
<p>רזימה פיהא מלאתין ותוב מעלם לדכאן מולאי אלשיך אבי</p>
</li>
<li>
<p>נצר תתפצל תקבצהם ותדפעהם לסידי אבי אלצרור צהרי ותדפע</p>
</li>
<li>
<p>אליה כ דרה מע אלנחאס וקד אכד מני בן אלמגרביה אגרה אללאסין לא</p>
</li>
<li>
<p>תדפע אליה שי לאן דכר אנך מא דפעת לה שי כתאבך לא תכליני</p>
</li>
</ol>
                    
                        <h3>verso - right margin</h3>
                    
                        <ol>
<li>
<p>מנה פי כל וקת ואלסלאם וקד אנפצת מעה</p>
</li>
<li>
<p>תמן אלשכארה אלכוש תקבצה מנה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>لمولاي الشيخ ابي يحيى نهراي بن نسيم [من نسيم بن خلفون بن الف]سطاط</p>
</li>
<li>
<p>اطال الله بقاة و ادام عزه [ان شاء الله]</p>
</li>
</ol>
                    
                </div>
            
        </section>
    </body>
</html>
