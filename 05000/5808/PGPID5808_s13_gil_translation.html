
<html>
    <head>
        <title>Hebrew Translation of Letter: T-S 10J10.29</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J10.29</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00010-00029/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך,</li>
<li>.... בסיון. שלומי טוב ואני מאושר, תודה</li>
<li>לאל. שלחתי לך לפני כן, אדוני, מכתבים, שלא ספרתי אותם, אקווה שהגיעו אליך,</li>
<li>ברצון האל. הודעתיך מה שקיבלתי מאת אדוני אבו עמר, דהיינו ל"ב</li>
<li>דינר ושמינית; יש לנכות מזה את דמי ההמרה ל(מטבע) מצרי, שני קיראטים, וטיובם בקיראט וחצי;</li>
<li>כבר שלחתים לך עם אדוני אבו אלבשר סלמאן, הפקיד של בן סגיר,</li>
<li>קבל אותם ממנו. כמו כן (מחוק: הוא אחד מן) שלחתי עמו את התמורה בעד ה'שכארה' הקטנה </li>
<li>מבד אריזה; שאל אותו עליה. אני, אדוני, נוסע, יוצא אל השאם, אלוהים</li>
<li>יעזור לי בענייני, ולא יעזוב אותי בחוסר יכולת. הודעתיך</li>
<li>ששלחתי עם בן הדיא סל צימוקים, והוא על שמך, שלוח אליך;</li>
<li>אם לא קשה לך לדאוג שמישהו יקבל על עצמו את הטיפול בו אצלך, עשה זאת. אחרת</li>
<li>מכור אותו או עשה בו כפי הבנתך. עוד שלחתי עמו מנורה</li>
<li>'בהנס'(?) וראשה עליה, קשור; וסל קטן ובו מכתש נחושת</li>
<li>וארון תאים למרחץ, ד' כונניות נחושת, ופמוט לנרות; אבקש</li>
<li>ממך שתקבל את הכול ותמסור לו את הכול בסל. בין החפצים דברים שיתאימו</li>
<li>למה שדיברתי עמך עליהם. כבר ביקשתי ממך זאת, אדוני, במכתבי,</li>
<li>אקווה שהשגת זאת, אל אאבד את חסדך לעולם. ותמכור את ה'לאסין'.</li>
<li>ממש היום הגיע בן אלמגרביה, אבל לא הוריד מה שהביא, </li>
<li>(19–20), וכבר אמרתי עליו שהוא משובח; אני דורש בשלומך ואל תפסיק לכתוב לי. </li>
<li> </li>
</ol>
                    
                        <h3>recto, right margin</h3>
                    
                        <p>אקווה שהגיע בשבילי מכתב מאלקאבסי, כי שלחתי אותו מזמן. ושלום. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00010-00029/canvas/2">
                    
                    
                    
                        <h3>verso</h3>
                    
                        <ol>
<li>אחרי שכתבתי קיבלתי את התמורה בעד ה'שכארה' הקטנה מבד האריזה; משקלה כ"ו רטל </li>
<li>בג'רוי נטו, ותמורתו הסתכמה בט' דינרים וי"א קייאטים ; כבר קיבלתי בשבילך ט' דינרים, </li>
<li>ח' מצריים שיש עליהם דמי המרה שני שלישים, ודינר ורבע דינר שאמי, עליהם</li>
<li>שני קיראטים, יהיה סך הכול (דמי המרה) ג' רבעי דינר; משקלם ט' פחות ז' קיראטים. לידיעתך.</li>
<li>שלחתי הכול עם אדוני אבו אלבשר סלמאן, קבל זאת ממנו.</li>
<li>האחרת יצאה לפועל בניכוי של חצי דינר במחיר, כי סירב</li>
<li>לקנותה במחיר הקודם, זאת לידיעתך. אינני מזרז אותך</li>
<li>לקנות חיטים; אל תדחה זאת. ושלום. שלחתי עם בן הדיא</li>
<li>כריכה קטנה, ובה שתי אגרות ובגר 'מעלם' לחנות אדוני ורבי אבו</li>
<li>נצר; הואילה לקבלם ולמסור אותם לאדוני אבו אלסרור גיסי ומסור</li>
<li>לו כ' דרהמים עם (מטבעות) הנחושת. בן אלמגרביה לקח ממני את השכירות בעד ה'לאסין', אל</li>
<li>תשלם לו כלום; כי אמר שלא שילמת לו כלום. אל תפסיק לכתוב </li>
</ol>
                    
                        <h3>verso, right margin</h3>
                    
                        <p>לי כל הזמן; ושלום. שלחתי עמו את התמורה בעד ה'שכארה' מבד אריזה, קבל אותה ממנו. </p>
<p> </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו. מנסים בן ח'לפון; לפסטאט, ברצון האל. </p>
                    
                </div>
            
        </section>
    </body>
</html>
