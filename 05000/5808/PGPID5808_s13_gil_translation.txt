recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך,
.... בסיון. שלומי טוב ואני מאושר, תודה
לאל. שלחתי לך לפני כן, אדוני, מכתבים, שלא ספרתי אותם, אקווה שהגיעו אליך,
ברצון האל. הודעתיך מה שקיבלתי מאת אדוני אבו עמר, דהיינו ל"ב
דינר ושמינית; יש לנכות מזה את דמי ההמרה ל(מטבע) מצרי, שני קיראטים, וטיובם בקיראט וחצי;
כבר שלחתים לך עם אדוני אבו אלבשר סלמאן, הפקיד של בן סגיר,
קבל אותם ממנו. כמו כן (מחוק: הוא אחד מן) שלחתי עמו את התמורה בעד ה'שכארה' הקטנה 
מבד אריזה; שאל אותו עליה. אני, אדוני, נוסע, יוצא אל השאם, אלוהים
יעזור לי בענייני, ולא יעזוב אותי בחוסר יכולת. הודעתיך
ששלחתי עם בן הדיא סל צימוקים, והוא על שמך, שלוח אליך;
אם לא קשה לך לדאוג שמישהו יקבל על עצמו את הטיפול בו אצלך, עשה זאת. אחרת
מכור אותו או עשה בו כפי הבנתך. עוד שלחתי עמו מנורה
'בהנס'(?) וראשה עליה, קשור; וסל קטן ובו מכתש נחושת
וארון תאים למרחץ, ד' כונניות נחושת, ופמוט לנרות; אבקש
ממך שתקבל את הכול ותמסור לו את הכול בסל. בין החפצים דברים שיתאימו
למה שדיברתי עמך עליהם. כבר ביקשתי ממך זאת, אדוני, במכתבי,
אקווה שהשגת זאת, אל אאבד את חסדך לעולם. ותמכור את ה'לאסין'.
ממש היום הגיע בן אלמגרביה, אבל לא הוריד מה שהביא, 
(19–20), וכבר אמרתי עליו שהוא משובח; אני דורש בשלומך ואל תפסיק לכתוב לי. 
 

recto, right margin
אקווה שהגיע בשבילי מכתב מאלקאבסי, כי שלחתי אותו מזמן. ושלום. 
 
verso

אחרי שכתבתי קיבלתי את התמורה בעד ה'שכארה' הקטנה מבד האריזה; משקלה כ"ו רטל 
בג'רוי נטו, ותמורתו הסתכמה בט' דינרים וי"א קייאטים ; כבר קיבלתי בשבילך ט' דינרים, 
ח' מצריים שיש עליהם דמי המרה שני שלישים, ודינר ורבע דינר שאמי, עליהם
שני קיראטים, יהיה סך הכול (דמי המרה) ג' רבעי דינר; משקלם ט' פחות ז' קיראטים. לידיעתך.
שלחתי הכול עם אדוני אבו אלבשר סלמאן, קבל זאת ממנו.
האחרת יצאה לפועל בניכוי של חצי דינר במחיר, כי סירב
לקנותה במחיר הקודם, זאת לידיעתך. אינני מזרז אותך
לקנות חיטים; אל תדחה זאת. ושלום. שלחתי עם בן הדיא
כריכה קטנה, ובה שתי אגרות ובגר 'מעלם' לחנות אדוני ורבי אבו
נצר; הואילה לקבלם ולמסור אותם לאדוני אבו אלסרור גיסי ומסור
לו כ' דרהמים עם (מטבעות) הנחושת. בן אלמגרביה לקח ממני את השכירות בעד ה'לאסין', אל
תשלם לו כלום; כי אמר שלא שילמת לו כלום. אל תפסיק לכתוב 

verso, right margin
לי כל הזמן; ושלום. שלחתי עמו את התמורה בעד ה'שכארה' מבד אריזה, קבל אותה ממנו. 
 
verso, address
לאדוני ורבי אבו יחיא נהוראי בן נסים, ייתן לו אלוהים אריכות ימים ויתמיד את גדולתו. מנסים בן ח'לפון; לפסטאט, ברצון האל. 