
<html>
    <head>
        <title>Hebrew Translation of Letter: T-S 13J23.10</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J23.10</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00010/canvas/1">
                    
                    
                    
                        <h3>recto</h3>
                    
                        <ol>
<li>(2−1) לכבוד, וכו', ייתן לך אלוהים אריכות ימים ויתמיד את שלומך ואת אושרך ואת עזרתו ואת חסדו לך.</li>
<li> </li>
<li>אני מתגעגע לפניכם האצילות, ישמרך אלוהים. אף על פי שמכתבי</li>
<li>אליך אדוני נפסקים לפעמים, איני מפסיק לשאול בכל הזמנים אצל כל הבא,</li>
<li>על הדרתך ועל אדוני ורבי אבו אלחסן עלאל, יתמיד אלוהים את גדולתו, ומודיעים לי</li>
<li>ששלום לך ושלום לאדוני הרב ולכל הנתונים לחסותך, והודיתי אפוא לאלוהים</li>
<li>יתעלה על זאת וביקשתי ממנו שיוסיף לכם מכל טוב. נאלצתי להפסיק את מכתבי אליך, אדוני,</li>
<li>אך ורק בגלל השפעת (המחלה?) .... מכתבי תשובה ; אך אני מבקש בכל פעם מאדוני אבו </li>
<li>אלחטן עלאל שימסור לך, אדוני, דרישות שלום במכתביו וכי יבקש ממך שעל פי מנהגיך היפים</li>
<li>אתנו ועם זולתנו ועם כל מי שאתה יכול להועיל לו, תתעניין, שמא</li>
<li>יגיעו אלינו מכתב או ידיעה, ותואיל לכתוב לנו זאת, ויקבל, וכו'.</li>
<li>אני מתכוון: מאת האדון אבו אלפרג' נסים; עשה זאת, ואני מבקש מאלוהים שייתן לך שכר ואל</li>
<li>ישלול מאתנו את חייך ויזכה אותך באחרית טובה. שלחת אלינו את המכתב שהגיע ממנו</li>
<li>ו' חודשים מהיום, וקראתי מה שכתב, על צרות שבאו עליו, וציערו אותי;</li>
<li>פטור אני מלהזכירן, כי קראתם עליהן, מזמן צאתו ועד הזמן הזה.</li>
<li>ומשקראנו .... כאשר כתב, והשתתפנו עד מאוד בצערו.</li>
<li>ואילו אנחנו קשה לנו כאן מפני כל מיני דאגות, שרק הבורא, יתעלה שבחו, יודע מה הן:</li>
<li>מחלות קשות שאחותי נתונה בהן, כאב בפרקים בידיים וברגליים,</li>
<li>והריפוי וצמצום הפרנסה. את מצבי. אלוהים הוא היודע. אין לי ספק שנודע לך מן הבאים </li>
<li>כי אמת הדבר, אלוהים ייתן אחרית טובה. ועוד, שאני גם נשאתי אישה כידוע לך</li>
<li>אדוני, אחרי הצרות שסבלתי עם הראשונה, שאלוהים יודע אותן וגם הבריות.</li>
<li>ואמרתי שמא אקח יתומה, אמצא מי שימציא לי מרגוע מענייני הזמן, ואמרתי: איני</li>
<li>רוצה ממנה דבר אלא אעשה דבר לשם שמים, והסתבכתי, לצערי, בדבר שהוא אף יותר קשה </li>
<li>ויותר מר; אבל אין איש יכול להפר מצוות ריבון העולמים, כדברי עבד האלוהים, ידעתי, וכו'. </li>
<li>וכבר גולד לי בן, והוא בן שנה ומשהו, ומדי</li>
<li>ראותי אותו, נקרע לבי עליו; וכבר אמרו לי: קבל זאת על עצמך, למען עיניו, אבל אין לי יכולת,</li>
<li>לצערי, לעשות כלום, ואיני יכול לחזור כי ואיני יכול לעזור להם כלום, ואני מבקש ריפוי </li>
<li>בשבילה ומתלונן לפני אלוהים יתעלה. איני רוצה להטריד עוד את לבך, אדוני, כי אני יודע </li>
<li>שהדבר גורם לך צער ; ומה שסבלתי בפרשה זו (אביא) לפני הבורא. כתבת</li>
<li>לנו במכתבך, ששלחת מן ורבע קמפור ישן לעדן אל האדון אבו עלי</li>
<li>חסן בן בנדאר וביקשת שימכור אותו וישלח לנו את תמורתו. ואתה כותב שהגיע אליו אך </li>
<li>אינך יודע אם הוא שלח אותה (את התמורה) אלינו או לא; והיה תאריך המכתב במרחשון לפני שנתיים,</li>
<li>ובטחנו באלוהים שתגיע (התמורה) אלינו עם היהודים המגיעים מעדן, על כן כאשר נודע לנו </li>
<li>שבא יחיא בן כלילה אמרתי: שמא הגיעו עמו (התמורה) .... ופנינים, אבל לא הגיע עמו כלום. </li>
</ol>
                    
                        <h3>recto, right margin</h3>
                    
                        <ol>
<li>אז אמרתי: אולי יגיעו עם מישהו אחר, וכשנודע לי שבא האדון אבו יעקוב יוסף בן ר' אבו כת'יר נ"ע, אמרתי אולי גם הדברים האלה עמו, או ידיעה</li>
<li>או מכתב, אבל משלא שמענו כלום, אמרתי: אילו הגיע בשבילנו משהו</li>
</ol>
                    
                        <h3>recto, top margin</h3>
                    
                        <ol>
<li>הלוא היה רבנו נטר"ח כותב לנו זאת. ונשארנו מתחבטים בשאלה זו, עד שנודע לנו</li>
<li>שהגיע גם ר' יוסף בי"ר יצחק נ"ע בן אלדאני אלא שהוא הגיע ביבשה, …. ולא נכנס </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00010/canvas/2">
                    
                    
                    
                        <h3>verso</h3>
                    
                        <ol>
<li>(ל)עדן. אז אמרנו : אולי הוא יודע משהו עליו. עד ששמעתי מיהודי מאטראבלס, שהגיעו עם </li>
<li>הנ"ל מכתבים ועמם זיכוי, אבל לא ידענו אם אמת הדבר, ואמרנו: אולי עמו הישועה.</li>
<li>ואז כבר הגיע מכתבך, אדוני, אל האדון אבו אלחסן עלאל, אבל הוא לא רצה להודיענו זאת </li>
<li>לפני המועדים, אלוהים יחרשם עליכם ועלינו ועל כול, וכו'</li>
<li>.... ושמחנו בו, בחיי רבנו,</li>
<li>כאשר נאהב ונשתוקק …. כי אנחנו, יש לנו עוגמת נפש בגלל הצרות האלה,</li>
<li>אלוהים ייתן לך שכר טוב. וכאשר בא ר' כלוף בן אלפיתורי הודיע לי זאת וכי לא הגיע עם </li>
<li>היהודי איש מלבדם, וכי ר' יוסף בן אבו כ'תיר נ"ע בן יהבוי לא אמר כלום על הקמפור, וכי </li>
<li>אין לו ידיעות עליו. והצטערתי על שני הדברים גם יחד, אבל קיבלנו את גזרת הבורא, כדברי עבד האלוהים</li>
<li>עליו השלום: גם, וכו'. ובכינו על מזלנו הרע</li>
<li>אשר הוא .... כל, וכו',והכול תחתיו מתקלקל. אחר כך הודיע לי האדון אבו אלחסן</li>
<li>שהגיע אליו מכתב ובו כתבת, אדוני, שהגיע יהודי ועמו מכתב מבן אלחנן, ומעשה, וכתבי זיכוי ;</li>
<li>אבל הוא עד עכשיו לא בדק אותם וכי אינו יכול לעשות זאת וכי אתה, אדוני, תבדוק זאת ותברר, ואולי תשמע ידיעה</li>
<li>אחרת, ותודיע לנו אותה. נודע לי שכאן התחילו אנשים לחזור, אז אמרתי: אכתוב עמם מכתבים.</li>
<li>אבקש אפוא ממך, אדוני, כי תיפגש עמם עם כולם ותורה להם, שמא ייפגשו עמו ויבקשו רחמים אצלו</li>
<li>עלינו ויודיעו לו שהזיכוי אינו נכון וכי כל טובה שיעשה יקבל עליה שכר מאלוהים</li>
<li>ויודיעו לו את מצב המצוקה הנוכחית הנוראה; והלוא אני יודע שהניע אותו למשלוח הזיכוי </li>
<li>רק הרצון לגלות יראת שמים; ואיך אפשר לבדוק שהוא זיכוי? הלוא כל דאגתנו עכשיו היא אך ורק זיכוי ממנו.</li>
<li>כי כאשר שמעתי זאת …. דאגתי כפי שאי אפשר לתאר. הלוא עושה אדם טובה אף</li>
<li>לאנשים זרים, לא כל שכן למשפחתו ולבני ביתו. וכי יברר את עניין הקמפור הזה, וישאל את האדון הזה,</li>
<li>אבו עלי בן בנדאר, על אודותיו. דבר זה דורש שילחץ על האיש, ילחץ שישלח את העיקול שלו</li>
<li>אליו .... כי הלוא הוא מתחייב בזה בעוון נורא, שאנשים, לצערי, זקוקים</li>
<li>לפרוטה ומבקשים (מהם) ארוחות והוצאות הובלה וכיוצא בזה, שהוא מטיל בגללם עיקול עליהם; ישוחחו נא עמו על זה. ואני</li>
<li>גם כן אכתוב אליהם מכתב. וכתבת במכתבך שבמקום שבו כתבת את המכתב נפגשת</li>
<li>עם אדם ושמו האדון אבו אלחסן סלאמה אלמערי, אבי האדון אבו</li>
<li>אלגנאים .... בעניין העירבון שלך בנוגע לתביעה .... מכאן. וכי שלחת עמו את המכתב הזה ומכתב</li>
<li>אל האדון אבו עלי חסן בן בנדאר ובו כתבת לו שהקמפור כבר נשלח, והגיע אליהם</li>
<li>חמיד בן .... ואם נשאר אצלן ימסור אותו לאיש הזה הנ"ל, כלומר</li>
<li>לאדון אבו אלחסן סלאמה אלמערי, אבי האדון אבו אלגנאים, והוא יעבירו אליהם, ברצון האל. אבקש ממך אפוא שתשאל</li>
<li>על זה, אם מסר זאת לנ"ל, ואם הגיע הנ"ל לפסטאט ואם הידיעה עליו אמיתית. זאת לידיעתך, אדוני,</li>
<li>הואילה לבדוק זאת בשבילנו. אני שולח להדרתך הנעלה את מיטב דרישות השלום ולאדוני רבי נסים, ייתן לו אלוהים חיים,</li>
<li>בנך, מיטב דרישות השלום; ולכל הנתונים לחסותך מיטב דרישות השלום. ושלום, ואבקש ממך, אדוני, הודע לנו</li>
<li>מה תאריך הזיכוי הזה .... ואם הוא מלפני המכתב הזה שהגיע ממנו או אחריו.</li>
<li>ואם קיבלת את …. ואם הזכיר האדון אבו עמראן בן אלחנן שהוא בא או לא. הוא </li>
<li>(36-35) אמר לנו: אני .... עם אבו סעיר, אם אמר זאת בן אלחנן, כי אלה הידיעות החדשות שלנו עליו, כפי שהבטחת לחניכיך. ועינינו נשואות</li>
<li> </li>
<li>למה שיגיע אלינו מאצלכם, ברצון האל. ועם מכתבי זה מכתב הבית דין אל האנשים</li>
<li>שבאו מתימן .... היה אצלו קמפור .... </li>
</ol>
                    
                </div>
            
        </section>
    </body>
</html>
