
<html>
    <head>
        <title>Transcription of Letter: T-S 13J23.10</title>
    </head>
    <body style="max-width: 860px; margin: auto">
        <h1>Transcription of Letter: T-S 13J23.10</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00010/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">לכבוד גד' קד' מרינו ורבינו נהוראי חכם הישיבה החבר בסנהדרין גד'</span></li>
<li><span lang="he">אטאל אללה בקאה ואדאם סלאמתה וסעאדתה ותאיידה ונעמתה</span></li>
<li><span lang="he">ען שוק שדיד לט[א]לעתהם אלשריפה חרסהא אללה ואן כאנת כתבי</span></li>
<li><span lang="he">ען מולאי מנקטעה [פמ]א אדע אלסואל פי כל אלאוקאת מן כל מן יצל מן</span></li>
<li><span lang="he">חצ'רתה ו[מ]ן מולאי אלשיך אבו אלחסן עלאל אדאם אללה עזה פיערפני</span></li>
<li><span lang="he">סלאמתה וסלאמת מולאי אלרב וגמיע מן תטוח(!) בה ענאיתה פחמדת אללה</span></li>
<li><span lang="he">תע' לדלך וסאלתה מזידהם מן כל כ'יר ומא אוגב אנקטאע כתבי ען מולאי</span></li>
<li><span lang="he">אלא [א]יתאר [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] כתב ללמגאובה ואנא אסל כל וקת אלשיך אבו</span></li>
<li><span lang="he">אלח[סן] על[אל] יכץ מואלי(!) פי [כת]בה באלסלאם ויסאלה חסב עואידה אלגמילה</span></li>
<li><span lang="he">&nbsp;מענא ומ[ע] גירנא ולכל מן יקדר לה עלי נפע אן [[ישגל]] אן יסתקצי לעל</span></li>
<li><span lang="he">&nbsp;יצל אלינא כתאב או כבר יתפצ'ל יכתב בה ו'י'ק'בל ש'כ'ר ט'ו'ב' [מ]ן ה'שמ'ים'</span></li>
<li><span lang="he">&nbsp;אעני מן אלשיך אבו אלפרג נסים ופעלת דלך פאסאל אללה אן יתיבך ולא</span></li>
<li><span lang="he">&nbsp;יכלינא [בקאך] ואן ירזקן אח'ר'י'ת ט'ו'ב'ה ווגהת אלינא אלכתאב אלואצל מן ענדה</span></li>
<li><span lang="he">&nbsp;מן אליום ו' שהור ווקפת עלי מא דכר ממא גאו עליה עז עלי מן אלצ'ר'ו'ת'</span></li>
<li><span lang="he">&nbsp;ממא [אנא] מסתגני [מן דכר]ה אלדי וקפתם עליה מן וקת כרוגה אלי הדה אלגאיה</span></li>
<li><span lang="he">&nbsp;פלמא ולפנא כל [ &nbsp; &nbsp; &nbsp; &nbsp; &nbsp; ]ינא עלי מא דכרה פבלג מנא אלמבלג אלעט'ים</span></li>
<li><span lang="he">&nbsp;ונחן עז עלי הונא פי המום מכתלפה מא יעלם מא הי אלא אלכאלק יתעלה שב'</span></li>
<li><span lang="he">&nbsp;מן אלאמראץ' אלצעבה אלדי בהא אכ'תי וגע אלמפאצל פי אלידין ואלרגלין ואל</span></li>
<li><span lang="he">&nbsp;מדאוה וקלת אלמעישה וחאלי עלמה אללה ומא אשך אן יבלגן מן אלואצלין</span></li>
<li><span lang="he">&nbsp;צחת דלך אללה יגעל אלעאקבה ללכיר תם אני אנא איצא אתאהלת כמא בלג'</span></li>
<li><span lang="he">&nbsp;מולאי בעד אן קאסית מן אלצרות מע אלר'א'ש'ו'נ'ה מא יעלמה אללה ואלנאס</span></li>
<li><span lang="he">&nbsp;וקלת לעל נאכד ית'ו'מ'ה נציב מן יעמל לי ראחה מן אמור אלזמאן וקלת מא</span></li>
<li><span lang="he">&nbsp;אריך מנהא שי אלא נעמל שי לש'ם' שמ'ים פוחלת ע'ז' עלי פי מא הו אשד</span></li>
<li><span lang="he">&nbsp;ואמר לאכן מא יקדר אחד יתעדא אמר רב אלעאלמין כמא קאל אלולי יד'עת'י י'י'</span></li>
<li><span lang="he">&nbsp;כי לא לאדם דרכו ו'ג' לא הר'י'ב' מן חכ'מ'ה' וקד גאני ולד לה סנה וכסר כל מא</span></li>
<li><span lang="he">&nbsp;נראה יתהדא קלבי עליה [וקד קא]לו לי אחתמל הדא לחדקתיה ומא נקדר לה</span></li>
<li><span lang="he">&nbsp;עז עלי עלי שי ומא [מ]ן הדא רגעה ומא נקדר להם עלי שי ונריך מדאוה</span></li>
<li><span lang="he">&nbsp;להא ואלשכוה ללה' תע' [ולא] אריך נזיד עלי קלב מולאי לאן אעלם אן</span></li>
<li><span lang="he">&nbsp;דלך ישק עליה פמא [קאסי]ת פי הדא אלוגה [ &nbsp; &nbsp; &nbsp; &nbsp; &nbsp; &nbsp; ] בין ידין אלבארי וקד דכר</span></li>
<li><span lang="he">&nbsp;לנא פי כתאבה אנה א[נפ]ד מן ורבע כאפור קדים אלי עדן אלי אלשיך אבו עלי</span></li>
<li><span lang="he">&nbsp;חסן בן בנדאר וסאל [אן] יביעה וינפד אלינא ת[מנ]ה ויקול אנה וצל אליה ומא</span></li>
<li><span lang="he">&nbsp;ענדה עלם אן כאן הו אנפדה אלינא או לא וכאן תאריך אלכתאב מן מרחשון אליום סנתין</span></li>
<li><span lang="he">&nbsp;וכנא ואת&lt;ק&gt;ין באללה אנה יצל אלינא מע אליהוד אלואצלין מן עדן פלמא בלגנא</span></li>
<li><span lang="he">&nbsp;וצול יחיי בן כלילה קלת לעלה וצל מעה [ &nbsp; &nbsp; &nbsp; &nbsp; &nbsp; ] ולולו ולם יצל מעה שי</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">פקלת לעל יצל מע גירה פלמא בלגני וצול אלשיך אבו יעקוב יוסף בן ר' אבי כתיר נ'ע' פקלת לעלה איצ'א מעה או כבר</span></li>
<li><span lang="he">או כתאב פלמא לם נסמע שי קלת לו וצל אלינא שי</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">לכאן רבינו נ'ט' רח' יכתב אלינא בדלך פבקינא חאירין פי הדה אלמסאלה אלי אן בלגנא</span></li>
<li><span lang="he">איצ'א וצול ר' יוסף [בי]ר' יצחק נ'ע' [ב]ן אלדאני אנה וצל בראני את[ &nbsp; &nbsp; ] לם יתכל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00010/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">עדן פקלנא לעלה ענדה עלם מנה אלי אן סמעת מן יהודי אטראבלסי אן וצל מע</span></li>
<li><span lang="he">אלמדכור כ'ת'ב' ומעהם בראה פמא עלמנא לדלך צחה פקלנא לעל מעה פרג</span></li>
<li><span lang="he">וקד כאן כתאב מולאי קד ו[צל] אלי אלשיך אבו אלחסן על[א]ל ולם יריד יעלמונא בדלך</span></li>
<li><span lang="he">קבל אל'מ'ו'עדי'ם' אללה י[עידה]א עליכם ועלינא ועלי כל יש'ר'אל שנ'י'ם רב'ות' שני'ם'</span></li>
<li><span lang="he">נע'י'מ'י'ם ולש'נ'ה הב'א'ה בי[רושלים &nbsp; &nbsp; &nbsp; ] נסים [ &nbsp; &nbsp; &nbsp; &nbsp; &nbsp; ] ופרחנא בה פי חיאת ר'ב'י'נ'ו'</span></li>
<li><span lang="he">כמא נחבו ונשתהיו [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לאנא ידכל עלינא קלובנא מן דלך [אל]משקה</span></li>
<li><span lang="he">אללה יגאזיה באלכ'יר פלמא וצל ר' כלוף בן אלפיתורי אעלמני דלך ואן לם יצל מע אל</span></li>
<li><span lang="he">יהודי גירהם ואן לם ידכר ר' יוסף בן אבו כתיר נ'ע' בן יהבוי ען אלכאפור שי ואן</span></li>
<li><span lang="he">מא ענדה מנה עלם פשק עלי אלאמרין גמיעה וקבלנא חכם אלכאלק כמא קאל אלולי</span></li>
<li><span lang="he">&nbsp;עליה אלשלום גם' אל(!) הט'ו'ב' נק'ב'ל מא'ת' האלים וא'ת' הר'ע' לא נקבל וג' פבכינא עלי מזלנא אלצ'עף</span></li>
<li><span lang="he">&nbsp;אלדי //[ &nbsp; &nbsp; &nbsp; &nbsp; ]// הו כל ימ'י' ע'נ'י רע'י'ם ויתכל תחתה כל שי &nbsp; &nbsp; &nbsp; &nbsp; ובעד דלך ערפני אלשיך אבו אלחסן</span></li>
<li><span lang="he">&nbsp;אן וצלה כתאב דכר מולאי וצול אליהודי ומעה כתאב מן בן אלחנן ומעשה וברא</span></li>
<li><span lang="he">&nbsp;ואנה לם יחקקה לאלאן ואן פיה תקציר ואן מולאי יחקקה ויסתקצי לעל יסמע כבר</span></li>
<li><span lang="he">&nbsp;אכר יערפנא בה וקד עורפת אן הולאי אלקום ראגעין פקלת נכתב מעהם כתב</span></li>
<li><span lang="he">&nbsp;פאחב מן מולאי יגתמע מעהם גמיעה&lt;ם&gt; ויוציהם לעלהם יגתמעו מעה ויחננוה</span></li>
<li><span lang="he">&nbsp;עלינא ויערפוה אן אלבראה לם תצח ואן אש מא עמל מן אלגמיל אללה יתיבה</span></li>
<li><span lang="he">&nbsp;עליה ויערפוה חאל ציקת אלזמאן אלשדידה ואנא אערף אן מא געלה וגה בראה</span></li>
<li><span lang="he">&nbsp;אלא אסתצ'האר לדינה וכיף יצח תכון בראה ולא המנא אלסעה אלא בראה מנה</span></li>
<li><span lang="he">&nbsp;לקד כאן וקת סמאע דלך [ &nbsp; &nbsp; &nbsp; ] והם מא נקדר נצפה ואלרגל יפעל אלגמיל מע אל</span></li>
<li><span lang="he">&nbsp;נאס אלבראנין פכיף מע ק[ומה ואה]לה ואן יסתקצא עלי הדא אלכאפור ויסאל הדא אלשיך</span></li>
<li><span lang="he">&nbsp;אבו עלי ב[ן בנדאר] ענה [והדא] יוגב תאכידה אלרגל יאכד פי תוגיהה עקלה</span></li>
<li><span lang="he">&nbsp;ענדה מא [&nbsp; &nbsp; &nbsp; ] ה דלך ועליה פי דלך ע'ו'ן עטים אן נאס עז עלי מחתאגין</span></li>
<li><span lang="he">&nbsp;אלי חבה ירידו אגדיה ומונה וגיר דלך עקלה ענהם יכאטבוה עלי דלך ואנא</span></li>
<li><span lang="he">&nbsp;אכתב אליהם איצ'[א] כת[א]ב וקד דכר פי כתאבה אנה אגתמע פי אלמוצ'ע אלדי כתב</span></li>
<li><span lang="he">&nbsp;פיה כתאבה ברגל אסמה אלשיך אבו אלחסן סלאמה אלמערי אבו אלשיך אבו</span></li>
<li><span lang="he">&nbsp;אלגנא[י]ם [ &nbsp; &nbsp; &nbsp; &nbsp; &nbsp; &nbsp; ] פי והנך פי טל[ &nbsp; &nbsp; &nbsp; &nbsp; &nbsp; &nbsp; ] מן הונא פכתב מעה הדא אלכתאב וכתאב</span></li>
<li><span lang="he">&nbsp;אלי אלשיך אבו עלי חסן בן בנדאר קאל לה פיה אן כאן אלבאפור קד וגהה ווצל אליהם</span></li>
<li><span lang="he">&nbsp;חמיד בן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] כאן הו באקי ענדה יסלמה אלי הדא אלרגל אלמדכור אלדי הו אל</span></li>
<li><span lang="he">&nbsp;שיך אבו אלחסן סלאמה אלמערי אבו אלשיך אבו אלגנאים יוצלה אליהם אן שא אללה פנחב יסאל</span></li>
</ol>
                    
                </div>
            
        </section>
    </body>
</html>
