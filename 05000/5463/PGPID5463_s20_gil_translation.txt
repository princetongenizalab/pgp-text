recto

(2−1) לכבוד, וכו', ייתן לך אלוהים אריכות ימים ויתמיד את שלומך ואת אושרך ואת עזרתו ואת חסדו לך.
 
אני מתגעגע לפניכם האצילות, ישמרך אלוהים. אף על פי שמכתבי
אליך אדוני נפסקים לפעמים, איני מפסיק לשאול בכל הזמנים אצל כל הבא,
על הדרתך ועל אדוני ורבי אבו אלחסן עלאל, יתמיד אלוהים את גדולתו, ומודיעים לי
ששלום לך ושלום לאדוני הרב ולכל הנתונים לחסותך, והודיתי אפוא לאלוהים
יתעלה על זאת וביקשתי ממנו שיוסיף לכם מכל טוב. נאלצתי להפסיק את מכתבי אליך, אדוני,
אך ורק בגלל השפעת (המחלה?) .... מכתבי תשובה ; אך אני מבקש בכל פעם מאדוני אבו 
אלחטן עלאל שימסור לך, אדוני, דרישות שלום במכתביו וכי יבקש ממך שעל פי מנהגיך היפים
אתנו ועם זולתנו ועם כל מי שאתה יכול להועיל לו, תתעניין, שמא
יגיעו אלינו מכתב או ידיעה, ותואיל לכתוב לנו זאת, ויקבל, וכו'.
אני מתכוון: מאת האדון אבו אלפרג' נסים; עשה זאת, ואני מבקש מאלוהים שייתן לך שכר ואל
ישלול מאתנו את חייך ויזכה אותך באחרית טובה. שלחת אלינו את המכתב שהגיע ממנו
ו' חודשים מהיום, וקראתי מה שכתב, על צרות שבאו עליו, וציערו אותי;
פטור אני מלהזכירן, כי קראתם עליהן, מזמן צאתו ועד הזמן הזה.
ומשקראנו .... כאשר כתב, והשתתפנו עד מאוד בצערו.
ואילו אנחנו קשה לנו כאן מפני כל מיני דאגות, שרק הבורא, יתעלה שבחו, יודע מה הן:
מחלות קשות שאחותי נתונה בהן, כאב בפרקים בידיים וברגליים,
והריפוי וצמצום הפרנסה. את מצבי. אלוהים הוא היודע. אין לי ספק שנודע לך מן הבאים 
כי אמת הדבר, אלוהים ייתן אחרית טובה. ועוד, שאני גם נשאתי אישה כידוע לך
אדוני, אחרי הצרות שסבלתי עם הראשונה, שאלוהים יודע אותן וגם הבריות.
ואמרתי שמא אקח יתומה, אמצא מי שימציא לי מרגוע מענייני הזמן, ואמרתי: איני
רוצה ממנה דבר אלא אעשה דבר לשם שמים, והסתבכתי, לצערי, בדבר שהוא אף יותר קשה 
ויותר מר; אבל אין איש יכול להפר מצוות ריבון העולמים, כדברי עבד האלוהים, ידעתי, וכו'. 
וכבר גולד לי בן, והוא בן שנה ומשהו, ומדי
ראותי אותו, נקרע לבי עליו; וכבר אמרו לי: קבל זאת על עצמך, למען עיניו, אבל אין לי יכולת,
לצערי, לעשות כלום, ואיני יכול לחזור כי ואיני יכול לעזור להם כלום, ואני מבקש ריפוי 
בשבילה ומתלונן לפני אלוהים יתעלה. איני רוצה להטריד עוד את לבך, אדוני, כי אני יודע 
שהדבר גורם לך צער ; ומה שסבלתי בפרשה זו (אביא) לפני הבורא. כתבת
לנו במכתבך, ששלחת מן ורבע קמפור ישן לעדן אל האדון אבו עלי
חסן בן בנדאר וביקשת שימכור אותו וישלח לנו את תמורתו. ואתה כותב שהגיע אליו אך 
אינך יודע אם הוא שלח אותה (את התמורה) אלינו או לא; והיה תאריך המכתב במרחשון לפני שנתיים,
ובטחנו באלוהים שתגיע (התמורה) אלינו עם היהודים המגיעים מעדן, על כן כאשר נודע לנו 
שבא יחיא בן כלילה אמרתי: שמא הגיעו עמו (התמורה) .... ופנינים, אבל לא הגיע עמו כלום. 

recto, right margin

אז אמרתי: אולי יגיעו עם מישהו אחר, וכשנודע לי שבא האדון אבו יעקוב יוסף בן ר' אבו כת'יר נ"ע, אמרתי אולי גם הדברים האלה עמו, או ידיעה
או מכתב, אבל משלא שמענו כלום, אמרתי: אילו הגיע בשבילנו משהו

recto, top margin

הלוא היה רבנו נטר"ח כותב לנו זאת. ונשארנו מתחבטים בשאלה זו, עד שנודע לנו
שהגיע גם ר' יוסף בי"ר יצחק נ"ע בן אלדאני אלא שהוא הגיע ביבשה, …. ולא נכנס 

verso

(ל)עדן. אז אמרנו : אולי הוא יודע משהו עליו. עד ששמעתי מיהודי מאטראבלס, שהגיעו עם 
הנ"ל מכתבים ועמם זיכוי, אבל לא ידענו אם אמת הדבר, ואמרנו: אולי עמו הישועה.
ואז כבר הגיע מכתבך, אדוני, אל האדון אבו אלחסן עלאל, אבל הוא לא רצה להודיענו זאת 
לפני המועדים, אלוהים יחרשם עליכם ועלינו ועל כול, וכו'
.... ושמחנו בו, בחיי רבנו,
כאשר נאהב ונשתוקק …. כי אנחנו, יש לנו עוגמת נפש בגלל הצרות האלה,
אלוהים ייתן לך שכר טוב. וכאשר בא ר' כלוף בן אלפיתורי הודיע לי זאת וכי לא הגיע עם 
היהודי איש מלבדם, וכי ר' יוסף בן אבו כ'תיר נ"ע בן יהבוי לא אמר כלום על הקמפור, וכי 
אין לו ידיעות עליו. והצטערתי על שני הדברים גם יחד, אבל קיבלנו את גזרת הבורא, כדברי עבד האלוהים
עליו השלום: גם, וכו'. ובכינו על מזלנו הרע
אשר הוא .... כל, וכו',והכול תחתיו מתקלקל. אחר כך הודיע לי האדון אבו אלחסן
שהגיע אליו מכתב ובו כתבת, אדוני, שהגיע יהודי ועמו מכתב מבן אלחנן, ומעשה, וכתבי זיכוי ;
אבל הוא עד עכשיו לא בדק אותם וכי אינו יכול לעשות זאת וכי אתה, אדוני, תבדוק זאת ותברר, ואולי תשמע ידיעה
אחרת, ותודיע לנו אותה. נודע לי שכאן התחילו אנשים לחזור, אז אמרתי: אכתוב עמם מכתבים.
אבקש אפוא ממך, אדוני, כי תיפגש עמם עם כולם ותורה להם, שמא ייפגשו עמו ויבקשו רחמים אצלו
עלינו ויודיעו לו שהזיכוי אינו נכון וכי כל טובה שיעשה יקבל עליה שכר מאלוהים
ויודיעו לו את מצב המצוקה הנוכחית הנוראה; והלוא אני יודע שהניע אותו למשלוח הזיכוי 
רק הרצון לגלות יראת שמים; ואיך אפשר לבדוק שהוא זיכוי? הלוא כל דאגתנו עכשיו היא אך ורק זיכוי ממנו.
כי כאשר שמעתי זאת …. דאגתי כפי שאי אפשר לתאר. הלוא עושה אדם טובה אף
לאנשים זרים, לא כל שכן למשפחתו ולבני ביתו. וכי יברר את עניין הקמפור הזה, וישאל את האדון הזה,
אבו עלי בן בנדאר, על אודותיו. דבר זה דורש שילחץ על האיש, ילחץ שישלח את העיקול שלו
אליו .... כי הלוא הוא מתחייב בזה בעוון נורא, שאנשים, לצערי, זקוקים
לפרוטה ומבקשים (מהם) ארוחות והוצאות הובלה וכיוצא בזה, שהוא מטיל בגללם עיקול עליהם; ישוחחו נא עמו על זה. ואני
גם כן אכתוב אליהם מכתב. וכתבת במכתבך שבמקום שבו כתבת את המכתב נפגשת
עם אדם ושמו האדון אבו אלחסן סלאמה אלמערי, אבי האדון אבו
אלגנאים .... בעניין העירבון שלך בנוגע לתביעה .... מכאן. וכי שלחת עמו את המכתב הזה ומכתב
אל האדון אבו עלי חסן בן בנדאר ובו כתבת לו שהקמפור כבר נשלח, והגיע אליהם
חמיד בן .... ואם נשאר אצלן ימסור אותו לאיש הזה הנ"ל, כלומר
לאדון אבו אלחסן סלאמה אלמערי, אבי האדון אבו אלגנאים, והוא יעבירו אליהם, ברצון האל. אבקש ממך אפוא שתשאל
על זה, אם מסר זאת לנ"ל, ואם הגיע הנ"ל לפסטאט ואם הידיעה עליו אמיתית. זאת לידיעתך, אדוני,
הואילה לבדוק זאת בשבילנו. אני שולח להדרתך הנעלה את מיטב דרישות השלום ולאדוני רבי נסים, ייתן לו אלוהים חיים,
בנך, מיטב דרישות השלום; ולכל הנתונים לחסותך מיטב דרישות השלום. ושלום, ואבקש ממך, אדוני, הודע לנו
מה תאריך הזיכוי הזה .... ואם הוא מלפני המכתב הזה שהגיע ממנו או אחריו.
ואם קיבלת את …. ואם הזכיר האדון אבו עמראן בן אלחנן שהוא בא או לא. הוא 
(36-35) אמר לנו: אני .... עם אבו סעיר, אם אמר זאת בן אלחנן, כי אלה הידיעות החדשות שלנו עליו, כפי שהבטחת לחניכיך. ועינינו נשואות
 
למה שיגיע אלינו מאצלכם, ברצון האל. ועם מכתבי זה מכתב הבית דין אל האנשים
שבאו מתימן .... היה אצלו קמפור .... 
