
<html>
    <head>
        <title>Transcription of Legal document: CUL Add.3420.1</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3420.1</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 1.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03420/canvas/1">
                    
                    
                    
                        <h3>I, 3</h3>
                    
                        <p>יכתץ בלאחכים ואבו יעקוב יוסף אלתאגר</p>
<p>פי אלארבעין דינר</p>
<ol>
<li>בתרין בשבה דהוא תמני סר יומין בירח אדר</li>
<li>דשנת אלפא וארבע מאה ותשע שנין למניאנא</li>
<li>דרגיליננא ביה בפסטאט מצרים דעל נילוס</li>
<li>נהרא מותבה כן הוה חצר אלי בית דין מ יקותיאל</li>
<li>בר משה נע ומ יוסף בר דויד ואדעי מ יקותיאל</li>
<li>דנן עלי מ יוסף דנן באנה כאן אבאעה ניל מן</li>
<li>דאר אלזביב במאל אחתסב לה מן גמלתה בארבעין</li>
<li>דינארא כאנת לדאר וכאלה אלקאצי אבו אלטאהר</li>
<li>ענד[[ה]] מ יקותיאל דנן ואן מ יוסף דנן צמן לה מחאסבה</li>
<li>דאר אלקאצי ענה בהא [[ויזן]] ומצי עלי דלך מדה</li>
<li>ולמא כאן פי הדה אליאם טולבת מן דאר אלקאצי</li>
<li>באלמבלג אלמדכור ואותר מנה כלאצי מנהא</li>
<li>פסאל מ יוסף דנן ען דלך פקאל אנני סלמת למ</li>
<li>יקותיאל הדה אלארבעין דינאר פי גמלה מאיה</li>
<li>דינאר ולם יבק לה פי גהתי מן קבלהא עלקה</li>
<li>פקאל מ יקותיאל אן הדה אלמאיה דינאר תסלמתהא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-ADD-03420/canvas/2">
                    
                    
                    
                        <h3>Verso:</h3>
                    
                        <ol>
<li>מן גמלה תמן ניל אבתאעה מן דאר אלזביב</li>
<li>2 כארג ען אלארבעין דינאר אלמקדם דכרהא</li>
<li>3 ודכר מ יוסף דנן איצא אן הדה אלארבעין [די]נאר</li>
<li>אלדי יטאלבני בהא מ יקותיאל קד דפעת לה</li>
<li>מאיה //דינאר// אלמקדם דכרהא וכתב כטה בתלתה</li>
<li>ותלתין דינאר וסדס וקיראט ללשיך אבי נצר</li>
<li>מנצור בן אזהר אנהא דינא לה עליה</li>
<li>ואנא אבריה מן הדא אלדין ואעיד אליה כטה</li>
<li>אלדי כתבה ללשיך אבי נצר ולי ענדה</li>
<li>אגעאל כסרני איאהא ארבעה דנאניר אלבאקי</li>
<li>לה דינארין ותלתי ותמן אדא טלבהא אלסאעה</li>
<li>אחצרתהא לה ומה דהוה קדמנא כתבנא וחתמנא</li>
<li>למהוי לזכו ולראיה נתנאל ביר יפת נע</li>
<li>יצחק בר שמואל נע נסים ברבי נהראי הרב זצל</li>
</ol>
                    
                </div>
            
        </section>
    </body>
</html>
