
<html>
    <head>
        <title>Transcription of Legal document: Bodl. MS heb. a 3/26 + JRL Gaster heb. ms 1772/14</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. a 3/26 + JRL Gaster heb. ms 1772/14</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-26/1.json">
                    
                    
                    
                        <h3>Recto</h3>
                    
                        <ol>
<li><span lang="he">מעשה שהיה לפנינו אנו בית דין הקבוע במצר[ים]</span></li>
<li><span lang="he">והזקנים החתומים עדותנו מטה ביום חודש שנת</span></li>
<li><span lang="he">אלף שלוש מאות חמשים ושלוש שנים למנין שט'</span></li>
<li><span lang="he">שאנו רגילין למנות בו בפסטאט מצרים שעל הנהר</span></li>
<li><span lang="he">מושבה כי בא מ' יעקב המכנה אבו אלפרג בר מ' אברהם</span></li>
<li><span lang="he">בן עלאן לפנינו צועק קובל וכך אמר רבותי לא נעלם</span></li>
<li><span lang="he">מכם //כי// צעקתי כמה פעמים עבור מה ארעני מן מ' יחיה</span></li>
<li><span lang="he">בר משה בן אלמגאני אשר חמסני וגזל ממוני ולא</span></li>
<li><span lang="he">ירא אלהים [[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]] אסתגתת</span></li>
<li><span lang="he">&nbsp;כמא יגב אן יסתגית בר ישראל אל דייני בית ישראל</span></li>
<li><span lang="he">&nbsp;ו//אלי// קהלות ישראל ליזול בדלך אלצ'אלם ען צ'ולמה</span></li>
<li><span lang="he">&nbsp;[[&nbsp; &nbsp; &nbsp; &nbsp; ]] רביינת לכם [[&nbsp; &nbsp; &nbsp; &nbsp; ]] בחצרתכם צ'ולם יחיה</span></li>
<li><span lang="he">&nbsp;הדא לי בראיות מובינה ושו/א/הד צחיחה ושאלתיכם</span></li>
<li><span lang="he">&nbsp;באן תתבתו ותכתבו במא אוצ'חתה לכם אלי אלקירואן</span></li>
<li><span lang="he">&nbsp;ליקף עליה //בית דין הקבוע שם// [כ']ג'ק' מ'ור' חננאל הרב נ'ט'ר' וכ'ג'ק</span></li>
<li><span lang="he">&nbsp;מ'ור' יעקב נגיד הגולה ושר הסגולה [וזקני]</span></li>
<li><span lang="he">&nbsp;העדה לעלמי במא פיהם מן אלדין ואלקנאה לשם</span></li>
<li><span lang="he">&nbsp;שמים וטריקהם אלמשהורה להציל עשוק</span></li>
<li><span lang="he">&nbsp;מיד עושק ולקבל שכר כאן קד אסתקר</span></li>
<li><span lang="he">&nbsp;פי אלנפוס אן ליס ענדהם הכרת פנים בל</span></li>
<li><span lang="he">&nbsp;הם מקיימי מצוות מותבתין כקטון כגד[ול]</span></li>
<li><span lang="he">&nbsp;לא יגורו מפני איש וכונת איצ'א אצ'ון פי [יחיא]</span></li>
<li><span lang="he">&nbsp;הדא אנה יתאמל אלחאל ויעוד אלי אלחק ויגניני מן</span></li>
<li><span lang="he">&nbsp;אלאעאדה אלי מוכאתבה ולא יחוגני אן אשכוה [עלי מא]</span></li>
<li><span lang="he">&nbsp;פעלה מעי לקהלות ישראל [</span></li>
<li><span lang="he">&nbsp;ירושלים וראש הישיבה ש'[צ'</span></li>
<li><span lang="he">&nbsp;ואן יג&lt;נ&gt;יני //איצ'א// ען כשף חאלי אלי תגאר אומות</span></li>
<li><span lang="he">&nbsp;העולם ושופטיהם ואגאבוני וכתבת</span></li>
<li><span lang="he">&nbsp;אתצ'ח לכם ואנפדתה פלמא וצלת //פי הדה אלאיאס]] [</span></li>
<li><span lang="he">&nbsp;וצלת אלי כותב יחיה הדא גיר ראגע דלך [</span></li>
<li><span lang="he">&nbsp;(השורה בלתי קריאה ברובה)</span></li>
<li><span lang="he">&nbsp;[[יכלף מן אן]] יכון וצל ולם יתצ'ח רדי וצולם מן</span></li>
<li><span lang="he">&nbsp;צ'למני הונאך כמא אתצ'ח בחצרכם כתאבי</span></li>
<li><span lang="he">&nbsp;נסבת אלאמר אן לעלה לם יצל פאחתאג לי</span></li>
<li><span lang="he">&nbsp;ואועודתכם(!) חרסכם אללה אן תעודו [[ &nbsp; &nbsp; ]]</span></li>
<li><span lang="he">&nbsp;תגלסו פי //בית// דין ואעיד טולאבתי ותכשפו ען</span></li>
<li><span lang="he">&nbsp;חוגגי ותכתבו איצ'א לי במא יצח פי בית דין</span></li>
<li><span lang="he">&nbsp;מן עדות וראיות לאצל בדלך אלי חקי //מפי בית הדין//</span></li>
<li><span lang="he">&nbsp;ותקבלו שכר מהשמים //ותכון נסך לאנפדהא פי אלבר ואלבחר //וכשמענ&lt;ו&gt; דברי מ' יעקב</span></li>
<li><span lang="he">&nbsp;זה נזקקנו לו והשיב ואמר כונת שרחת</span></li>
<li><span lang="he">&nbsp;בחצרתכם מא פעלה יחיה בר' משה אלמגאני</span></li>
<li><span lang="he">&nbsp;ואנה אנפד אלי כותב וחיסאב //יתעלק במא כאן....// ואני מא אנפדת</span></li>
<li><span lang="he">&nbsp;אטאלבה בדין לי פי גהתה כתב אלי חסאב אן</span></li>
<li><span lang="he">&nbsp;ת'אני מוהבה עלי מן טאלבה בחקוקה בחצרה</span></li>
<li><span lang="he">&nbsp;מ'ור' נגיד הגולה ש'צ' מונאקץ' ללחסאב אלאול</span></li>
<li><span lang="he">&nbsp;ממא לא יסתחסן אן ילאזם שריעה אלתורה</span></li>
<li><span lang="he">&nbsp;פעלה ואשגל אלוזאן במא לא פעלה וב[מא]</span></li>
<li><span lang="he">&nbsp;אני כונת קד חמלת אליה אלי אלמהדייה ואלמכארי</span></li>
<li><span lang="he">&nbsp;ען מא כונת חמלתה אלי ואלדה ואלמרכב....</span></li>
<li><span lang="he">&nbsp;ולי פיה מטאלבאת אן כתיר ולי איצ'א עליה מטאלבה</span></li>
<li><span lang="he">&nbsp;פי אלק'ב' &bull; במא[[כנת געלת]] חמלתה פי ... לה וגעלת סבילה ל.... ווצל אלי אלמהדיה בעד .... עדל כתאן אלכולטה אלמלאל ולי עליה</span></li>
<li><span lang="he">&nbsp;מוטאלבאת אן כתיר גיר אני אלדי קצדת פי דין פי הדה</span></li>
<li><span lang="he">&nbsp;אלמטאלבה במא יתעלק בואלדה רחמה אללה והוה</span></li>
<li><span lang="he">&nbsp;אן כאן ענדה // ואלדה// [ב]קיה מחאסבה חסב מא כתב</span></li>
<li><span lang="he">&nbsp;בה אלי פי חסאבה ק'מ'ב' דינ' וחמלת אליה בעד דלך פי</span></li>
<li><span lang="he">&nbsp;סנה ת'כ'ט לתאריך אלערב אמתעה מן דלך פי אלחרבי</span></li>
<li><span lang="he">&nbsp;סוכר ונשאצר ובאן וגוזה וזהר בנפסג וורד מרבא</span></li>
<li><span lang="he">&nbsp;וגירה ופי אלסנה בעינהא פי אלשיני אלדי וצל אלי אטראבלס</span></li>
</ol>
                    
                </div>
            
        </section>
    </body>
</html>
