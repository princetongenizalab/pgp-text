
<html>
    <head>
        <title>Transcription of Letter: ENA 2727.17b</title>
    </head>
    <body style="max-width: 860px; margin: auto">
        <h1>Transcription of Letter: ENA 2727.17b</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/205eae80-e8e8-4a95-ae21-5de9e12a0c31/manifest/canvas/27c73333-4e6a-4fbc-89a0-b2b375effb5d">
                    
                    
                    
                        <h3>recto</h3>
                    
                        <ol>
<li>
<p>[אטאל אל]לה יאכי וסידי בקאך ואדאם סלאמתך וסעאדתך וכאן לך פי גמיע</p>
</li>
<li>
<p>אמורך וצל אלי יאסידי כתאבך מע [ &nbsp; &nbsp; ] גמיע מע דכרת</p>
</li>
<li>
<p>[תד]כר אן קד דפעת אליה דינארין ומא דכרתה מן חואיג ברהון ולדך סלמה</p>
</li>
<li>
<p>אללה אנא ואללה אחרץ פיה מן נפסי ומא וקע פי אלבלד כתאן אן ישתרא</p>
</li>
<li>
<p>אלי אן דכלו אלמזארעין פי האדי אליומיין פיקע אלכתאן ונשתרי ונסתעלם</p>
</li>
<li>
<p>לה כמא יגב וקד דכלו אלמזארעין פתעמל עלי אלמגי לתערף אי אסם</p>
</li>
<li>
<p>אתצל לך ואמא אנא נאכד במא לי ענדה אסמין ונתכלץ וכנת כתבת</p>
</li>
<li>
<p>אלי יאכי אן כתב אליך אבן אכיך אן כרג לי מן אבן אשדיד עדל בחרי סאלם</p>
</li>
<li>
<p>ומא קלת לי אמר אלבקיה אן כאן סלמת אן אלתאתת פנחב מנך יאסידי</p>
</li>
<li>
<p>אן תכשף לי כל שי לאן מא עלי קלבי אמר אן קליל מן אמר אלמראכב</p>
</li>
<li>
<p>אולהא מרכב אבן אשדיד אלדי כאן לי מע מרואן מא דכרה לא הו ⟦ולנ⟧</p>
</li>
<li>
<p>ולא כלף אלדי פי סידי אבי ברהם ותסתקצי לי עלי אלכל ואבן זאי ולא</p>
</li>
<li>
<p>תקים ללא תבותך אלאסמא לאן טלע אבו הרון והו יעמלו אלאסמא ויכתב</p>
</li>
<li>
<p>אלותאיק וכתאבי עלי סרעה וכץ נפסך אל[סלאם] וסידי אבו ברהם אסלאם וכל</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>וסידי אבו הרון יכסך אפצל סלאם</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/205eae80-e8e8-4a95-ae21-5de9e12a0c31/manifest/canvas/04142aec-3f1e-4e2c-a6d4-a9c272444941">
                    
                    
                    
                        <h3>verso - bottom margin - address</h3>
                    
                        <ol>
<li>
<p>סידי וריסי אבי סרור אטאל אללה בקאה מן אפרים בן נסים מחבה</p>
</li>
<li>
<p>אסחק בן ברהון אללה וליה וחאפצה</p>
</li>
</ol>
                    
                </div>
            
        </section>
    </body>
</html>
