
<html>
    <head>
        <title>Transcription of Letter: T-S 8J37.1 + T-S Ar.5.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J37.1 + T-S Ar.5.2</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00037-00001/canvas/1">
                    
                    
                    
                        <h3>IB II, 33 1 (T-S 8J37.1 1) recto ("א")</h3>
                    
                        <ol>
<li>תדכרה מבארכה</li>
<li>למצמון בן חסן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00037-00001/canvas/2">
                    
                    
                    
                        <h3>IB II,33 1 (T-S 8J37.1 1) verso ("ב")</h3>
                    
                        <ol>
<li>תדכרה מבארכה למצמון בן אלחסן צחבה אלשיך</li>
<li>אלאגל מולאי אבו סעיד אלדמיאטי כתב אללה סלאמתה</li>
<li>[א]למנפד [.]כאצה</li>
<li>מן אלראונד תמאניה אמנא ומן אלמאמיראן</li>
<li>נצף מן יבאע אלגמיע מע אלסלאמה ואדא</li>
<li>נץ תמן אלגמיע יסלם מנה לשיך (!) אלאגל מולאי</li>
<li>נתן החבר נזר החבירים תלאתה מתאקיל מצריה</li>
<li>[ו]ללשיך אלאגל מולאי חלפון הלוי בן מנשה</li>
<li>[ה]חזן בן אלקטאיף מתקאלין מצרייה צח ה</li>
<li>[אל]באקי ישתרא בה פצה חגר ביצא נציפה</li>
<li>ולחק איצא כמסה אמנא ונצף גזל צולי יצאף תמן</li>
<li>אלגמיע מוצע ואחד</li>
<li>ואלרסאלה אלדי לסידנא אלרייס [א]ל[א]גל מולאי</li>
<li>ומאלכי מצליח הכהן ראש ישיבת גאון יעקב</li>
<li>מן דלך</li>
<li>כריטה פיהא מן ואחד עוד תקיל מעמול</li>
<li>אשבאה וכלתון ו[קא]קלי וכ[רי]טה פיהא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00005-00002/canvas/1">
                    
                    
                    
                        <h3>IB II,34 (T-S Ar.5.2) recto - left side ("ג")</h3>
                    
                        <ol>
<li>מן ואחד קרנפל וכריטה פיהא מן ואחד</li>
<li>בסבאסה וכריטה פיהא כמסה אמנא גוזה</li>
<li>וכריטה פיהא מאיה כאב שאת ציני</li>
<li>וכריטה פיהא מנדילין לאלס עמל כולם ואחד</li>
<li>חאשייתה חמרא ואלתאני חאשייתה זרקא</li>
<li>ושת פיה דסת אקדאח ציני אלעדד סתה</li>
<li>אקדאח</li>
<li>ואלדי יכתץ באלשיך אלאגל מולאי נתן החבר</li>
<li>נזר החבירים שקה לאלס רפיעה מלפופה</li>
<li>פי כרקה וכריטה פיהא מן ואחד גוזה</li>
<li>ודאלך גיר אלג אלמתאקיל אלדהב יסלם אליה</li>
<li>אלגמיע</li>
</ol>
                    
                        <h3>IB II,34 (T-S Ar.5.2) recto - right side ("ו")</h3>
                    
                        <ol>
<li>רקעה עוצהא [פי ש]הוד וצפה אלח[א]ל בתסלים</li>
<li>אלרקע ובראה למן סלם אלדהב מתל מא סלם</li>
<li>אלרקע מכתוב פיכת[ב ל]ה רקעה וישהדו</li>
<li>לה בדאלך פליס האדא מאל עצים חתא יכאף</li>
<li>מנה האדא אלאמר אלעצים ואן חצר איצא אלשיך</li>
<li>אבו אלסרור ותכפל ען עבדה ללשיך צאפר</li>
<li>בתסלים מא בקי ענדה פיתכפל ען עבדה</li>
<li>ועלא עבדה דרך גמיע מא יטרא עליה מן</li>
<li>כל אלוגוה וכטי האדא שאהד עלי ען כל מן</li>
<li>תכפל עני לשיך צאפר בן בריך ואכד מנה</li>
<li>אלשוי אלמדכור [אל]די ענדה ואוצלה אלא</li>
<li>עבדה מצמון [בן חס]ן יתפצל מולאי ויחרץ</li>
<li>בכלאץ דאלך [אלמאל ב]כל וגה מן אלוגוה</li>
<li>ויתכפל ען עבדה בדאלך ויסאל חצרה אדונינו</li>
<li>גאונינו אלרייס אלאגל מולאי ומאלכי מצליח הכהן</li>
<li>ראש ישיבת גאון יעקב אלמעונה פי דאלך</li>
<li>ובאסתכלאצה בכל וגה מן אלוגוה ויב[י]ן דאלך</li>
<li>צח[בה] מולאי מע קימה אלראונד ולמולאי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00005-00002/canvas/2">
                    
                    
                    
                        <h3>IB II,34 (T-S Ar.5.2) - left side ("ה")</h3>
                    
                        <ol>
<li>ויתפצל יתוכל לעבדה עלי צאפר בן בריך אלאסכנדראני</li>
<li>ויקבץ מנה כמסה וכמסין מתקאלא ונצף מצרייה</li>
<li>לאן אלאצל אלדי כאן [עלא] צאפר מאיה וכמסין</li>
<li>מתקאלא כאן קבצהא מן ברכאת בן מכתאר כאדם</li>
<li>אלרייס פדכר צאפר (!) אן חיאה אכי בנדאר ימ רח</li>
<li>קאל לה יסלם מנהא לואחד תאגר אתנין ותסעין</li>
<li>מתקאל (!) עלא קול צאפר ודכר צאפר איצא אן</li>
<li>לה ענד מחמד אלוזאן מתקאלין ונצף צח דצ&gt;</li>
<li>תבקא ענד צאפר הנ מתקאלא ונצף יתפצל מולאי</li>
<li>יתוכל לעבדה בקבץ דאלך מנה ויתכפל לה</li>
<li>אלדרך בעד תסלים [דא]לך אליה וליס עלה צאפר</li>
<li>האדא מן תסלים הא[דא אל]דהב אלא אנה יקול</li>
<li>אן עליה רקעה מב[ארכה ויחצר] שהוד ושהדו</li>
<li>עליה בקבץ דאלך ואלרקעה ענד אלשיך אבו אלסרור</li>
<li>פרח בן ישועה הכהן פאן כאן אלשיך אבו אלסרור</li>
<li>פי מצר יתפצל מולאי ויאכד מנה אלרקעה</li>
<li>ויסלמהא אלא צאפר חתא יסלם אלדהב ותנקטע</li>
<li>חגתה ואן טלב אלשיך אבו אלסרור כתבה</li>
</ol>
                    
                        <h3>IB II,34 (T-S Ar.5.2) - right side ("ד")</h3>
                    
                        <ol>
<li>ואלדי יכתץ באלשיך אלאגל חלפון הלוי בן מנשה</li>
<li>החזן כריטה פיהא מן ואחד גוזה ודאלך גיר</li>
<li>אלמתקאלין אלדהב יסלם אלגמיע מע סלאמה אללה</li>
<li>ורסאלה למחרוז בן יעקוב אלעדני מן ענד ואלדתה</li>
<li>כריטה פיהא עוד וכריטה פיהא מנדיל</li>
<li>לאלס וכתאבין ואחד לה אלתאני לאכתה</li>
<li>אמראת אבו זכרי הכהן ואלעוד ואלמנדיל</li>
<li>מכתוב עליהם [א]סם מחרוז בן יעקוב</li>
<li>יסלמא אליה מע סלאמה אללה תעאלי עז וגל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00037-00001/canvas/3">
                    
                    
                    
                        <h3>IB II,33 2 (T-S 8J37.1 2) recto ("ז")</h3>
                    
                        <ol>
<li>אלפצל וקד [... אנפ]דת רקעה אכרא</li>
<li>וצחבה [....] אלא צאפר כ[תאבין] ואחד פיה כלאם</li>
<li>עתב ואלתאני כלאם וטי[.. אן י]תסלם אלשי אלדי ענדה</li>
<li>אלא מולאי ו[שלום]</li>
<li>ויתפצל מולאי וסידי ויס[אל ס]ידנא חפצה אללה ואבקאה</li>
<li>ען אלאועיה אלציני אלגצאר אלשפאף אלציני [ו]כל</li>
<li>אלזבאדי [אלצינ]י הי שפאף הל יחל תסתעמלה[א]</li>
<li>צאחבה אלנדה ותגסל [אם] תטמא [ב]עד ד[א]לך</li>
<li>איצא אלברנייה אלציני אלמ[כלס]ה מן ברא ובאטן</li>
<li>הל אדא וקע פיהא ש[י הל י]עית אם תגסל</li>
<li>ויגוז [...]קהא יתפצל ויאכד לעבדה מן</li>
<li>ענ[ד סידנא גואב]א פי דאלך לנעמל בחסבה ושלום</li>
</ol>
                    
                </div>
            
        </section>
    </body>
</html>
