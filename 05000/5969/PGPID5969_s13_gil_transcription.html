
<html>
    <head>
        <title>Transcription of Letter: T-S 8J25.14</title>
    </head>
    <body style="max-width: 860px; margin: auto">
        <h1>Transcription of Letter: T-S 8J25.14</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00025-00014/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסיידי ומולאי אטאל אללה בקאה ואדאם עזה ותאידה וסלאמתה</p>
</li>
<li>
<p>וסעאדתה מן אלאסכנדריה אלנצף מן כסלו ערפך אללה ברכתה תם</p>
</li>
<li>
<p>[אעל]מך אן כתבת לך עידה כתב ולם נרא לאחדהא גואב ארגו שגל</p>
</li>
<li>
<p>[כ]יר אן שא אללה וקד וצל סיידי אבו אלפצל זכריא ולם תצל אלאעדאל</p>
</li>
<li>
<p>[ו]אנהא ברשיד באקיה אללה יכתב סלאמתהא וקד סאלתה ען כתאבך</p>
</li>
<li>
<p>[ולם] נגד מעה כתאב וערפני אן וצל מעה כתאב לסידי אבי סחק אברהם</p>
</li>
<li>
<p>[בן פ]ראח ונחב תעלמני חדית אלשיש אן כאן אנבאע ותעלמני אסעארה</p>
</li>
<li>
<p>[ &nbsp; ] אלמסבוג וליס אתכאלי אלא עלי אללה ועליך פי ביעה ואן וצל סיירי</p>
</li>
<li>
<p>[אלשיך אבו] סלימאן בן אלדוידה תקריה סלאמי ואן כאן טיירי אבו אלחגאג חאצר</p>
</li>
<li>
<p>[תקריה סלא]מי ואן כאן פי בוציר ואן כתבת אליה תגעלה ישתרי לי זוג</p>
</li>
<li>
<p>[ ] ללכנס לא יכון בד מן דלך וקד בקית יאכי מעתגב</p>
</li>
<li>
<p>[ ] ללגיר פי קצא חואיגך אש אלתפריט אלדי ראית פיך</p>
</li>
<li>
<p>ושק עלי דלך עטים</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00025-00014/canvas/2">
                    
                    
                    
                        <h3>Verso</h3>
                    
                        <ol>
<li>
<p>[קראת ע]ליך אתם אלסלם וקד כנת כתבת אליך פי כבר אלו אתואב</p>
</li>
<li>
<p>[ &nbsp; &nbsp; ] והי צחבת סיידי אבי אלפצל בן כלף אלנדלסי פי וצט רזמה</p>
</li>
<li>
<p>[ ]צתהא ועמלת עלי ביעהא ותמנהא גי דינ ואנא עלי</p>
</li>
<li>
<p>[&nbsp; &nbsp; &nbsp; ] כדלך אן כאן לך חאגה תערפני כהא ותקרי אולאד אל</p>
</li>
<li>
<p>[ ] ואברהם אלטראבלסי אלסלם ושלום</p>
</li>
</ol>
                    
                        <h3>Verso - address</h3>
                    
                        <ol>
<li>
<p>לסידי ומולאי אבי יחיי נהראי בן נסים נע ואדה מרדוך בן מוסי נע</p>
</li>
<li>
<p>אטאל אללה בקאה ואדאם עזה ותאידה אלפצטאט אן שא אללה</p>
</li>
</ol>
                    
                </div>
            
        </section>
    </body>
</html>
