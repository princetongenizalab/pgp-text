recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת שלומך
ואת אושרך, מאלכסנדריה, במחצית כסלו, יודיעך אלוהים את ברכתו. ועכשיו:
אודיעך שכתבתי לך מכתבים אחרים, אבל לא ראיתי תשובה אף לא על אחד מהם, אקווה שאתה עסוק בדברים
טובים, ברצון האל. הגיע אדוני אבו אלצל זכריא, אבל לא הגיעו המשואים,
והם נשארו ברשיד, אלוהים יכתבם לשלום. שאלתי אותו על דבר מכתב ממך,
אבל לא מצאתי עמו מכתב, והודיע לי שהגיע עמו מכתב מאדוני אבו אסחק אברהם
בן פראח. אבקש ממך שתודיעני על עניין בד הפשתים, אם נמכר, והודע לי את מחיריו
.... הצבוע. אני סומך בעניין מכירתו אך ורק על אלוהים ועליך. אם הגיע אדוני
ורבי אבו סלימאן בן אלדוידה, מסור לו דרישות שלום ממני. אם נמצא שם אדוני אבו אלחג'אג',
מסור לו דרישות שלום. אם הוא בבוציר ואתה כותב לו, סדר שיקנה לי זוג
.... לניקוי (הבית), זה הכרחי. התפלאתי, אחי
.... לזולת בעשיית קניותיך. מה ההתעלמות הזאת שאני רואה אצלך
...., והצטערתי על זאת עד מאוד .... 

verso

הריני שולח לך את מיטב דרישות השלום; כבר כתבתי לך על עניין ו' הבגדים
.... הם נמצאים עם אדוני אבו אלפצל בן כלף אלאנדלסי, באמצעיתה של כריכה.
.... כמו כן, אם יש לך צורך בקנייה, הודע לי זאת, ומסור לבני
 
.... ולאברהם אלטראבלסי דרישות שלום. ושלום. 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו. אוהבו, מרדוך בן מוסא. לפסטאט, ברצון האל. 