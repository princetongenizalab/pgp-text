
<html>
    <head>
        <title>Hebrew Translation of Letter: CUL Or.1080 J79</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J79</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00079/canvas/1">
                    
                    
                    
                        <h3>recto</h3>
                    
                        <ol>
<li>וקניתי רבע מח' משואי צמר, רבע מהם שלי, רבע של נהוראי בן נסים,</li>
<li>רבע של אבו אלכיר אלצירפי, ורבע של אבו זכרי בן קיומה. הרבע שהוא שלי</li>
<li>הוא (בשותפות) ביני וביניכם. כמו כן 'עלאוה' נשדור ובה קק"נ מנים; שלכם, אתם, ק״נ מנים </li>
<li>ולחשבוני הפרטי ק' מנים. לפני כן השארתי, אדוני, אצל אבו אסחק ברהון נ' דינרים, שימסרם לבן</li>
<li>אלדואתי בפיקדון; מסר לו מקצתם; לא קיבלנו ממנו אלא ק״נ מנים ....</li>
<li>כ"ה דינרים; והיו אצלי, אני, ק' מנים מן הכדים, ואקנה בתמורתם ....</li>
<li>הם מעל ל'עלאוה'; התמורה י"ג דינרים וקיראט; וקניתי כ"ה אטד וחצי, ז' דינרים, משקלם נטו, בדינר וחצי.... וחצי;</li>
<li>וקניתי קנטאר וז' רטלים לבונה מחצרמות, התמורה : ז' דינרים פחות קיראט ; יש למסור</li>
<li>מזה לכוהן שני דינרים וחצי בעד תמורת שני הסודרים ששלח ; אני נשבע באבי, הם נותרו עד עכשיו לא</li>
<li>נמכרו, כי אין להם ביקוש, ואין לובשים אותם; והוריתי לנהוראי שימכרם לאחר צאתי,</li>
<li>שמא יהיו שווים משהו בשבילו ; זאת מפני ריבוי הבדים. מה שנותר יתחלק ביני וביניכם; כיוצא בזה</li>
<li>האטד והפלפל החבשי, והם אצלנו מאוד בצמצום, אדוני; זאת לידיעתך. לפני כן, אדוני,</li>
<li>היה לי חבל על הבדים אשתקד; כי לא היינו מקבלים בעדם אף את הקרן; מן המכתבים</li>
<li>של אדוני ורבי אבו אסחק אברהים אלצבאג, תדע את המצב, כי אכן התרבו הבדים מאז שעליתי</li>
<li>לבוציר. הוריתי לאדוני אבו יחיא נהוראי ומכר בשבילי בתחילת שעבאן כריכה רכה ק' יריעות (אריג), מכירה</li>
<li>טובה; היה כל מבוקשי השנה אך ורק ה'סוסי' והבלתי מעובד, ואילו אשר למכווץ: לא היתוסף (על מחירו)</li>
<li>דבר, אלא מצבו כפי שהיה ; (הבד) היה נמכר מד' עד ד' פחות רבע פחות ההנחה; ואילו המכווץ</li>
<li>משני דינרים ורבע עד שני דינרים ושני קיראטים ועד שני דינרים, בניכוי ההנחה. אחרי שובי, מכרתי בדינר וחצי.</li>
<li>ואילו בקיסאריה, אדוני, אין איש מלווה ליותר מד' חודשים, ומתחילים בג'. כמו כן</li>
<li>תצאנה אצל נהוראי בערך ט' יריעות (כד) מכווץ, שקנו אותן מצור, וקצת (בדים) 'מטיר', אולי</li>
<li>יהיה בהן ט"ו נטו; הוריתי לו שימכרם לאחר שייסעו הבריות; אשר לאדרות, הן</li>
<li>נותרו עד עכשיו, לא מכרתי מהן אלא כ' אדרות בקירוב, במחיר ג' ושליש, ג' ורבע,</li>
<li>בניכוי התשר וההנחה, אבל אין להן ביקוש; כיוצא בזה נותרו בד הפשתים, והמשי 'כז' שהיה (בשותפות) ביני</li>
<li>וביניכם. אשר לשמלות, קיבל על עצמו את מכירתן, אדוני אבו אסחק ברהון האלכסנדרוני.... נמסרו לי</li>
<li>מ"ה שמלות, שבעדן הסתכמו כ"ו דינר פחות קיראט ; מ''ה שמלות: כ"ד דינר ורבע ושמינית; הוא מכר בשבילי ק' שמלות,</li>
<li>מהן כ"ו שמלות י"ב (דינר) .... מן המכירה הזאת; ונותרו לי בשוק מ' שמלות בקירוב .... השאר</li>
<li>במחסן; הוריתי לאבו יחיא.... שימכור לפני כן מכרתי ל"ח כרכום, שמן החשבון הפרטי של אדוני דודי, אחי אמי,</li>
<li>אבו אסחק ברהון, ייתן לו (אלוהים) שלום, הסתכם לו בעדו נ"ד דינרים וקיראט ושמינית; קניתי לו מבוציר ג' משואים, ובעדם</li>
<li>חישבו לו נוסף .... ס"א .... ; השמן אשר .... </li>
</ol>
                    
                        <h3>recto, right margin</h3>
                    
                        <p>ו' דינרים; אשר למשי .... כי הוא מונח ללא שוק בפסטאט, והוא שווה י"ח, ונותר ממנו באלאסכריה מה שנמצא בכריכה של .... אלי .... וכבר הגיעה עם מכס ועם דמי תיווך.</p>
                    
                        <h3>recto, top margin</h3>
                    
                        <p>והשיגה אותי בדרכים, שלחו אותה לפסטאט ; והגיע אלי מכתב של אדוני אבו יחיא נהוראי, ייתן לו אלוהים שלום, והוא אומר שלא הצליח בזאת כלל וכלל, וכי הם אומרים: אין לאיש</p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00079/canvas/2">
                    
                    
                    
                        <h3>verso</h3>
                    
                        <ol>
<li>אצלנו כלום. והוא אומר לי: אל תחכה אפילו רגע אחד, עלה (לפסטאט) ותבע אותם,</li>
<li>כי אותי אינם מכירים; הייתי מודאג מאוד, כי הודיעו לי אנשים מן הזרים שהם נתבעים,</li>
<li>כי הטילו עיקול על הגמלים שלהם בגלל החוב, ואמרו: נמכור את הסחורות האלה ונשלם להם. אני אסדר</li>
<li>לטעון את המשואים שלי באוניות ואשאיר כספים לצורך זה אצל אבו אסחק ברהון ....</li>
<li>ועם מי שיהיה עמי אעלה לבוציר ואקנה לכם משלוח פשתים ; אלוהים ייתן בלבי למצוא דבר שיש בו טובה.</li>
<li>קיבלתי בשבילכם מאת בן אלאכוה את ו' המשואים, מהם ד' .... השותפות של אלצבאג. שלחתי</li>
<li>.... אקבל בשבילך את שני המשואים שנותרו בו ואת ה'ברקלו', ברצון האל; אקווה שיצאו בשלום.</li>
<li>.... האוניות. העמסתי בשבילכם ב'קארב' של בן אסאמה השאמי ג' משואים, והיתה הוצאה של </li>
<li>שני דינרים וחצי ושליש על שוחר; הוא יקבל את המחצית מדמי ההובלה. בתחתית העורות (נמצאים) משאוי, של שותפות אלצבאג, </li>
<li>(10–11) ומשאוי בשביל נהוראי בן נסים וברהון בן אסחק, מאת אלדרי; ואילו המשואים שלנו עד עכשיו לא עברו (לים הפתוח) מאלכימה .... </li>
<li> </li>
</ol>
                    
                </div>
            
        </section>
    </body>
</html>
