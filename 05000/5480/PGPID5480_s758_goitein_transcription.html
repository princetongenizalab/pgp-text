
<html>
    <head>
        <title>Transcription of Legal document: T-S NS J242</title>
    </head>
    <body style="max-width: 860px; margin: auto">
        <h1>Transcription of Legal document: T-S NS J242</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-NS-J-00242/canvas/1">
                    
                    
                    
                        <h3>II, 73</h3>
                    
                        <ol>
<li>למא כאן יום אלאתנין תאני ע[שר] חדש ניסן ש[נת ...]</li>
<li>בפסטאט מצרים דעל נילוס נהרא מותבה [רשותיה דאדוננו ... אברהם]</li>
<li>הפטיש החזק נר המערבי דגל הרבנים יחיד [הדור ...]</li>
<li>חצר אלינא אנן חתומי מטה מר ור אלעזר הזק[ן היקר בר ... ומר ור]</li>
<li>יאשיהו הזקן היקר בר מר ור יפת זל אלוכלא אלדי [וכלהם ... וגעלהם ...]</li>
<li>וכלא ליתסלמו אלמאל אלדי תרכה מר ור פתח[יה ...]</li>
<li>ותרך יתים צגיר //אסמה אבו אלחסן// מסתחק למיארתה חסב [...]</li>
<li>להם בתגר אלאסכנדריה וקאלוא לנא אקנו מנא ואשהדו [...]</li>
<li>בעץ וקבצנא ותסלמנא מן אלקאצי אלסדיד עלי בן מחמוד אלמע[ר]וף באבן אלמחתסב דאם עזה</li>
<li>מן אלעין אלמצרי אלגיד אלמחקק אלוזאן מאיה דינארא ואחדה ותלתה וסבעין דינארא וסדס ותמן</li>
</ol>
<p>דינאר</p>
<ol>
<li>עינא מצריה מתאקילא גיאדא צחאחא נקד מצר ווזנה אלמסיר[ין] עלי ידה רסאלה ואמאנה</li>
<li>מן ענד אלמולא אלשיך אלאגל כבוד גדולת קדוש מרנו ורבנו שמריהו השר הנכבד הנגיד המיומן נגיד</li>
<li>ארץ תימן טוב עם אל'ים ועם אנשים נאמן אלדי כאנת מודועה ענדה לורתה מר פתחיה הנזכר לעילא</li>
<li>וקצד תסיירהא להם ואן יכתב לה מא יבריה מן דרד דלך לליום ומא בעדה ואלאן אקנו מנא</li>
<li>ואשהדו עלינא אן כל מנא קד אברי מר ור שמריהו השר הנכבד הנזכר לעילא וורתתה מן בעדה</li>
<li>מן דרך הדא אלמבלג אלדי וצל אלינא עלי יד אלקאצי עלי אלמדכור באעלאה בראה באתה מאציה</li>
</ol>
<p>קאטעה</p>
<ol>
<li>לא אמר יעלהא ולא שרט יפסכהא ולא תאויל יבטלהא בראה קבץ וא[ס]תיפא חסב פווץ לנא פעל דלך</li>
</ol>
                    
                </div>
            
        </section>
    </body>
</html>
