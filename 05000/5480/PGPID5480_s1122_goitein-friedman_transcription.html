
<html>
    <head>
        <title>Transcription of Legal document: T-S NS J242</title>
    </head>
    <body style="max-width: 860px; margin: auto">
        <h1>Transcription of Legal document: T-S NS J242</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-NS-J-00242/canvas/1">
                    
                    
                    
                        <ol>
<li>
<p>למא כאן יום אלאתנין תאני ע[שר] חדש ניסן ש[נת ...] </p>
</li>
<li>
<p>בפסטאט מצרים דעל נילוס נהרא מותבה [רשותיה ראדוננו אברהם ...]</p>
</li>
<li>
<p>הפטיש החזק נר המערבי דגל הרבנים יחיד [הדור ...] </p>
</li>
<li>
<p>חצר אלינא אנן חתומי מטה מר' ור' אלעזר הזק[ן היקר בר ... ומר' ור'] </p>
</li>
<li>
<p>יאשיהו הזקן היקר בר מר' ור' יפת ז''ל אלוכלא אלדי [וכלהם ... וגעלהם ...]</p>
</li>
<li>
<p>וכלא ליתסלמו אלמאל אלדי תרכה מר' ור' פתח[יה ...] </p>
</li>
<li>
<p>ותרך יתים צעיר //אסמה אבו אלחסן\\ מסתחק למיארתה חסב [...] </p>
</li>
<li>
<p>להם בתגר אלאסכנדריה וקאלוא לנא אקנו מנא ואשהדו [...] </p>
</li>
<li>
<p>בעץ וקבצנא ותסלמנא מן אלקאצי אלסדיד עלי בן מחמוד אלמע[ר]וף באבן אלמחתסב דאם עזה </p>
</li>
<li>
<p>מן אלעין אלמצרי אלגיד אלמחקק אלוזאן מאיה דינארא ואחדה ותלתה וסבעין דינארא וסדס ותמן דינאר </p>
</li>
<li>
<p>עינא מצריה מתאקילא גיאדא צחאחא נקד מצר ווזנה אלמסיר[ה] עלי ידה רסאלה ואמאנה</p>
</li>
<li>
<p>מן ענד אלמולא אלשיך אלאגל כבוד גדולת קדוש מרנו ורבנו שמריהו השר הנכבד הנגיד המיומן נגיד </p>
</li>
<li>
<p>ארץ תימן טוב עם אל'ים ועם אנשים נאמן אלדי כאנת מודועה ענדה לורתה מר' פתחיה הנזכר לעילא </p>
</li>
<li>
<p>וקצד תסיירהא להם ואן יכתב לה מא יבריה מן דרך דלך לליום ומא בעדה ואלאן אקנו מנא</p>
</li>
<li>
<p>ואשהדו עלינא אן כל מנא קד אברי מר' ור' שמריהו השר הנכבד הנזכר לעילא וורתתה מן בעדה</p>
</li>
<li>
<p>מן דרך הדא אלמבלג אלדי וצל אלינא עלי יד אלקאצי עלי אלמדכור באעלאה בראה באתה מאציה קאטעה</p>
</li>
<li>
<p>לא אמר יעלהא ולא שרט יפסכהא ולא תאויל יבטלהא בראה קבץ וא[ס]תיפא חסב פווץ לנא פעל דלך </p>
</li>
</ol>
<p> </p>
                    
                </div>
            
        </section>
    </body>
</html>
