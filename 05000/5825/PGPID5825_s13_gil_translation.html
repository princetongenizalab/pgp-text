
<html>
    <head>
        <title>Hebrew Translation of Letter: T-S 10J32.10</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J32.10</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00032-00010/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת חסדיו לך ויכה את אויביך, מאלכסנדריה, ב־21 ברביע</li>
<li>ב', כאשר שלומי טוב בגופי, ישים אלוהים את האחרית לטובה, ברחמיו, אחרי בוא מכתבך. קראתיו והבנתי</li>
<li>מה שיש בו על שלומך, יתמיד לך אותו אלוהים ברחמיו. כתבת בו על עניין החשבון שהוצאת, ועל הכיס</li>
<li>שהיה אצל אבו אלחג'אג'; פירטתי אותו בפתק, הכרוך במכתבי זה, ואני שולח אותו לך ואתה תקרא אותו.</li>
<li>אשר למה שכתבת שהפליגו ב'עיד אלצליב', הלוא אנחנו מתכוונים לאותה 'עלאוה', שבתוכה נמצא קדד ב'קארב' אצלו.</li>
<li>(אוניית) עוזרו של בן שבלון תפליג ב'עיד אלצליב', ופרח כתב כבר את החשבון, בטרם בוא מכתבך אליו, ושלח אותו עם אדוני אבו זכרי.</li>
<li>כתבת על נסיעת המשפחה, והעציב אותי הדבר, מפני שאתם תתגעגעו אליהם; אלוהים ישימם במחוז השלום. כתבת על עניין עקבאן. הוא הפסיד</li>
<li>בתמרים י"ב דינרים, ואמרו צאלח, אחיו של מרדוך, ומימון, לנו אין חלק בזה. הדינרים, מחירם כאן מ"ג עד מ"ב;</li>
<li>אשר לדינרים שהזכרת, לא לקחתי ממך, ראה את חשבונך, ויש אצלי גם חשבונך והתזכיר שלך. הדינרים</li>
<li>של ר' אברהם שחייב לו עזרא, הסתכמו לו אצלו ה' וחצי, לא יותר, והוא ימסרם לאבו נצר בן צגיר. וכתבת</li>
<li>שאבקש מזכרי בן אלאשקר, ואני מבקש ממך: אל תזכיר אותו, סידרתי שיישאר בשותפות ביני ובינך, בטוב ואל (תדאג ?) ….</li>
<li>כל האוניות עברו את מזרעה שבהר, חוץ מאוניות הקאצים .... </li>
</ol>
                    
                        <h3>recto, right margin</h3>
                    
                        <p>(10-6) הכיס שאצל מימון, אחרי שתמכור אותו, שלח אותו בהקדם </p>
<p> </p>
                    
                        <h3>recto, top margin</h3>
                    
                        <p>(9–21) .... ומחמוד, השותף של בן שבל. את הסודר לקח פרח, והוא ישלם לך את תמורתו. רצוני כי תברך בשמי את ר' אברהם בן התלמיד ותודיע לו את מצבי. שאלתי את חג'אג' על החשבון של בן עמנואל, ואמר: אין אצלי </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00032-00010/canvas/2">
                    
                    
                    
                        <h3>verso</h3>
                    
                        <p>דבר, בן דודנו הוא באוניית בן אלאסכנדר באיי אלחמאם, זאת, לידיעתך .... ואני במשך היום הזה נמצא על סיפון האונייה. </p>
                    
                        <p>אדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו. יוסף בן עלי כהן פאסי. </p>
<p>(בכתב ערבי :) אדוני ורבי אבו יחיא נהוראי בן נסים. </p>
<p> </p>
                    
                </div>
            
        </section>
    </body>
</html>
