
<html>
    <head>
        <title>Hebrew Translation of Letter: CUL Or.1080 J168</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J168</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00168/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי וראשי ומכובדי, ייתן לך אלוהים אריכות ימים ויתמיד את שלומך ואת אושרך, </li>
<li>ואת עזרתו לך, (אני כותב) מאלכסנדריה, בי"ו במרחשון, יודיעך אלוהים את ברכתו. שלומי טוב</li>
<li>ואני מאושר, יתמיד לך אלוהים שלום ואושר בשלמות, כי הוא גיבור. אודיעך, אדוני, שהגיע </li>
<li>מכתבך ואתה כותב לי בו על דבר.... שהעמיס אדוני ורבי אבו סעיד</li>
<li>באוניית אלאספאקצי. ביום זה שאני כותב לך בו הגיעה (האונייה) לאלכסנדריה ובה</li>
<li>הכריכה וה'עלאוה', תודה לאל על זאת, ואני מברך אותך על זאת. אבקש מאלוהים</li>
<li>.... החסדים עם בואן אליך בשלום. ואשר לעניין היהודי אשר (נסע?)</li>
<li>יחד עמי, והוא אבן שאהון אל .... מן החשובים ואחיו אדם מכובד מאוד ....</li>
<li>אל תעזוב אפוא .... בשם אלוהים, אדוני.... שלחתי לך עם</li>
<li>קסאם אלרשיד שני ארגזים.... האחד .... והקטן כ"ח, </li>
</ol>
                    
                        <h3>recto, right margin</h3>
                    
                        <p>סה״כ .... ; אבקש ממך, אדוני, להשגיח על חלוקתם ולטפל במכירתם, כפי שיעניק אלוהים; שמך הטוב בכל המקומות הוא שכיוון אותי אליך; אבקש מאלוהים שלא יפסיק לך את השם הזה. אדוני, כבר הסכים אתך אדוני אבו אצחק על גביית נ"ט הדינר אבל לא גבה </p>
                    
                        <h3>recto, top margin</h3>
                    
                        <p>כלום, כי הסכים עמו על סילוקם והבאתם אליו הביתה; כך; על כן תגבה נא נ"ט דינר; אין צורך, אדוני ורבי, שאורה לך יותר מזה; עשה זאת בטובך; אל תילקח ממני ואל אשאר בלי מקומך. אני דורש בשלומך, אדוני הנכבד, ובשלום הנתונים להשגחתך. </p>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00168/canvas/2">
                    
                    
                    
                        <h3>verso</h3>
                    
                        <ol>
<li>ומסור לאחי ואדוני ומכובדי אבו אלפרג' את מיטב דרישות השלום .... באלכסנדריה במשך חודש בקירוב מפחד</li>
<li>עניין המים, וגם יש לי בה התדיינות בעניין מכירת שמן, מאלוהים אבקש את הטוב. שלחתי לך מכתבים עם העוזר</li>
<li>אבו יעקוב ובהם כל הדרוש לך; ומכתבי .... נושא המכתבים או .... ; כתוב אליו. ושלום. </li>
</ol>
                    
                        <h3>verso, address</h3>
                    
                        <p>לאדוני ומכובדי האציל אבו יחיא, אלוהים שומרו, רבי נהוראי בי"ר נסים חנב"ה; אלוהים ישגיח עליו מקרוב: המורה לו ואוהבו פרחיה בי''ר סהלאן; יגיע לפסטאט, לביתו ; שלום רב ; ישע יקרב.</p>
<p> </p>
                    
                </div>
            
        </section>
    </body>
</html>
