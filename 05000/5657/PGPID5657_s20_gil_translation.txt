recto

אדוני ורבי וראשי ומכובדי, ייתן לך אלוהים אריכות ימים ויתמיד את שלומך ואת אושרך, 
ואת עזרתו לך, (אני כותב) מאלכסנדריה, בי"ו במרחשון, יודיעך אלוהים את ברכתו. שלומי טוב
ואני מאושר, יתמיד לך אלוהים שלום ואושר בשלמות, כי הוא גיבור. אודיעך, אדוני, שהגיע 
מכתבך ואתה כותב לי בו על דבר.... שהעמיס אדוני ורבי אבו סעיד
באוניית אלאספאקצי. ביום זה שאני כותב לך בו הגיעה (האונייה) לאלכסנדריה ובה
הכריכה וה'עלאוה', תודה לאל על זאת, ואני מברך אותך על זאת. אבקש מאלוהים
.... החסדים עם בואן אליך בשלום. ואשר לעניין היהודי אשר (נסע?)
יחד עמי, והוא אבן שאהון אל .... מן החשובים ואחיו אדם מכובד מאוד ....
אל תעזוב אפוא .... בשם אלוהים, אדוני.... שלחתי לך עם
קסאם אלרשיד שני ארגזים.... האחד .... והקטן כ"ח, 

recto, right margin
סה״כ .... ; אבקש ממך, אדוני, להשגיח על חלוקתם ולטפל במכירתם, כפי שיעניק אלוהים; שמך הטוב בכל המקומות הוא שכיוון אותי אליך; אבקש מאלוהים שלא יפסיק לך את השם הזה. אדוני, כבר הסכים אתך אדוני אבו אצחק על גביית נ"ט הדינר אבל לא גבה 
recto, top margin
כלום, כי הסכים עמו על סילוקם והבאתם אליו הביתה; כך; על כן תגבה נא נ"ט דינר; אין צורך, אדוני ורבי, שאורה לך יותר מזה; עשה זאת בטובך; אל תילקח ממני ואל אשאר בלי מקומך. אני דורש בשלומך, אדוני הנכבד, ובשלום הנתונים להשגחתך. 
verso

ומסור לאחי ואדוני ומכובדי אבו אלפרג' את מיטב דרישות השלום .... באלכסנדריה במשך חודש בקירוב מפחד
עניין המים, וגם יש לי בה התדיינות בעניין מכירת שמן, מאלוהים אבקש את הטוב. שלחתי לך מכתבים עם העוזר
אבו יעקוב ובהם כל הדרוש לך; ומכתבי .... נושא המכתבים או .... ; כתוב אליו. ושלום. 

verso, address
לאדוני ומכובדי האציל אבו יחיא, אלוהים שומרו, רבי נהוראי בי"ר נסים חנב"ה; אלוהים ישגיח עליו מקרוב: המורה לו ואוהבו פרחיה בי''ר סהלאן; יגיע לפסטאט, לביתו ; שלום רב ; ישע יקרב.
 