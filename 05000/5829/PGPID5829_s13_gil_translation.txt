recto

אני כותב לך, אבי היקר לי, ייתן לך אלוהים אריכות ימים ויתמיד את גדולתך ואת עזרתו לך 
ואת אושרך, מתניס. שלומי טוב. אודיעך ששלחתי אליך שני מכתבים מן
הריף והודעתיך את החדשות, אבל לא שילם איש מהם דבר. קיבלתי את
מכתבך שבו אתה כותב: 'סיים את עסקיך'. וראיתי לנכון למהר לחניס 
(6-5) לסיים עסק; אין להשיג בריף פת לחם, כיוצא בזה אין להשיג בתניס, לא ביוקר ולא בזול, והבריות אוכלים חרובים. אבי, אני
 
נחלשתי עד מאוד והמצב קשה, אלוהים יביט אלי. שלחת לי
במכתבך לאמור : קח את שני האריגים של תמאם; שמו כבר לייבוש
בתניס ו' בגדים 'ארג'ישי'; אלוהים ייתן אחרית טובה. לפני כן שלחתי
לתניס את שתי ה'שכארות' של האדון אבו יחיה נהוראי, בידי אלדמירי,
אבל הוא לא מסר אלא אחת, ואת האחרות לקח והציע (למכירה); באלוהים, הזדרז,
אל תזניח אותן, שלא תאבדנה, ואיש אל יקנה אותן ממנו; אל תתרשל.
לקח ממני בעל המס רבע דינר אחרי כל דבר. ואינני אוכל
אלא חרובים, באלוהים, הזדרז, כתוב לי ללא דיחוי לתניס מה לעשות,
והודע לי כל מי שחייב לך כסף, לא אעזוב בטרם אסיים את מרבית
עסקי. הלכה אינה נמכרת, היא נמצאת בתניס בכמות גדולה. הבריות במצב קשה.
באלוהים הזדרז, כתוב ללא דיחוי. הריני שולח לך דרישות שלום ולאחי דרישות שלום ; 

recto, right margin
ולכל הנמצאים בבית, דרישות שלום. ואדוני ורבי אבו אלחסין ברכאת שולח לך דרישות שלום. ואין בתניס אדם הנוהג יפה בזרים. 
 
verso

הודע לזכאר בן מרור שמסרתי את הכיס לבראהם בן מנא
הצורף, וכי אשאל על עמאר האשקלוני. 

verso, address
לאבי היקר לי אבו אלפרג' נסים בן ח'לפון המערבי, ייתן לו אלוהים אריכות ימים; בנו בנאיא בן מוסא. לפסטאט, יגיע ברצון האל, יתגדל וישתבח. (שמות המובילים :) אלחסין בן טאהר נושא המכתבים; עלי בן סאלם.