
<html>
    <head>
        <title>Hebrew Translation of Letter: T-S 18J3.13</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 18J3.13</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00018-J-00003-00013/canvas/1">
                    
                    
                    
                        <h3>recto</h3>
                    
                        <ol>
<li>הגיע מכתבך, אדוני ורבי, ייתן לך אלוהים אריכות ימים ויתמיד את עזרתו לך ואת אושרך ואת שלומך ואת חסדו לך…. (ויאפשר את פגישתנו)</li>
<li>בקרוב. כתבת, אדוני, שעד עכשיו לא הגיעו הכיסים; אקווה שבחסד אלוהים, ישתבח עוזר, כבר הגיעו. לפני כן שלחתי לך מכתבים .... (וכיסים)</li>
<li>האחד הגדול, יש בו ע"ב דינרים, מהם מ' דינרים תקינים טובים, ל"ב דינרים חסרים ומהם טובים.... (וכיס)</li>
<li>אחר עם האדון אבו אלחסין אלעאבדי, של עליו את עתיק המתווך, כיס שבו ס"ד דינרים וי' קיראטים, מהם ....</li>
<li>תקינים ; וכיס אחר בידי בן אל.... הסיצילי ובו ל"ה רבעי דינר שאמיים טובים, ה' רבעי דינר פגומים ....</li>
<li>סכום המשקל שלהם קפ"ג דינר וחצי ורבע. ביקשתי ממנו שתגיע אלי תמורת כל משאוי על פי הסדר .... דינרים .... 'מסטר' שקולים וחשבון בדוק(?) ....</li>
<li>דינרים נזאריים חדשים; ייקח אותם אפוא, בבקשה. כתבת על מכירת הברזל באשראי של חודשיים ; רצוני, יתמיד אלוהים את גדולתך, שתשתדל ותתאמץ אולי ….</li>
<li>וימכור, אבל אם יהיה גם כן פחות מה' דינרים ורבע, אל ימכור דבר. הנחושת שבחתיכות והעופרת יגיעו אליך עם הכריכה שמוביל אדוני ה….</li>
<li>יכתוב אלוהים את הכול לשלום. אם מזדמנת מכירת הברזל, במוטות, במחיר שציין עבד אלקאדר אבו אלחסן, על מוט אחד, קבל זאת ושלח</li>
<li>אלי את התמורה, אבל תמיר אותה לדינרים שאמיים, ואז תשלח אותה, ברצון האל. אני חייב לו, כלומר לפקיד, על הוצאות הברזל, סכין, וסל מסמרים, והם ....</li>
<li>ג' קנטארים ומשהו נחושת, שהיו בתוך הברזל, זווית בסכום של הברזל, כפי שידוע לך, אדוני. אקווה שקיבלת את התמורה בעד השעווה ....</li>
<li>סכום. שים אותו אפוא לחוד ותמיר אותו בשאמיים, ושלח אותו יחד עם התמורה בעד הברזל, ברצון האל. עוד כתבת, אדוני, שקיבלת ....</li>
<li>גם דבר זה התנהל על פי מידותיך הטובות וחסותך עלי, שלא נפסקה. עשה עמדי חסד, אדוני, והודע לי מהו הסיכום בטובך ובחסדך ....</li>
<li>והואילה לעשות חסד עמדי ולהזדרז במשלוח התמורה בעד הכיסים, ואם נכנסו עוד מזומנים לזכותי, הואילה לשלוח גם אותם. אשר לעניין עתיק; יתמיר אלוהים את גדולתך, הוא נשאר (חייב לך)</li>
<li>מאשתקד חצי דינר; כל מה שמכר בשבילי רשום אצלו; ומה שהוא חייב לך, בקש ממנו שיודיעך, מה בדבר חצי הדינר ועוד תישאר יתרה לזכותך: רצוני כי תחייב אותו</li>
<li>בזאת בחשבונך. כתבת, אדוני, על עניין השעווה, וכי הוא יסתיים בסוף החודש ושמיני הדבר. רצוני שתודיע לי מה תעשה בשעווה. נשאר לי משאוי אחד</li>
<li>בביתו של עבד; אם קיבלת אפוא משהו מסכום הדברים שכתבת אדוני, יינתן על כל חלק מה שמגיע; ואם לא קיבלת יישארו הדינרים אצל הפקיד, אלא אם כן ישנה את דעתו ואז ייקח </li>
<li>כל אדם את שלו. וחי אלוהים אדוני, השתדל לברר, אולי תישארנה ההוצאות על המשאו ועל הברקלו האלה שנמכרו, לחובת המשאוי שנותר בבית עבד הפקיד ....</li>
<li>עוד אבקש ממך כי תואיל להשתדל לשלוח את המשאוי של (אריג) פרסי, בידי מי שיזמן אלוהים, ושמא יארוז מישהו משאוי גדול, שיהיה בכלל (המשואים) שלך. אשר לכדי הברול אשר לי</li>
<li>בבית עבר, וכד השעווה הקטן, תוציאם בבקשה לשוק, יחד עם מי שיגיע, ברצון האל. ואשר לאדון אבו אלכיר, לא הזכרת לי בחשבונו כ"ד …. (הגיעו)</li>
<li>אליו שני כיסים ת"ה(?) זהב, יבדוק זאת במחברת היומן וימצאם. וכבר הודעתיך אדוני שהחלק שלנו מנוי….</li>
<li>הגיע מכתבך, אדוני ורבי, ייתן לך אלוהים אריכות ימים ויחמיר את עזרתו לך ואת אושרך ואת שלומך ואת חסדו לך, ובו ידיעות על שלומך, יתמיד לך אותו אלוהים, והיה אצלי כמים </li>
<li>קרים וגו', ישחרר אותך אלוהים מכל המדאיג אותך וישימך במחוז השלום. גרמת לי קורת רוח מרובה ביותר במכתבך זה. כתבת שאני שלחתי את האשראים לבן קיומא.</li>
<li>אבל הלוא שלחתי אותם בלתי ספק בידי אלואדיאשי וסיכמתי אתר שימכרס כפי שיעניק אלוהים, ויקנה בעד תמורתם מה שיזמן לו אלוהים יתעלה. האונייה, דהיינו (של) בן אלשאכמאר,</li>
<li>נגררת אחרי האוניות, אבל ברצון האל היא תעבור, אל תדאג אפוא. כתבת שביקשתי ממך לשלוח ק' דינרים שאמיים, אקווה שהם בדרך אלי: אקווה שמסרת את</li>
<li>ההמחאה לאלחסן בן מחמד אלחצרמי ה'פקיה', סוכנו של עלי בן אלסקטי, בבית ג'נג' בן נצר ; קח ממנו מכתב אל בן אלשוא שהיא מאת אסמעיל בן פרח נ"ע.</li>
<li>כתבת לי שאתה בטובך תואיל לקדם עליה את הכספים, אלוהים ישימך במחוז השלום ואל ימנע ממך את המזל הטוב. כתבת ש....</li>
<li>מה שעשית כראוי עשית ויהיה לברכה. כבר ארזתי את הכריכה ואני עומד לשלחה אחרי שבת, משהו משובח בתכלית, אלוהים יכתוב את השלום ....</li>
<li>אבל לא הצלחתי כלום, רק ב' פחות שישית, לא מכרתי מהם דבר, זאת לידיעתך. כתבת שר' אלחנן מתלונן עלי; הלוא כבר ארותי ....</li>
<li>ואני משתדל לצאת עמם לרשיר ולשולחם אליך, ברצון האל. וכבר הגיע זמן הפירעון של הקרא בן אולסיין; קח אפוא את ההמחאה ולך אליו ....</li>
<li>לא יהיה מנוס מזה. שמחתי שהשארת את החיטים. כתבת שאעלה אליך ונתראה, אעשה זאת ברצון האל. התעכבתי עד עתה רק מפני שחיכיתי לדעת</li>
<li>דברים בדוקים על הנעשה באוניות. נתתי לר' יהודה בן אסמעיל נ"ע לקרוא את מכתבך, והביא לי את מכתב בן בניה ונתן לי לקרוא אותו. מה שבן בניה אומר על ו' הדינרים שהלווה </li>
<li>לך שמעון בתניס, אין הם ר' דינרים, כי במכתב שהיה אצל ר' אברהם (נאמר) שמגיע לאיש, לדברי בן בניה, ח' דינרים פחות ו' דרהמים ב(מטבעות) כסף. אין</li>
<li>צורך שאזרז אותך שתכתוב לי מכתב במהרה יחד עם מכתב האיש הנ"ל, אלחסן בן מחמד אלחצרמי, סוכנו של עלי בן אלסקטי ותיקח</li>
<li>המחאה על ק' דינר אל בן אלשוא, ואת ק' הדינרים שלח אלי במהרה בידי מי שתמצא לנכון, ברצון האל. ברצון האל, אני אשהה כאן עד סוף סיון. אין לי עוד מה לכתוב לך ....</li>
<li>כתבתי בחיפזון; אני שולח לך את מיטב דרישות השלום, ולר' אברהם דרישות שלום ולאדוני הרב דרישות שלום ולר' מימון דרישות שלום ....</li>
<li>תודיעני. ד' הדינרים וחצי שמורים לחובת מי שלא שילמתים לו, עד שנדע את הסיכום ; ודרישות שלום לך ....</li>
<li>יתמיד אלוהים את גדולתו, מיטב דרישות השלום. כבר התחלתי לכתוב מכתב לבן עבד הפקיד, אבל לא הספקתי; כבר שלחתי לו מכתב לפני כן, כרוך במכתב אליך ….</li>
<li>בידי בן אלג'רג'נתי, זה שאצלו הכיס, אתה תקרא אותו, ואם תמצא לנכון למסור לו אותו עשה זאת, וההחלטה בידך. את הכריכה</li>
<li>יעמיס הכוהן בספינת המשוטים(?) אשר בה (נמצא) אלרשיד. אין צורך שאזרו אותך לכתוב כל הזמן. כתבתי את המכתב הזה</li>
<li>ביום ו' ערב שבת בי"ח בסיון, יודיעך אלוהים את ברכתו וישימך במחוז השלום.</li>
<li>אוניית בן אלאסכנדר חזרה; יושיעם אלוהים כי היא התקלקלה להם. וההפלגה הראשונה .... </li>
<li>על חשבון הבריות; עליהן (נמצא) אטד; זאת לידיעתך. אלוהים יתעלה ייתן אחרית טובה, </li>
<li>ברחמי אלוהים יתעלה, יכתוב עליכם שלום.</li>
<li>ומסתפק אני באלוהים, שהוא משענתי. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00018-J-00003-00013/canvas/2">
                    
                    
                    
                        <h3>verso</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו ואת אושרו ; המודה חסדו, פרח בן אסמעיל בן פרח נ"ע; בי"ח בסיון. יימסר לאברהים השולחני, אלנחאסין, ב'דאר אלברכה'</p>
                    
                        <h3>verso, bottom</h3>
                    
                        <p>לאדוני ורבי, אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו; מיוסף בן עלי נ"ע כהן פאסי. </p>
                    
                </div>
            
        </section>
    </body>
</html>
