
<html>
    <head>
        <title>Transcription of Letter: T-S 18J3.13</title>
    </head>
    <body style="max-width: 860px; margin: auto">
        <h1>Transcription of Letter: T-S 18J3.13</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00018-J-00003-00013/canvas/1">
                    
                    
                    
                        <h3>recto</h3>
                    
                        <ol>
<li>
<p>וצל כתאב סיידי ומולאי אטאל אללה בקאה ואדאם תאיידה וסעאדתה וסלאמתך ונעמתך [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>קריב דכר מולאי אן אלצרר לם תצל לאלאן וארגו אן תפצל אללה גלת קדרתה אנהא וצלת וקד תקדמת כתבי [ &nbsp; &nbsp; &nbsp; ]</p>
</li>
<li>
<p>אלואחדה אלכבירה פיהא עב דינ מנהא מ דינ מוקופה גיאד לב דינ מכסרה ומנהא גיאד [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אכרי מע אלשיך אבי אלחסין אלעאבדי תסאל ענה עתיק אלסמסאר צרה פיהא סד דינ י קר מנהא [ &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>מוקופה וצרה אכרי מע בן אל[ &nbsp; &nbsp; &nbsp; &nbsp; &nbsp; &nbsp; ]קי אלסקלי פיהא לה דינ רבאעיאת שאמיה גיאד ה דנ רבאעיאת מכס[ורה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>מבלג וזנהא קפג דינ ונצף ור וקד סאלתה אן יצלני תמן כל עדל עלי גהתה דנ [&nbsp; &nbsp; &nbsp; ] מסטרה [מת]קלה ואצלאח חסב [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>דנ נזאריה גדד פיאכדהא מתפצל דכר ביע אלחדיד בצבר שהרין אח[ב] מנה אדאם אללה עזה אן יחרץ ויגתהד לעל [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ויביע ואן כאן איצא אקל מן ה דנ ור פלא יביע שיי ואלנחאס אלפגר ואלרצאץ יצל אליה מע אלרזמה אלדי יחמלהא סיידי אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אללה יכתב סלאמה אלגמיע פאן אתפק ביע אלחדיד אלקציב באלסער אלדי דכרה עבד אלקאדר אבי אלחסן קציב ואחד יאכדה ינ[פד]</p>
</li>
<li>
<p>אלי אלתמן ויבדלה בדנ שאמיה וינפדה אן שא אללה ולה ענדי אעני אלוכיל מאונה חדיד סכין וקפה מצאמיר והי [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] עלי[&nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ג קנאטיר וכסר נחאס כאן פי וסט אלחדיד קוס בקימה אלחדיד כמא יעלם מולאי וארגו אנה קבץ תמן אלשמע [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>שיי פיגעלה נאחיה ויבדלה בשאמיה וינפדה מע תמן אלחדיד אן שא אללה וכדלך דכר מולאי אנה קד קבץ [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>כדלך גרא דלך בחסן ניתה וחמיתה אלדי לם תזל פאן תפצל מולאי וערפני איש צח מתפצל פלה אלפצל וא[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ויתפצל עלי ויסרע בתמן אלצרר מתפצל ואן נץ לי גירהא פינעם בה איצא ואמא חאל עתיק פקד בקית אנת אדאם אללה עזך א[&nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>מן עאם אול נצף דינ ואיש מא באע לי הו מתבת ענדה מא כאן לה יסתקץ מנה הדא אלנצף דינ ויבקא לה אלבאקי ואחב מנך תחאסבה</p>
</li>
<li>
<p>עליה דכר מולאי חאל אלשמע ואנה ינתגז אכר אלשהר וסרני דלך אחב מנה יעלמני מא יעמל פי אלקייר אעני אלשמע קד בקי לי עדל ואחד</p>
</li>
<li>
<p>פי דאר עבד פאן קבץ שיי מן גמלה אלדנ אלדי דכרהא מולאי פיעטא לכל גז(!) חקה ואן לם ואלא(!) פתבקא אלדנ ע[נד אל]וכיל אלי אן תכאלף יאכד</p>
</li>
<li>
<p>כל אנסאן מא לה ותחרץ באללה יאמולאי לעל תבקא מאונה הדא אלעדל ואלברקלו אלדי אביע עלי אלעדל אלבאקי פי דאר עבד אלוכיל [&nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ואסאלך אן תתפצל ותחרץ פי חמל אלעדל אלפרסי מע מן יופק אללה ולעל ישד אחד עדל כביר יכון פי גמלתך וצרוף אלחדיד אלדי ל[י פי]</p>
</li>
<li>
<p>דאר עבד וטריף אלשמע לעל תחלהא מע מן יצל אן שא אללה ואלשיך אבו אלכיר לם תדכר לי פי חסאבה כד [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אליה צרתין הת עין פיבצרהא פי דפתר אלמואימה יגדהא וקד אעלמת מולאי אן גוזנא מעדוד ומא ה[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>&nbsp;</li>
<li>
<p>וצל כתאבך יאסידי ומולאי אטאל אללה בקאך ואדאם תאיידך וסעאדתך וסלאמתך ונעמתך מצמנא בסלאמתך אדאמהא אללה לך וכאן ענדי כמים</p>
</li>
<li>
<p>קרים וג פרג אללה ענך כל אלמהמאת וגעלך פי חיז אלסלאמה פקד פרגת עני בהדא אלכתאב גאיה ודכרת אן אלאעדאל אנפדתהא אנא לבן קיומא</p>
</li>
<li>
<p>ואנא מא אנפדתהא אלא ביד אלואדיאשי וגעלתה יביעהא במא קסם אללה וישתרי בתמנהא מא ופקה אללה תעאלי ואלמרכב אעני בן אלשאכמאר</p>
</li>
<li>
<p>מסתטאה כלאף אלמראכב והו אן שא אללה יעדי פטיב קלבך דכרת אני סאלתך פי אנפאד ק דינ שאמיה וארגו אנהא מני באלקרב וארגו אנך דפעת אל</p>
</li>
<li>
<p>ספתגה ללחסן בן מחמד אלחצרמי אלפקיה וכיל עלי בן אלסקטי פי דאר גנג בן נצר ותאכד כתאבה לבן אלשוא אנהא מן קבל אסמעיל בן פרח ננ</p>
</li>
<li>
<p>ודכרת לי אנך תתסלפהא הדא בחסן תפצלך געלך אללה פי חיז אלסלאמה ולא אכלאך מן חסן אלתופיק דכרת אן מא [ &nbsp; &nbsp; &nbsp; &nbsp; &nbsp; ]ע אלא ג [&nbsp; &nbsp; &nbsp; ]</p>
</li>
<li>
<p>מא עמלתה סדיד מבארך וקד שדדת אלרזמה ואנא עלי חמלהא בעד אלסבת מגד כתיר גאיה אללה יכתב אלסלאמ[ה&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ולם יתם לי שיי אלא ב אלא סדס מא בעת מנה שיי אעלמתך דלך דכרת אן ר אלחנן לאים לי וקד שד[ת &nbsp; &nbsp; &nbsp; &nbsp; &nbsp; ]</p>
</li>
<li>
<p>ואנא חריץ אן נכרג בהא לרשיד ננפדהא למא קבלך אן שא אללה וקד חאן אלאגל עלי אלקארי בן אולסיין פתאכד אלרקעה ותמצי אליה ותג[ &nbsp; ]</p>
</li>
<li>
<p>לא יכון בד מן דלך וסרתני אלדי אבקית אלקמח ודכרת אן נטלע למא קבלך נתנאצר ואנא אן שא אללה אפעל דלך ומא חבסני אלא ננתצר לנעל[ם]</p>
</li>
<li>
<p>ללמראכב צחה כבר ור יהודה בן אסמעיל נע אוקפתה עלי כתאבך פגאב לי כתאב בן בנאיה ואוקפני עליה ואלדי קאל בן בנאיה ו דנ אסלפהא</p>
</li>
<li>
<p>לך שמעון בתניס ליס הי ו דנ ואלכתאב אלדי כאן ענד ר אברהם פאלדי ללרגל עלי מא דכרה בן בנאיה ח דנ אל&lt;א&gt; ו דר פצה ומא</p>
</li>
<li>
<p>אחתאג אכד עליך בוצול כתאבך מסרע מע כתאב אלרגל אלמדכור אלחסן בן מחמד אלחצרמי וכיל עלי בן אלסקטי פ[תאכד]</p>
</li>
<li>
<p>ספתגה //אלדי הי בק דינ לבן אלשוא// ואלק דינ תנפדהא אלי מסרע מע מן תראה אן שא אללה ואנא אן שא אללה נקים הנא אלי אכר סיון ומא לי מא אכתב בה אליך [</p>
</li>
<li>
<p>כתבת עלי סרעה תכתץ אתם אלסלם ור אברהם אלסלם ומולאי אלרב אלסלם ור מימון אלסלם ו[ ]</p>
</li>
<li>
<p>תעלמני ואלד דנ ו&lt; אוקפהא עלי מן דפעתהא אליה לנעלם אלצחה ועליך אלסלם וא[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אדאם אללה עזה אתם אלסלם וקד אכדת אן אכתב כתאב לבן עבד אלוכיל פמא לחקת וקד תקדם כתאבי אליה עטף [כתאב]ך</p>
</li>
<li>
<p>ביד בן אלגרגנתי אלדי מעה אלצרה ואנת תקף עליה פאן ראית לדפעה אליה וגה פתפעל ולך עאלי אלראי ואלרזמה</p>
</li>
<li>
<p>יוסקהא אלכהן פי שאנה אלדי פיה ארשיד ומא אחתאג אכד עליך פי מואצלה כתבך וכתבת הדא אלכתאב</p>
</li>
<li>
<p>יום אלגמעה ערב שבת ליח כלון מן [ניסן] //סיון// ערפך אללה ברכתה וגעלך פי חיז אלסלאמה</p>
</li>
<li>
<p>ומרכב בן אלאסכנדר קד רגע ואלדי יפרג לאנה עאב עליהם ואלאקלאעה אלאולה א[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>עלי חסאב אלנאס עליהא אלעוסג אעלמתך דלך אללה תעאלי יחסן אלעאקבה</p>
</li>
<li>
<p>מן רחמה אללה תעאלי יכתב אלסלאם עליכם(?)</p>
</li>
<li>
<p>وحسبي الله عليه توكات</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00018-J-00003-00013/canvas/2">
                    
                    
                    
                        <h3>verso - address - other</h3>
                    
                        <ol>
<li>
<p>[לסיידי ומולאי אבי יחיי נהר]אי בן נסים נע שאכר תפצלה פרח בן אסמעיל בן פרח נע ליח כלון מן [סיון]</p>
</li>
<li>
<p>[אטאל אללה בקאה ואדאם עזה] ותאיידה וסעאדעתה</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;يدفع لابرهيم الصيرفي النحاسين دار البركة</p>
</li>
</ol>
                    
                        <h3>verso - address</h3>
                    
                        <ol>
<li>
<p>לסיידי ומולאי אבי יחיי נהראי בן נסים נע&nbsp; &nbsp; &nbsp; &nbsp; &nbsp; מן יוסף בן עלי נע כהן פאסי</p>
</li>
<li>
<p>אטאל אללה בקאה ואדאם עזה ותאיידה</p>
</li>
</ol>
                    
                </div>
            
        </section>
    </body>
</html>
