
<html>
    <head>
        <title>Transcription of Letter: T-S 8J19.11</title>
    </head>
    <body style="max-width: 860px; margin: auto">
        <h1>Transcription of Letter: T-S 8J19.11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00019-00011/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם עזה ותאידה וסלאמתה</p>
</li>
<li>
<p>ונעמתה מן תטאי ען סלאמה ונעמה אעלמך אן כתבת אליך כתב אן</p>
</li>
<li>
<p>עדה ולם נרא לואחד מנהא גואב ארגו שגל כיר אן שא אללה</p>
</li>
<li>
<p>וכנת ערפת מולאי אן לו כאן אללך מעי לבעתה כאמל וחצל לי [מנה]</p>
</li>
<li>
<p>גמלה ואסעה אן חצלתה תנפץ מנה נצפה פי אלבר ואלנצף אלי תניס</p>
</li>
<li>
<p>פי אלבחר וקד ערפתך חאל אלחרירי אלדי לך ענדה דינרין א[ן ערפת]</p>
</li>
<li>
<p>אנה דכל למצר תקבצהא מנה וריד איאה תמאם ולא תחתג[ ]</p>
</li>
<li>
<p>כתאב לאן לו כאן בקי יום אכדתהא מנה וקד מצית אליה אלי</p>
</li>
<li>
<p>צנבאט ג מראר ומרכב אלדמירי מי יומי האדא וצל לתטא[י]</p>
</li>
<li>
<p>ערפתך דלך ומא עאקני ציר בן אלמחארא ומא דפע לי חבה</p>
</li>
<li>
<p>ואחדה אלי יומי האדא ואנא בעד אלסבת ננחדר אלי תנ[יס]</p>
</li>
<li>
<p>פלא תוכר שרא אללכ ולעל תאכד לי חסאב סידי אבי נצר ואלדי</p>
</li>
<li>
<p>אנפצת מעי הו לאסין מא סוי אלי בין אלרטל וקר דפעת[ה]</p>
</li>
<li>
<p>לצהרך ומא נחתאג נאכד עליך פי מא כתבת אליך [ ]</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>יכון לך חאגה אכתב לי בהא ותערפני אש כבר אל</p>
</li>
<li>
<p>מגארבה וכדלך תערפני אכבאר אלאטפאל תסאל לי</p>
</li>
<li>
<p>ענהם קראת עליך אלסלאם ועלי גמיע אצח[אבנא]</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אלסלאם וכתאבי עלא עאגלה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00019-00011/canvas/2">
                    
                    
                    
                        <h3>verso - address</h3>
                    
                        <ol>
<li>
<p>لمولاي الشيخ ابي يحيى نهراي بن نسيم المغربي من نسيم بن خلفون بن بنايا</p>
</li>
<li>
<p>اطال الله بقاة و ادام عزه و تاييده</p>
</li>
</ol>
                    
                </div>
            
        </section>
    </body>
</html>
