
<html>
    <head>
        <title>Transcription of Letter: T-S 28.22</title>
    </head>
    <body style="max-width: 860px; margin: auto">
        <h1>Transcription of Letter: T-S 28.22</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 1.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00028-00022/canvas/1">
                    
                    
                    
                        <h3>recto</h3>
                    
                        <ol>
<li>[... מר]פע וגטא [זנה ע''ח ונצף מגסל ...]</li>
<li>[וזנה אתנין וכ]מסין דרהמא ורבע [...] </li>
<li>[וזן אלכל תל]ת מאיה ותסעה וכמסין דרהמ[א ...] </li>
<li>[אבי יעקוב אלחכים [... הד]ה אלאוזאן אמלאה [א...]</li>
<li>מולאי ויתחקק פי דפתרה ואלצרה אלנח [אס ...] </li>
<li>ובעתה ואכדת עוצהא נחאס בתרוה גמיע מ[א ...] </li>
<li>אבי יעקוב וקד כנת אעלמת מולאי בדלך ואתב[תה פי דפתרה ... וקד]</li>
<li>סאלת מולאי פי אסלאף עלי כמסין בהאר פלפל ופעל [תה וקסמת אלסלף]</li>
<li>למרכב אלקמי ולמרכב בהזאת וכרגנא גמיענא פי [...]</li>
<li>ותפצלת ונזלת שיעתני פי אלבחר ומואליי אכותך [... ודכלת] </li>
<li>בלאד אלתיז וסמעת מא גרי עלי פי אלתיז ומא ודי [אלי וצולי אלי נהר]</li>
<li>וארה סאלם בחמד אללה תעאלי ווצלני כתאבך אלי [נהרוארה וצחבתה]</li>
<li>גמלה דנאניר תרסם לי אן אבתאע לך פילמאן ובד[...] </li>
<li>חריר ומחאבס חמר וסוד וטברי ומכאד ואן תב[קי ...]</li>
<li>אזנה מן ענדי ואשתרית חואיגך גמיעהא מן מאל[י... ואלדנאניר]</li>
<li>דפעתה לדאדא אלביאע עלי זיאדה רבע פי אלדין [אר ...]</li>
<li>בעד אן כאצם אלוזיר ואלדנאניר ענדה אלי אליום [...]</li>
<li>אלחואיג אלמכתצה בך ובאכותך וגעלת פי וסטה [א... וכתבת אליך]</li>
<li>וקלת יאכד כל מנכם שהות⟦ך⟧ה ואלבאקי יבקא לי ל[... ולי]</li>
<li>איצא צרתין מחאבס ואנפדתהם מע אל[...] </li>
<li>סאלמין ואעלמתך יא מולאי אנני טאיע [... ופי אלבחר קד גרי]</li>
<li>עלי מן אלאהואל מא קד ערפתה ומא כפי [ענך יא מולאי אנני וצלת]</li>
<li>אלי מרבאט סאלמא במא כלץ מן מאלי וכנת [...]</li>
<li>אנפדתה אליכם מן מרבאט עוץ מן מאלכם [... וכתבת]</li>
<li>אליך אשרח לך חאלי אסאלך פי תצחיח //תמן גמיע\\ אלחואיג [...]</li>
<li>אלמקדם דכרהא וכדלך מא צח פי אלנחאס במעז[...]</li>
<li>בהאר וכנת סאלתך אן תחמל לי אלכמסין בהאר אל[פלפל ... מע מא]</li>
<li>כאן לי ענדך מן סאיר אלבצאיע אלתי כנת כלפתהא [...]</li>
<li>אלי דהלך אן קדרת עלי דלך ואן לם תקדר יצלני כ[תאבך ... יוקפני]</li>
<li>עליה אמא אן אגי ואחמל מא לי וללשיך אבי יעקוב [אלחכים ...]</li>
<li>ווצלתני כתבך אלכרימה במא אנת אהל לה וקלת לי [...]</li>
<li>עלי שלום פאן רחלך יצל דהלך ויסבקך ואתכלת על[י אללה תעאלי]</li>
<li>ועלי מולאי וכנת אנפדת מע //בן\\ אלנאכדאה ואלאשתיאם [...]</li>
<li>וסתין קטעה פולאד ודון אלסבעין מנכל אלי ענד מולאי ובלס[...]</li>
<li>בן אלדבאג כמא עלם מולאי ותלפת ואלאן יא מולאי אלגרץ [אלמקצוד]</li>
<li>בה פי הדא אלכתאב הו תכליץ מא יכתץ באלשיך אבי יעקוב אל[חכים]</li>
<li>אדאם אללה עזה מן גמיע חואיגה אלמכתצה בה ושרחהא</li>
<li>אלסבע קטע אלפצה אללטאף אלמקדם דכרהא ווזנהא &lt;&lt; ואלקטעה</li>
<li>אלאשנה ווזנהא ⟦עלי מא דכר אלחכים⟧ ארבעה (!) מאיה מנא ורמא צח פיהאוו ⟦ואלמעול⟧</li>
<li>עלי מא צח ענד מולאי ואלאפתימון ווזנה עשרה אמנא ⟦עלי מא דכר⟧</li>
<li>⟦איצא⟧ ואלצרה אלנחאס ⟦דכר איצא אן⟧ וזנהא מאיה ועשרה ארטאל </li>
<li>במצר //במא כאן פיהא מן אלצב ואלצרב ובענא מנהא אלצרב ואבתענא עוצה אלצב\\ ואלמחמודה ⟦דכר אן⟧ וזנהא עשרין דרהמא ואלכרקה אללפאפה</li>
<li>איצא תחקק יא מולאי גמיע מא צח פי הדה אלחואיג אלמקדם </li>
<li>דכרהא אלמכתצה באלשיך אבי יעקוב אלחכים אדאם אללה עזה</li>
<li>ומא צח פי אלכמסין בהאר אלפלפל אלדי כנת סאלתך אלאסלאף עליהא </li>
<li>//⟦וערפתך אן ללשיך אבי יעקוב מן גמלתהא טו⟧\\ ומא צח פי אלנחאס מפרד לאנני קד דפעת לה מאיתי דינארא </li>
<li>עלי דלך ועלי מא כאן לה צחבתי אלי נהר וארה איצא מן אלמיעה</li>
<li>ואלמרגאן ואנא אגדד אלסואל למולאי אלשיך אדאם אללה תאיידה</li>
<li>אן יחקק לי מא צח פי כל חאגה מן הדה אלחואיג ואלפצה כל קטעה </li>
<li>וקטעה באוזאנהם ואסעארהם ואתמאנהם &lt;&lt; ומא צח פי אלכמסין</li>
<li>בהאר אלפלפל ויתכלף לי אלמשקה פי עמל אלחסאב פי דלך כמא</li>
<li>עהדת מן תפצלה קדימא וחדיתא          ומא כאן לי לכאצתי אלדי</li>
<li>דכרתה חצרתה ווצלני בה כתאבה הו מקבול ענדי גאיז לא אשך</li>
<li>פיה ומא תחקק מן גמלה מא יכתץ במולאי אלשיך אבי יעקוב</li>
<li>אלחכים אדאם אללה עלאה תנעם יאמולאי ותשתרי באלמבלג בצאעה</li>
<li>תנפדהא מע מן יקע אלראי עלי איצאל הדא אלכתאב מן ידה בוכאלה</li>
<li>תכתב לה באמר בית דין ויקלדני פי דלך אלמנה ולא ילחקה תואני </li>
<li>פיה //לקבצה ליצל אלי בית דין ליצל כל מנא אלי חקה\\      וקד כנת כתבת אלי מולאי אדאם אללה עזה וסאלתה אן יספר </li>
<li>מא ענדה מן גמיע מא יכתץ בי ובאלשיך אבי יעקוב אלמדכור חרס </li>
<li>אללה עזה חסב מא ירי בר או בחר לעל אלכאלק תעאלי יגבר אלכסארה</li>
<li>פי דלך וארגו אן יכון תפצל ופעל דלך לאנני כנת אטלקת לך דלך</li>
<li>ואלכאלק תעאלי יחרס מדתה ויטיל עמרה ועמר אולאדה ומואליי</li>
<li>אכותה ולא יעדמני בקאהם          ואסאלה אן יתחפני בכתאבה</li>
<li>אלכרים מצמן אכבארה ואחואלה ואלעארץ מן חאגאתה ומהמאתה</li>
<li>פאני אסר בדלך פעל מנעמא לא עדמתה            מולאי מעצרץ באתם</li>
<li>אלסלאם ומואליי אכותה ואולאדה מכצוצין באגל סלאם ושלום</li>
<li>וסאיר אלאצדקא ומן סאל עני או יסל עני מכצוצין באגל סלאם</li>
<li>ואטיב תחיה ושלום                                    ישע רב</li>
<li>                                                 יוסף בר דויד </li>
<li>                                                        נ''נ</li>
</ol>
                    
                        <h3>recto, right margin</h3>
                    
                        <ol>
<li>שט''נ ומא צח פיהא</li>
</ol>
<p> </p>
<p> </p>
<ol>
<li>בעד </li>
<li>אכראג מא </li>
<li>יסתחק </li>
<li>עליה </li>
<li>מן מכס </li>
<li>ועמאלה </li>
<li>ומא </li>
<li>אצפתה </li>
<li>עלי תמן </li>
<li>אלנחאס </li>
<li>והו </li>
<li>ג דנא'</li>
</ol>
<p> </p>
                    
                </div>
            
        </section>
    </body>
</html>
