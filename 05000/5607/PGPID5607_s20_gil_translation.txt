recto

….הגיע מכתבך ביד אבו אלחסן כיארה, בעליו של אלמד, ועמו כיס שעליו כתבת
ועמו כיס הדרהמים עם אישור המספר והמשקל ; וקיבלתים ממנו לפי שעה ; אחר כך מסרתי 
את המכתב ששלחת לקאסם. שמחתי על מה שהעלית בו שאני כתבתי לך
דברי תודה עליו. הוא קרא אותו. אחר כך נפגשתי עמו בעקבות קריאתו את המכתב, אך לא 
הראיתי לו שאני יודע מה שיש במכתב, ואז ראיתי שהיה רוצה מאוד שישיבו לי טובה.
אז אמרתי לו, הלוא אני מאנשיך ורצוני שתתחשב במעמדי, והלוא אתה יותר חזק ממני
בהשתדלות למען מי שהוא בעל מעמד, והאם אינך יכול לעשות לו טובה? חי נפשי. מהר עשה לו
טובה ! והסתלקתי ממנו באותו רגע. ואילו מה שאתה כותב במכתבך שמאדוני
אבו אברהם עיאש הגיע מכתב ובו הוא אומר שהפשתים ביוקר רב וכי הוא קיבל את מכתבי אליו,
כמה שהן טובות ומשובחות, הלוא כתבתי דברים כפי שהם, כי אינני מיטיב לשקר, אף שאני רואה(?)
שהאחרים מרוויחים רק בחנופה ובעורמה; אבל מודה אני לאלוהים מכל מקום.
אבו אלחג'אג' יגיע אליך ויודיעך את הנעשה אצלנו ומה שקניתי. אשר למה
שאתה כותב בדבר שהייתי מחוץ לביתי, הלוא דבריך אמת לאמיתה; למחרת כותבי זאת, אני עובר 
(14–15) אל ביתי. ועוד בטרם בוא מכתבך הפרדתי בשבילך את הסודרים הדרושים לך, אספתי מהם ל' סודרים בקירוב. לולא חסר לי בד אריוה, מפני
 
שבעלי השוק הפקיעו אותו, הייתי מספק לך כבר את דרישתך ; אבל ברצון האל,
אשיג בד אריזה וחבלים; חובה עליך כי בבואך, ברצון האל, תהיה עמך תשובה. שים לב
לעיסוקיך ואל תזלזל בהם ואל תפנה את לבך לעיסוקיך כאן
אלא אחרי שתשלים את עיסוקיך בפסטאט. ברצון האל אני אמלא את מקומך,
ולמעלה מזה; אלוהים יתעלה יודע את כל הנסיבות כבר הודעתיך את עניין בד הפשתים
שלך; השבוע אשתדל להקדים את מכירתו בכל דרך,
על כן אל נא תהיה לך עוגמת נפש בגללו. ואילו את מה שהיה של אדוני אבו אסחק ברהון הציעו
במ' דינרים וחצי, אבל אנחנו נשתדל, אולי יעלה קצת ונמכור זאת ונאסוף לו בתמורה
פשתים, כפי שכתב. שלח לי מכתב, אם הגדלת בשבילי את הקנייה אצל אבן
צדקה במשאוי אחד, כי אז אקנה אותו כי הוא משובח, אין בפשתים של האיכרים
טוב ממנו. מחירי הפשתים הם כפי שהיו, לא עלו אלא כפי שירדו; אלא
שהפשתים, בניגוד למה שהיה השנה, בימים אלה הן (מסוג) מריסי, כפי שכבר
הודעתי לך (לפני כן). וכמו כן אני דואג מאוד לאחי, ויש לי בגללו עוגמת נפש
רבה; כבר כתבתי לו לפני כן שיבוא אבל דומני שלא הסכים. אם אתה כותב
למרדוך כתוב לו שישגיח עליו, ואם הוא זקוק לבגד מפני הקור,
שיגן עליו מפני החורף. דרישות שלום לך, ולאדוני אבו אסחק ברהון מיטב
דרישות השלום. ומסור לאדוני אבו אסחק אברהם בן סגמאן את מיטב דרישות השלום. 

recto, right margin
ולמי שנתון לחסותך מיטב דרישות השלום. 
 
verso
אדוני ורבי אבו יחיה נהוראי בן נסים נ"נ, ייתן לו אלוהים אריכות ימים ויתמיד את חסדיו לו. מסלאמה בן נסים בן אסחק נ''נ.