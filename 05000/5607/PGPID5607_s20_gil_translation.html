
<html>
    <head>
        <title>Hebrew Translation of Letter: Bodl. MS heb. c 28/63</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. c 28/63</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-63/1.json">
                    
                    
                    
                        <h3>recto</h3>
                    
                        <ol>
<li>….הגיע מכתבך ביד אבו אלחסן כיארה, בעליו של אלמד, ועמו כיס שעליו כתבת</li>
<li>ועמו כיס הדרהמים עם אישור המספר והמשקל ; וקיבלתים ממנו לפי שעה ; אחר כך מסרתי </li>
<li>את המכתב ששלחת לקאסם. שמחתי על מה שהעלית בו שאני כתבתי לך</li>
<li>דברי תודה עליו. הוא קרא אותו. אחר כך נפגשתי עמו בעקבות קריאתו את המכתב, אך לא </li>
<li>הראיתי לו שאני יודע מה שיש במכתב, ואז ראיתי שהיה רוצה מאוד שישיבו לי טובה.</li>
<li>אז אמרתי לו, הלוא אני מאנשיך ורצוני שתתחשב במעמדי, והלוא אתה יותר חזק ממני</li>
<li>בהשתדלות למען מי שהוא בעל מעמד, והאם אינך יכול לעשות לו טובה? חי נפשי. מהר עשה לו</li>
<li>טובה ! והסתלקתי ממנו באותו רגע. ואילו מה שאתה כותב במכתבך שמאדוני</li>
<li>אבו אברהם עיאש הגיע מכתב ובו הוא אומר שהפשתים ביוקר רב וכי הוא קיבל את מכתבי אליו,</li>
<li>כמה שהן טובות ומשובחות, הלוא כתבתי דברים כפי שהם, כי אינני מיטיב לשקר, אף שאני רואה(?)</li>
<li>שהאחרים מרוויחים רק בחנופה ובעורמה; אבל מודה אני לאלוהים מכל מקום.</li>
<li>אבו אלחג'אג' יגיע אליך ויודיעך את הנעשה אצלנו ומה שקניתי. אשר למה</li>
<li>שאתה כותב בדבר שהייתי מחוץ לביתי, הלוא דבריך אמת לאמיתה; למחרת כותבי זאת, אני עובר </li>
<li>(14–15) אל ביתי. ועוד בטרם בוא מכתבך הפרדתי בשבילך את הסודרים הדרושים לך, אספתי מהם ל' סודרים בקירוב. לולא חסר לי בד אריוה, מפני</li>
<li> </li>
<li>שבעלי השוק הפקיעו אותו, הייתי מספק לך כבר את דרישתך ; אבל ברצון האל,</li>
<li>אשיג בד אריזה וחבלים; חובה עליך כי בבואך, ברצון האל, תהיה עמך תשובה. שים לב</li>
<li>לעיסוקיך ואל תזלזל בהם ואל תפנה את לבך לעיסוקיך כאן</li>
<li>אלא אחרי שתשלים את עיסוקיך בפסטאט. ברצון האל אני אמלא את מקומך,</li>
<li>ולמעלה מזה; אלוהים יתעלה יודע את כל הנסיבות כבר הודעתיך את עניין בד הפשתים</li>
<li>שלך; השבוע אשתדל להקדים את מכירתו בכל דרך,</li>
<li>על כן אל נא תהיה לך עוגמת נפש בגללו. ואילו את מה שהיה של אדוני אבו אסחק ברהון הציעו</li>
<li>במ' דינרים וחצי, אבל אנחנו נשתדל, אולי יעלה קצת ונמכור זאת ונאסוף לו בתמורה</li>
<li>פשתים, כפי שכתב. שלח לי מכתב, אם הגדלת בשבילי את הקנייה אצל אבן</li>
<li>צדקה במשאוי אחד, כי אז אקנה אותו כי הוא משובח, אין בפשתים של האיכרים</li>
<li>טוב ממנו. מחירי הפשתים הם כפי שהיו, לא עלו אלא כפי שירדו; אלא</li>
<li>שהפשתים, בניגוד למה שהיה השנה, בימים אלה הן (מסוג) מריסי, כפי שכבר</li>
<li>הודעתי לך (לפני כן). וכמו כן אני דואג מאוד לאחי, ויש לי בגללו עוגמת נפש</li>
<li>רבה; כבר כתבתי לו לפני כן שיבוא אבל דומני שלא הסכים. אם אתה כותב</li>
<li>למרדוך כתוב לו שישגיח עליו, ואם הוא זקוק לבגד מפני הקור,</li>
<li>שיגן עליו מפני החורף. דרישות שלום לך, ולאדוני אבו אסחק ברהון מיטב</li>
<li>דרישות השלום. ומסור לאדוני אבו אסחק אברהם בן סגמאן את מיטב דרישות השלום. </li>
</ol>
                    
                        <h3>recto, right margin</h3>
                    
                        <p>ולמי שנתון לחסותך מיטב דרישות השלום. </p>
<p> </p>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-63/2.json">
                    
                    
                    
                        <h3>verso</h3>
                    
                        <p>אדוני ורבי אבו יחיה נהוראי בן נסים נ"נ, ייתן לו אלוהים אריכות ימים ויתמיד את חסדיו לו. מסלאמה בן נסים בן אסחק נ''נ.</p>
                    
                </div>
            
        </section>
    </body>
</html>
