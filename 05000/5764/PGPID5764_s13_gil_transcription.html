
<html>
    <head>
        <title>Transcription of Letter: Moss. IV,18</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-MOSSERI-IV-00018/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי אטא]ל אללה בקא מולאי אלשיך ואדאם תאידה וסלאמתה ונעמתה [&nbsp;</span></li>
<li><span lang="he">] אלנצף מן אדר ראשון כתמה אללה עלי מולאי אלשיך באחסן כאתמה וערפ[ה</span></li>
<li><span lang="he">ברכתה וברכה] מא יליה בעד וצול כתאבך אלי ביד ברוך וצחבתה אלכתב אלמגרביה תם</span></li>
<li><span lang="he">אגבתך עליה ואנפדת מעה ג' כתב מנהם כתאב אלי סידי אברהים דרעי נחב&nbsp;</span></li>
<li><span lang="he">גואבה ומנהם כתב לשיך אבו יוסף ישראל וכתאב אלי ולד אבי אלפצל אבן&nbsp;</span></li>
<li><span lang="he">]י מן מסאפר בן שמואל נחב וצולה אליה אן שא אללה תם יאמולאי דכרת&nbsp;</span></li>
<li><span lang="he">]אלה אלשיך אבו יוסף ישראל אן לי מעה אכמרה ווקאיה מדהבה פנחב</span></li>
<li><span lang="he">] ותסאלה אן כאן באקי אלחואיג' סאלמה מעה אן שא אללה וקד</span></li>
<li><span lang="he">] אלכתב אלמדכורה צחבה אבו סעיד בן אלשקר וקד דכר תפצלך</span></li>
<li><span lang="he">] מתקדם נסתג'ני ען אעאדתה על[י מו]לאי תם דכר לי סידי אברהם ולד</span></li>
<li><span lang="he">] ענד עואץ' צהרי תמן אלעדל כתאן ולם ידכר לי אש הי מן אלדנא'</span></li>
<li><span lang="he">ואש גנסהא וקד וחק אבי נ''ע וצל לי מנה כתאבין ואחד מן אלדי אנפד אלי</span></li>
<li><span lang="he">מולאי הו בעהד בעיד ואלתאני בעהד קריב ול[ם] י[דכ]ר לי שי מן תמנה ומא</span></li>
<li><span lang="he">אדרי כיף אל[&nbsp; &nbsp; &nbsp; &nbsp; &nbsp; ] אחב מן מולאי יפעל לי [בדלך] מא יוג'בה לעל ימצי</span></li>
<li><span lang="he">אלדי אנפדת כ'לפהא ויתעב פי דלך אללה אללה יאמולאי תם דכר מולאי שרא ורק מן</span></li>
<li><span lang="he">אלסג'לת או ג'ירה ולם אג'ד אנדלסי פיה כ'יר לאן מולאי דכר אן ירידה לנסך&nbsp;</span></li>
<li><span lang="he">ואמא תם אנדלסי מקארב ותם ענד אלסג'לת ורק שאמי ואסע כביר</span></li>
<li><span lang="he">סערה ה' דנא' אלרזמה פאן חסן ענד מולאי מנה אנא אכד לה ור' ישועה</span></li>
<li><span lang="he">הו עלי אלמגי אלי מא קבלכם ואנא אנפד למולאי מעה ק' פאן צלח לה ממא</span></li>
<li><span lang="he">אכדת לה מנה באקי שג'לה אעלמת מולאי דלך וקד כתבת אליך ושאורת מן[</span></li>
<li><span lang="he">פי צ[ &nbsp; &nbsp; &nbsp; ] האדה אלסנה ללג'רב ואשרחת לה צורה אלחאל פנחב מן מולאי י[</span></li>
<li><span lang="he">מא יחסן ענדה פי דלך ופי גמיע מא כתבת אליה פארגו אן כתאבה מני באלקרב</span></li>
<li><span lang="he">אן שא אללה תכתץ אפצ'ל אלסלאם ונסים אחיאה אללה אלסלאם וכתבת עלי סרעה</span></li>
<li><span lang="he">אעדר בפצ'לך ושלום [</span></li>
</ol>
                    
                </div>
            
        </section>
    </body>
</html>
