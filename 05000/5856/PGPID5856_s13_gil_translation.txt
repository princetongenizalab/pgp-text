recto

אני כותב לך, אדוני וראשי היקר לי, ייתן לך אלוהים אריכות ימים ויחמיר את חסדיו לך, מפסטאט,
בו' בשבט, יודיעך אלוהים את ברכתו ואת ברכת החודשים שאחריו. שלומי טוב
ואני מאושר, אבל אני מתגעגע אליך: יקרב אלהים את פגישתי עמך לטובה, כי קרוב הוא להיענות. אודיעך
שהגיעו אלי מכתביך באוניות. אתה כותב בעניין מה ששלחת: כבר הגיעו
החרוזים, חוץ מאריזה קטנה שהיא באלכסנדריה; אילו נסעתי אני השנה לאלכסנדריה
לא היתה משתהה עד עכשיו. כבר כתבתי למישהו שיוביל לי אותה לפסטאט; אלוהים יכתבנה 
לשלום. כתבתי לבן דודי דברים שאין צורך שאפרטס לך. תכלית
מכתבי זה היא שבן אלאבאר אבו אלחסין שיטה כך ושיטה בכבודך  
בעניין מצנפת ה'דביקי' הארורה. הוא הלך אל אבו אלחסן בן חיים,
סופר אדוני ורבי אבו נצר, יתמיד אלוהים את גדולתו, והוציא לו את רשימת המשלוח של דברי הלבוש
ששלח אדוני אביך, עליו השלום, ובה ציין מצנפת של בן אלאבאר.
עוד אמר לו השותף של בן סעדון בשמך שאתה העברת אותה אל בן אלחואניתי.
ובכן, אם אמנם כן הדבר, 

recto, right margin
הואילה להשתדל לחלץ עצמך מלשונו. הוא אמר : אקח מכתב מאדוני ורבי אבו נצר וישמש לי ראיה, אראה במה שיגיע .... 
recto, top margin
.... ש"ש דינר בקירוב, אבל אין עמו דבר. אמר שיבוא לקירואן עם אנשים (מארצות ה)נוצרים שהוא חייב להם ש' דינר. זאת, לידיעתך. 
verso

כתבתי בחיפזון, עמך הסליחה. הגיעו לפני כן מכתביך אל אדוני ורבי, אבו נצר,
יתמיד אלוהים את גדולתו, בדבר קניית פשתים והוא שלח ושאל אותי על מי (ראוי) להטיל קנייה זו.
אבו אלפצל בן ישו עמד לנסוע לקנותן מבוציר, כאשר בא
מאלכסנדריה אדוני אבו אלפצל זכריא בן כלוף אלאשקר ומסר לו אדוני
ורבי את הדינרים, וקנה כ"ב משואים פשתים, והם כבר הגיעו לפסטאט. אני שולח לך,
מכובדי האציל, את מיטב דרישות השלום ולאדוני אחיך, ייתן לו אלוהים שלום, דרישות שלום. מכרתי
בשבילו את הפנינים הקטנות בשישה דינריס פחות רבע, ואמכור בשבילו את (הפנינים) ה'זיתוני' ואקנה
לו מה שיזמן אלוהים. אשר למה שכתבת שיש לו אצל בן אבי עקבה פנינים, לא הגיע אלי
דבר, אף גרגיר לא הגיע לפסטאט מסביבות ה'ריף'. אני אברר דבר זה. אבקש ממך

verso, right margin
כי תמסור (דרישות שלום) ממני לאדוני ורבי דודך, האדון אבו אברהים 
 
verso, top margin
והודע לו כי התמורה בעד הפנינים היא לפי שעה של אדוני אבו .... 
 
verso, address
לאדוני ורבי אבו אסחק ברהון בן אסחק נ"נ, ייתן לו אלוהים אריכות ימים ויתמיד את חסדיו ואת עזרתו לו. מישראל בן נתן נ"נ בן נהוראי, ו' בשבט; לקירואן, ברצון האל.