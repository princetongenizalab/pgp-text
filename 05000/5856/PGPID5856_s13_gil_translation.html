
<html>
    <head>
        <title>Hebrew Translation of Letter: T-S 12.362</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.362</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00362/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני וראשי היקר לי, ייתן לך אלוהים אריכות ימים ויחמיר את חסדיו לך, מפסטאט,</li>
<li>בו' בשבט, יודיעך אלוהים את ברכתו ואת ברכת החודשים שאחריו. שלומי טוב</li>
<li>ואני מאושר, אבל אני מתגעגע אליך: יקרב אלהים את פגישתי עמך לטובה, כי קרוב הוא להיענות. אודיעך</li>
<li>שהגיעו אלי מכתביך באוניות. אתה כותב בעניין מה ששלחת: כבר הגיעו</li>
<li>החרוזים, חוץ מאריזה קטנה שהיא באלכסנדריה; אילו נסעתי אני השנה לאלכסנדריה</li>
<li>לא היתה משתהה עד עכשיו. כבר כתבתי למישהו שיוביל לי אותה לפסטאט; אלוהים יכתבנה </li>
<li>לשלום. כתבתי לבן דודי דברים שאין צורך שאפרטס לך. תכלית</li>
<li>מכתבי זה היא שבן אלאבאר אבו אלחסין שיטה כך ושיטה בכבודך  </li>
<li>בעניין מצנפת ה'דביקי' הארורה. הוא הלך אל אבו אלחסן בן חיים,</li>
<li>סופר אדוני ורבי אבו נצר, יתמיד אלוהים את גדולתו, והוציא לו את רשימת המשלוח של דברי הלבוש</li>
<li>ששלח אדוני אביך, עליו השלום, ובה ציין מצנפת של בן אלאבאר.</li>
<li>עוד אמר לו השותף של בן סעדון בשמך שאתה העברת אותה אל בן אלחואניתי.</li>
<li>ובכן, אם אמנם כן הדבר, </li>
</ol>
                    
                        <h3>recto, right margin</h3>
                    
                        <p>הואילה להשתדל לחלץ עצמך מלשונו. הוא אמר : אקח מכתב מאדוני ורבי אבו נצר וישמש לי ראיה, אראה במה שיגיע .... </p>
                    
                        <h3>recto, top margin</h3>
                    
                        <p>.... ש"ש דינר בקירוב, אבל אין עמו דבר. אמר שיבוא לקירואן עם אנשים (מארצות ה)נוצרים שהוא חייב להם ש' דינר. זאת, לידיעתך. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00362/canvas/2">
                    
                    
                    
                        <h3>verso</h3>
                    
                        <ol>
<li>כתבתי בחיפזון, עמך הסליחה. הגיעו לפני כן מכתביך אל אדוני ורבי, אבו נצר,</li>
<li>יתמיד אלוהים את גדולתו, בדבר קניית פשתים והוא שלח ושאל אותי על מי (ראוי) להטיל קנייה זו.</li>
<li>אבו אלפצל בן ישו עמד לנסוע לקנותן מבוציר, כאשר בא</li>
<li>מאלכסנדריה אדוני אבו אלפצל זכריא בן כלוף אלאשקר ומסר לו אדוני</li>
<li>ורבי את הדינרים, וקנה כ"ב משואים פשתים, והם כבר הגיעו לפסטאט. אני שולח לך,</li>
<li>מכובדי האציל, את מיטב דרישות השלום ולאדוני אחיך, ייתן לו אלוהים שלום, דרישות שלום. מכרתי</li>
<li>בשבילו את הפנינים הקטנות בשישה דינריס פחות רבע, ואמכור בשבילו את (הפנינים) ה'זיתוני' ואקנה</li>
<li>לו מה שיזמן אלוהים. אשר למה שכתבת שיש לו אצל בן אבי עקבה פנינים, לא הגיע אלי</li>
<li>דבר, אף גרגיר לא הגיע לפסטאט מסביבות ה'ריף'. אני אברר דבר זה. אבקש ממך</li>
</ol>
                    
                        <h3>verso, right margin</h3>
                    
                        <p>כי תמסור (דרישות שלום) ממני לאדוני ורבי דודך, האדון אבו אברהים </p>
<p> </p>
                    
                        <h3>verso, top margin</h3>
                    
                        <p>והודע לו כי התמורה בעד הפנינים היא לפי שעה של אדוני אבו .... </p>
<p> </p>
                    
                        <h3>verso, address</h3>
                    
                        <p>לאדוני ורבי אבו אסחק ברהון בן אסחק נ"נ, ייתן לו אלוהים אריכות ימים ויתמיד את חסדיו ואת עזרתו לו. מישראל בן נתן נ"נ בן נהוראי, ו' בשבט; לקירואן, ברצון האל.</p>
                    
                </div>
            
        </section>
    </body>
</html>
