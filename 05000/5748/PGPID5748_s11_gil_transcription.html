
<html>
    <head>
        <title>Transcription of Letter: Moss. Ia,5</title>
    </head>
    <body style="max-width: 860px; margin: auto">
        <h1>Transcription of Letter: Moss. Ia,5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-MOSSERI-IA-00005/canvas/1">
                    
                    
                    
                        <h3>Recto</h3>
                    
                        <ol>
<li>בשמך רחמ&nbsp;</li>
<li>כתאבי אטאל אללה בקא ידידנו מחמד נפשנו //והחבר// ראס אלכל סגן הישיבה רא[ש הסדר מן דאר] אלס[לאם&hellip;</li>
<li>[&nbsp; &nbsp; &nbsp; ] בטבת שנת שמט ען סלאמה פי אלנפס אחמד א[ללה ולו דה]בת אלי וצף מא [ענדי] מן&nbsp;</li>
<li>אלצעף אלמלאזם וקד נגצת עליי אלחיאה מן צרבאן אלאפאת לטא[ל אלשרח לכן אקול ברכו ייי כל]&nbsp;</li>
<li>מעשיו ואסלה אן יגעל לדלך אכרה מחמודה ועאקבה נאפעה והו ולי דלך וקלבי בגמיע מתרחש</li>
<li>אליך יאסידי אדאם אללה עזך וקד כנת כתבת כתאבא אלי [&nbsp; &nbsp; &nbsp; &nbsp; &nbsp; &nbsp;מחמ]דנר מ רב</li>
<li>נחמיה אלאך אלפאצל וארגו אן יכון קד וצל ובלגת פיה אלגרץ ואן יבלגה אללה מא [&nbsp; &nbsp; &nbsp; ] יאסיד[י]&nbsp;</li>
<li>אנה גאני מנד איאם קלילה כתאב מעלון מן אהל כניסה אלעראקיין גיר מנסוב אלי אחד אן קומא קד</li>
<li>תאר עליך וכתב בעצהם מחאצר ואוחשני דאך ולם אערף אלצורה כיף [כא]נת ווצלן [&nbsp; &nbsp;] כתאב</li>
<li>&nbsp;מנסוב אלי אנה מן סלימן בן מבורך וקד דכר אנה כאן ענדנא בבגדאד [&nbsp; &nbsp; &nbsp; אלש]יך אלגליל אפרים&nbsp;</li>
<li>&nbsp;הנודע בבן אלעכי אדאם אללה עזה פי צחבתה וכתר אגתמאמה //מנה// ודכר לי אן יסמא נצר ויפורהם&nbsp;</li>
<li>&nbsp;למכאצמתך וכתב אלמחאצר וכתר גמי בדלך ודכר אנהם לם ינפעהם דלך מן [&nbsp; &nbsp;] אלכניסה אידהם&nbsp;</li>
<li>&nbsp;אללה ואן אכתר אלגמאעה פי נצרתך פסרני דלך ואללה במנה יגעלך מטפרא מן [&nbsp; &nbsp; &nbsp; ] אלמני [&nbsp; &nbsp; &nbsp; ]</li>
<li>&nbsp;וליס אערף שרח לדלך בל דכר לי מר סלימן אנהם כתבו כתבא אלינא [ואלי גמיע] אלכנאים [&nbsp; &nbsp; &nbsp; ]ֿ</li>
<li>&nbsp;ואנהם אלי גאיה מא כתבו //מן// כתבהם לם ינפדוהא אלינא פינבגי אן תקדם מכאתבה [&nbsp; &nbsp; ] מא [&nbsp; &nbsp; ]</li>
<li>&nbsp;מחקקא ולמן נכאתב מן מנאצחיך פנשכרה ולמן נכאתב מן /מ/כאצמין פנצאל[חך] מעהם [ ]</li>
<li>&nbsp;[&nbsp; &nbsp; &nbsp; &nbsp; &nbsp;] ודכר לנא איצא ו//אן// אבא אלעלא אלמבארך בן מר אברהם אלצפורי [&nbsp; &nbsp; &nbsp; &nbsp; &nbsp;]</li>
<li>&nbsp;ואנה מן אלמגדדין עליך פתערפני אידך אללה דכרה ומן הו הל עראקי או [שאמי] ובאי שי יכאתב&nbsp;</li>
<li>&nbsp;פקלבי אלי דלך ואנא אכתב אלי סידי אלשיך אלגליל אבי נצר מר פצל בן מר סהל אדאם אללה תאיידה</li>
<li>&nbsp;באן יערפני אלצורה בחקאיקהא ואן יקצד אלענאיה בך וייי יהיה בעזרך יעביר ממך כל צרה וצוקה</li>
<li>&nbsp;ויחשב עליך מחשבות שלום ואנא שדיד אלתטלע אלי דלך פתכתב אלכתאב באלשרח עלי עדה נסך לי[צל]&nbsp;</li>
<li>&nbsp;ורא דלך וקבל אתמאם הדא אלכתאב וצל אלינא כתאבך אדאם אללה תאיידך וערפת צחה&nbsp;</li>
<li>&nbsp;מא דכרתה מן קצה אליז נפסא אלמגדדין עליך וערפנא מצידהם אלתי דכרתה [&nbsp; &nbsp; &nbsp; &nbsp; &nbsp;]</li>
<li>&nbsp;אגרת שלקללות ושלחרמה עלי מן יגיר סנה אלבלד אלתי סנהא אלאואיל ואדא וצלת אלינא כתבהם</li>
<li>&nbsp;לם נקבל פיך סעאיה סאעי ולא ארגאב מרגב בל נחן [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] איצא תכון עלי עארתך&nbsp;</li>
<li>&nbsp;מן אסתצלאח אלצגאר ואלכבאר באלגמיל אדא קדרת עליה [&nbsp; &nbsp; &nbsp; &nbsp; &nbsp;] בתנא למן נכאתב פי הדא אלאמר&nbsp;</li>
<li>&nbsp;ונכתם אלי סידי אלשיך אלגליל אבו נצר אדאם [אללה ת]איידה אן יעלמני [&nbsp; &nbsp; &nbsp; &nbsp; &nbsp; &nbsp;] אלאמר אוסטה ויקצד</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IA-00005/canvas/2">
                    
                    
                    
                        <h3>Verso</h3>
                    
                        <ol>
<li>אלענאיה בך אסל אללה אן יכון לך מעינא ונאצרא ויכחשו אויביך לך ואתה על במותימו תדרוך ועלי תצרף אלרגוה</li>
<li>לא תעול עלי אלגמע אן עואקב דלך נאפעה ואן וצל אלינא כתאב מן אלקום קבל תמאם הדא אלכתאב דכרנאה&nbsp;</li>
<li>לך פי הדא אלכתאב ואן וצל בעד דלך איצא דכרנאה לך פקד וצל אלינא כתאב מר שלמה בן מר יהודה אדאם</li>
<li>אללה עזה אלפאסי וסררת בה איצא ואסלך אן תערפני צ[ור]תה ומנזלתה ווצל איצא אלינא כתאב מר חסן אלעאקולי&nbsp;</li>
<li>אידה אללה וסררת בה ואזדאד סרורי בכונה פי גהתך ומן מעאוניך ובאלגמלה פלסת אבצר בגמיע מא&nbsp;</li>
<li>יכאתבוני בה אלראוס בל עהדך וצבר קלבי ובאללה אלתופיק פתערפני גמיע מא יגרי וקר אעלמתך</li>
<li>אני שדיד אלאיצאקה פי הדא אלוקת ואלהים יסעדני ובאללה אסתעין ויקנעך הדא אלקליל ושלום לך</li>
</ol>
<p>&nbsp;</p>
                    
                </div>
            
        </section>
    </body>
</html>
