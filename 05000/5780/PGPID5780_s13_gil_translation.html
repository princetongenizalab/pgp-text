
<html>
    <head>
        <title>Hebrew Translation of Letter: Moss. VII,177</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. VII,177</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-VII-00177/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני החבר גדול הישיבה, ייתן לך אלוהים אריכות ימים ויתמיד את גדולתך ואת עזרתו ואת חסדיו לך,</li>
<li>מאלכסנדריה, בט' במרחשון, יודיעך אלוהים את ברכתו ואת אושרם של החודשים שאחריו, ברחמיו,</li>
<li>אחרי בוא מכתבך, שבו אתה כותב ששלום לך, יתמידנו לך אלוהים ברחמיו. עוד אתה כותב על עניין הבגדים</li>
<li>המוקפאים אצל בַּהא. כבר כתבתי לך לפני כן על הנעשה עמם, אקווה שעשית (כפי שכתבתי), אשר למה שאתה כותב בדבר</li>
<li>ידיעות על מה שהגיע אליך, הלוא אין אצלי ידיעות על מה שנשלח אליך בים; אין לי ספק שידיעות על זאת נמצאות אצל בן דודך.</li>
<li>אתה כותב על עניין המשי שלך ; כבר הודעתי לך עליו בלי דיחוי. הודע לי אפוא אם רצונך שיגיע אליך כפי שהוא, ואז יגיע עמי,</li>
<li>או עם מי שתצווה, או תשאיר אותו עד שיפרידו אותו. מה שאתה כותב על מה שקנית: יהיה לברכה ; אלא שאני, </li>
<li>לא נותר לי שום דבר לשלוח או להעביר, תודה לאל על כל פנים. העציב אותי מה שאתה כותב על דבר המכתב</li>
<li>לברהון, אשר לא נודע מי כותבו; אבקש מאלוהים שיגמול לו על מה שעשה; לא הספיק לו השכל, בשביל רטל משי ודינר</li>
<li>מאת בן אלחבראוי, ועוד צריך היה להוסיף ...... כי הייתי, וכו'. </li>
<li>בו אני בוטח, וממנו אבקש עזרה, הוא העוזר והמסייע, אין כוח</li>
<li>ואין תחבולה (כנגדו). אהבי, וכו׳. אשר למה ששלחתי</li>
<li>אני, הלוא הם: סל ניל, שעלה לי בקירוב מ׳ דינרים הקנטאר, ונמכר בס', פחות שתי עמלות והוצאות הובלה ; משאוי פשתים שעלה לי</li>
<li>נקי בז' דינרים, נמכו בח' דינרים; קניתי בח' מה ששווה ה', תודה לאל, והכי נורא שקניתי לי כ' כדים</li>
<li>סבון ובסך הכול הגיעו אלי שישה, ואחד .... שבור, נשארו בו בקירוב ה' רטלים סבון. זאת הסחורה</li>
<li>שבגללה קינאו בנו. ושילמתי קקל"ה דינר ואין לי ספק שהטעו אותי בה'. זה המצב שאני נתון בו; והכי הרבה מטריד אותי</li>
<li>עניין בן אחי נ"ע; שלחו לו נ"ד רטלים שני לבונה ושתי חבילות אלוי, משקלן ע' וכמה רטלים, וגזר עליהם אלוהים כמשפטו.</li>
<li>והלוא אני כותב לך זאת כדי להקל על עצמי, שנאמר : אדברה וירווח לי וגו'. הריני שולח לך את מיטב דרישות השלום, ולאדוני אבן אלפרג' נסים, </li>
</ol>
                    
                        <h3>recto, right margin</h3>
                    
                        <p>ייתן לו אלוהים חיים, מיטב דרישות השלום, ולכל הנתונים לחסותך, דרישות שלום, ולאדוני רבינו הרב הגדול, רוב שלום, ולאדוני הדיין ר' אברהם, דרישות שלום ולכל השואל עלי דרישות שלום, ומסתפק אני באמונתי באלוהים לבדו ובו בטחתי. </p>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-VII-00177/canvas/2">
                    
                    
                    
                        <h3>verso</h3>
                    
                        <p>אדוני החבר גדול הישיבה, רבנו נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו; המודה לו, ישועה בן אסמעיל נ"ע. </p>
                    
                </div>
            
        </section>
    </body>
</html>
