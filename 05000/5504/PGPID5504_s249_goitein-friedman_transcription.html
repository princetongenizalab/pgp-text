
<html>
    <head>
        <title>Transcription of List or table: T-S 8J7.23</title>
    </head>
    <body style="max-width: 860px; margin: auto">
        <h1>Transcription of List or table: T-S 8J7.23</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Traders of the Middle Ages: Documents from the Cairo Geniza</em></a> (Leiden and Boston: Brill, 2008), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00007-00023/canvas/2">
                    
                    
                    
                        <h3>III, 28a</h3>
                    
                        <ol>
<li>וקד סאהל אללה תעאלי ואבעת לה מן אלפלפל אלואצל והו סתין</li>
</ol>
<ol>
<li>צח אלקימה תמאן מאיה וארבעה וסתין דינאר כרג באבת</li>
<li>אל וזאן ואל דלאל ד דנאניר חצל תמאן מאיה וסתין דינארא וצח</li>
<li>וזן צרה רצאץ קלעי כט רטלא אל קימה סבעה דנאניר וצח לה ען</li>
<li>אלכמסין אלרטל אל צפר אלתי כאנת עלי ידיי אלנאכודה נגיב אלכרזי</li>
<li>כג דינאר צח אלגמלה תמאן מאיה ותסעין דינ' עליה אלעשור ען</li>
<li>אל[סתי]ן אל בהאר אל פלפל ארבע מאיה כמס[ה ועש]רין דינ וקימה קנא</li>
<li>ורבע סתה דנאניר ונצף סתמי ה דנאניר צח ארבע מאיה וסתה ותלתין</li>
<li>דינ ונצף מסאמחה עבדה בסתה דנאניר ונצף תבקא אל עשור ארבע</li>
<li>מאיה ותלתין וצדר אלי חצֹרתה פי אלמרכב אל כביר אל כאצה צחבה</li>
<li>אלכרא[י]ין אבו אלפרג [[צרה דהב מצרי אל]] צרה צפר פגר אל עדד כ</li>
<li>קטעה אל וזן בהאר ונצף ופי אל מרכב אל צגיר צחבה אלנאכודה אבו</li>
<li>זכרי אבן אלשאמי קטעה צפר אל עדד כ קטעה אל וזן בהאר ונצף צח</li>
<li>קטעתין אל וזן ג אבהרא אל קימה תלאת מאיה דינארא וכרג אל</li>
<li>פרצה ותגליד ועבא ד דנאניר וצדר אליה עלי יד אבו אלפרג אלכראיין</li>
<li>פי אל מרכב אל כביר צרה פיהא ארבעין מתקאלא מצריא אל קימה</li>
<li>סתה ותסעין דינ ופי אל מרכב צחבה אבו זכרי אבן אלשאמי סלמה אללה</li>
<li>צרה פיהא מן אלדנאניר אלקדם אלגיאד סתין דינ' צח מא עליה</li>
<li>תמאן מאיה ותסעין דינארא ואתבקא לחצרתה פי אל דאר מן אל פלפל</li>
<li>ארבעה ועשרין בהאר באל צגיר לאן חצרתה דכרת אנפאד הדא אל</li>
<li>מקדאר אלמדכור</li>
</ol>
                    
                </div>
            
        </section>
    </body>
</html>
