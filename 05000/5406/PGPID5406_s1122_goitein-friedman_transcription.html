
<html>
    <head>
        <title>Transcription of Letter: ENA NS 48.9</title>
    </head>
    <body style="max-width: 860px; margin: auto">
        <h1>Transcription of Letter: ENA NS 48.9</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/799e99c2-985d-4b14-8e2f-c1bf99c04df4/manifest/canvas/5328ff54-57f8-47c5-8a41-f5c0c1333d5c">
                    
                    
                    
                        <h3>II, 31</h3>
                    
                        <ol>
<li>בקאה וחרס [מדת]ה ... [... ומן חסן]</li>
<li>תופיקה לא אכלאה וכבת חסד[ת]ה ואעדאה</li>
<li>פקראתה ופהמתה וסרני עלם סלאמתה וצלאח</li>
<li>חאלתה ושכרת אללה עלי דלך כתיר וסאלתה</li>
<li>זיאדתה מן כל כיר ברחמתה ואנתהי</li>
<li>עבדה אלי מא דכרה חרס אללה נעמתה מן</li>
<li>סבב אנפאד כמסה עשר בהאר חדיד רסמי</li>
<li>וסבעה אבהרה ביץ מחאגם ואעלמה אן אלביץ</li>
<li>רמו מנה אצחאב אלמרכב ח[ין] .... וצלו אלסראק</li>
<li>עלי פם אלכור אלא אן עבדה קד קסט דלך</li>
<li>עלי חמל אלמרכב ואסתופא לה דלך וקד</li>
<li>אבאע לה עבדה אלחדיד אלרסמי ואלביץ ואלהיל</li>
<li>אלואצל צחבה אלשיך מחרוז וגמיע דלך</li>
<li>משרוח פי נסכה אלחסאב טי הדא אלכתאב</li>
<li>במא הו ואקף עליה אן שאללה ואעלמה אן</li>
<li>כאן אלסנה וצל מטיתין לטאף מן עידאב</li>
<li>ופיהם צרר מן אלצפר ודכרו אן כלפהם</li>
<li>ד מראכב מן עידאב פיהם אלתגאר</li>
<li>אלכתיר ואלבצאיע פאכדו [...]</li>
<li>יצל אבו [...]</li>
</ol>
                    
                </div>
            
        </section>
    </body>
</html>
