recto

אני כותב לך אדוני ורבי, ייתן לך אלוהים אריכות ימים ויתמיד את גדולתך ואת עזרתו לך, מאלכסנדריה,
בד' באלול, יודיעך אלוהים את ברכתו ואת אושרם של (החודשים) הבאים אחריו, ברחמיו. שלומי טוב בגופי
אבל יש לי עוגמת נפש; אלא יש להודות לאלוהים בכל המצבים, כי הוא אמר ויהי; וזאת
אחרי בוא מכתבך, יעזור לך אלוהים. זה זמן רב לא ראיתי ממך לא מכתב ולא ידיעה, והייתי 
מודאג, עד שהגיע מכתבך בידי סרור נושא המכתבים, ונודע לי ששלום לך, יתמיד לך אותו אלוהים, והודיתי לו,
יתעלה, על חסדיו; וכל מה שכתבת על עוגמת הנפש, כמוה גם אצלנו, אלוהים יתעלה יסתירנו 
תמיד, וכו׳. והלוא אלה צרות רבות. הדבר המעציב ביותר 
שאני מודיע לך הוא שהגיעה אוניית בן מג'אהד במסע של י"ז יום ובה
קבוצת אנשינו, ספרדים, מהם אבו יעקב יוסף אשר גיסו חסאן הוא בפסטאט. היא
הגיעה ביום ו', ראש חודש, אבל לא נתאפשר להם לרדת אלא אתמול, יום א'. אז הלכתי
אליהם ושאלתים על חדשות סיציליה, ואמרו שהחדשות טובות, והעניינים כתיקונם, וכי
בן אלת'מנה נהרג והעיר נרגעה. והנה ממש היום בא אלי מי יצחק בי"ר עאבד
וסיפר לי משמם מעשה נורא, אשר כל שומעו תצלנה אוזניו, והשכיח ממני את כל הדאגות (הקודמות). ואמרתי, הצרות, וכו',
דהיינו פטירת רבנא נסים ז"ל, אז הלכתי אל (קבוצת) יהודים, שאמרו שהיו במאזר,
כאשר הגיעו אנשים ממהרייה מאנשינו ואמרו שהוא נקבר ביום ו'
במהדייה; וכשומעי זאת קרעתי את בגדי וחלצתי את נעלי וצרחתי, וכו'...
 
 
 
ולפני כן אמרתי: ברוך, וכו'.
אין כוס מרה מזו ואין
עוגמת נפש קשה מזו. מי ייתן, וכו'
אבקש ממנו יתעלה : יראה, וכו'.
אשר למה שכתבת בעניין ברהון, כבר נתתי לו לקרוא את מכתבך ותבעתי ממנו את החשבון 
ואמר: כן, אמסור לך אותו, ואני אמשיך ללחוץ עליו בעניין זה, אף על פי שהוא מתנהג כפי שהוא מתנהג, ולא נעלם ממך הדבר, 
ויש לו הרבה אורך רוח. מה ששילמתי לו הוא כבר סילק לי ונשאר חייב לי
רק שני דרהמים. היתה לי עוגמת נפש בגלל העודות; אילו מכרנום בזמן ההוא, היה טוב לנו משהשארנום,
אבל אין מה לעשות; רצוי שתשים לב(?) לביקוש כאשר יירגעו הבריות, ברצון האל. רצוני כי תיפגש עם טייב ותגער
בו על מה שעשה עמי, בעוד שלא עשיתי לו שום רע, בעוד שאני מקבל מכתבים מאדוניו שאין לו הוראות, ואם הוא מציית לדברי, וכי לא 
(31-30) יסתלק ממני, אלא אם כן אני הוא שארצה לשלוח אותו לאבו ציר או למקום אחר. והנה עזב אותי בזמן שכזה, כשרציתי
 

recto, right margin
(15-1) שתהיה לי משענת באלוהים ובו. ובאו עלי, אדוני, הפרשה הזאת והצרות האלה בזמן של הקנייה, כי כאשר התאוששתי מהחורבן וביקשתי לצאת, נפלה עלי הפרשה הזאת. והלוא כל מי שאני מספר לו ושואל אותו על זאת אומר: תודה לאלוהים שלא קרה לך הדבר בזמן שהיית בריף. 
(16–36) לא היית יוצא מזה, כי האנשים נהרסו בכל מקום; והרגיעו קצת את לבי; אילו היה בזה רווח הוא כבר היה מתבזבז; אבל האדם הוא חמדן. השתדל אפוא, אולי ישוב ויציית. אם יוכל, ייסע אלי לפוה או למליג', אולי יעזור אלוהים ואגבה (את החובות); עשה זאת, ככל שתוכל, ואין צורך שאזרו אותך אדוני כלל; הלוא אתה יודע כמה אני משתוקק בלבי לגבותם. אלוהים יתעלה 
 
recto, top margin
(10-1) יעזור בזה ויביא טובות לנו ולכל ישראל. בעניין ר' חלפון, כבר דיברתי עם ר' מרדוך ועם ר' ישועה החבר על זאת, ואנחנו נדבר על לבו, אולי יחזיר להם, ברצון האל. 
(23-11) וכל ידיעות נוספות – ברצון האל 
תהיינה טובות – אכתוב ואודיעך. הגיע ה׳קארב׳ של מפצל למהדייה בשלום. כל האוניות הגיעו בשלום, תודה לאל. ושלום. 
 
verso

אני שולח לך את מיטב דרישות השלום ולר' אברהם ולר׳ אבו נצר מיטב דרישות השלום; ולרבותי גיסיך, ישמרם אלוהים, דרישות שלום ;
ולכל הנתון לחסותך דרישות שלום ; ולכל השואל עלי דרישות שלום ושלום רב. ר' אבו עלי חסן הרופא הברקי,
ידידך, שולח לך את מיטב דרישות השלום. הוא עמד לעלות אליכם כי היה בדרכו לירושלים, 
יבנה אותה אלוהים, והוא משתדל לעשות כן; כאשר תכתוב מכתב תזכיר אותו בו, כי הוא אוהבך ומזכיר אותך בכל הזמנים.

verso, address
אדוני ורבי ר' נהוראי בי"ר נסים ז"ל, ייתן לו אלוהים אריכות ימים ויתמיד את גדולתו ואת עזרתו לו. המודה לו, ישועה בן אסמעיל נ"ע, שלום רב. 