
<html>
    <head>
        <title>Transcription of Letter: T-S 13J25.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.8</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00025-00008/canvas/1">
                    
                    
                    
                        <h3>recto</h3>
                    
                        <ol>
<li>
<p>עלי אללה וחדה תוכלת</p>
</li>
<li>
<p>כתאבי יאסידי ומולאי אלשיך אטאל אללה בקאך ואדאם עזך ותאיידך וסעאדתך וכפאיתך</p>
</li>
<li>
<p>ורע[איתך מ]ן אלמסתקר טר[א]בלס לי איאם בקין מן אלול ערף אללה מולאי ברכה מצייה וימן</p>
</li>
<li>
<p>בקאיה ו[א]סעדך במא יאתי בסעדה ויליה מן סלאמתה תתם בבקאיך ואלחמד ללה רב אל</p>
</li>
<li>
<p>עאלמין ושוק אלי מולאי שדיד קרב אללה אלאגתמאע במנה וכירה וטולה תקדמת כתבי אלי</p>
</li>
<li>
<p>מולאי עדה ולם ארי לאחדהא גואב ארגו שגל כיר וקד בלגני אן וצל לך עדל כתאן ועלאוה</p>
</li>
<li>
<p>סכר פוגדת עלי מולאי לדלך אד לם ישרפני בחאגה תכון לה וקד מצית אלי אבי אלפצל ברוך</p>
</li>
<li>
<p>וסאלתה אלאנשאט פי אלביע וקד באע אלעלאוה ואמא אלעדל סאלתה פי ביעה קאל למא</p>
</li>
<li>
<p>נקדר עלי ביעה מן אגל כרוגה לאנה ורא אעדאל אלנאס וקד וגה לך תמן אלעלאוה צחבת</p>
</li>
<li>
<p>מחמד בן אלעדל והו פי מרכב בן אלשואדבי אללה יכתב אלסלאמה וקד יאמולאי חמלתני אל</p>
</li>
<li>
<p>דאלה עליך למא אעלם מן מחבתך וצחיח אעתקאדך לא זלת מתפצלא פאצלא אסתכרת</p>
</li>
<li>
<p>אללה וחמלת אליך צחבה חסון בן יחיי אלמהדוי צרה פיהא ק דינ וט דנאניר ונצ וזן אלעדל</p>
</li>
<li>
<p>מאיה ויו דינ&gt; ורבע ופי דאכלהא צרתין ואחדה לאבי אסחק אלוזן כ דינ&gt; ואלתאניה</p>
</li>
<li>
<p>לאסמעיל בן כלוף בן רביע צדיק לי סאלני סואלך וכדלך איצא אסתכרת אללה וחמלת אלי</p>
</li>
<li>
<p>מולאי פי רזמה אנפדהא אבי אלפצל ברוך אלי אברהים בן פראח מזוד חריר מצבוג</p>
</li>
<li>
<p>אלוזן מח רטל באלקכ דרהם מנה ארבע ארטאל לאסין ואיצא יג לבד טילקאן נחב</p>
</li>
<li>
<p>מן מולאי תפצלה אדא תפצל אללה באלסלאמה ביע אלחריר ואללבוד ותציף יאמולאי אל</p>
</li>
<li>
<p>גמיע אלי אלצרה תתפצל אן אכתרת תגעל לרוחך ק פי אלגמלה תשרפני בכדמתהא</p>
</li>
<li>
<p>לאני פארח בדלך תשתרי מן דלך עדל לך אן כאן סערה לה דינ אלחמל כמא</p>
</li>
<li>
<p>דכרת ואן לם ואלא(!) תשתרי באלגמיע אעדאל כתאן אוצאט ותנפד אלגמיע אול אלזמאן</p>
</li>
<li>
<p>אן כאן אחד אלי אטראבלס מתוגה תנפד אלגמיע מעה ואן לם יכן אחד אלי טראבלס</p>
</li>
<li>
<p>מתוגה תתפצל ותנפד אלגמיע אלי אסקליא צחבה אצחאבנא ותסלהם אנפאדהא אלי</p>
</li>
<li>
<p>מא קבלנא הנא ואלצרתין אלתין פי דאכל אלצרה תתפצל תשתרי בהא עדלין כתאן תכתב</p>
</li>
<li>
<p>עלי אלואחד אסמעיל בן כלוף בן רביע ואלתאני אסחק בן נחום נע ואן קדרת [עלי] עלי</p>
</li>
<li>
<p>שרי עקיק תכון צרר אוסאט פתשתרי מא קדרת עליה ביננא לאנה קליל ענדנא ואקל מן הדא</p>
</li>
<li>
<p>למולאי כפאיה וקד בעת לך בקיה אללולו אתחצל תמן אלגמיע עלי ו דנאניר ורבע ותמן</p>
</li>
<li>
<p>גואז מצר ואזנה תקבץ מא תבקא לך תכתץ מני אפצל אלסלם וכל מן תשמלה ענאיתך</p>
</li>
<li>
<p>אלסלם ומולאי אבי זכריא יהודה אלסלם ואנא מעול אול אלזמאן //עלי// אלצפר אלי אלאסכנדריה</p>
</li>
<li>
<p>לנגתמע ברויתה לנגדד בהא עהדא ומא כאנת לך מן חאגה תכתב אלי בהא לנאתי פיהא</p>
</li>
<li>
<p>סארה ומסרורה וקד כתבת אלי מולאי אבי יצחק אברהים בן פראח אדאם אללה עזה ותאידה</p>
</li>
<li>
<p>וסאלתה קבץ אלגמיע ויכאתבך בדלך פלא תגפל יאמולאי מן מכאתבתה ומא תראה</p>
</li>
<li>
<p>פי ביע מא אנפדתה ואנא אסלך מולאי תכתב אלי תערפני אכבאר אלעדלין</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>אלדי לי</p>
</li>
<li>
<p>ואמא אל[עדל]</p>
</li>
<li>
<p>אלדי לאבי עמר[אן](?)</p>
</li>
<li>
<p>וצל פאסאל אללה</p>
</li>
<li>
<p>אן יעינני עליה בק[צא]</p>
</li>
<li>
<p>בעץ חקך</p>
</li>
<li>
<p>לאן מא נק[דר]</p>
</li>
<li>
<p>עלי מכאפאתך</p>
</li>
<li>
<p>ואנא אסאלך</p>
</li>
<li>
<p>פי שרי</p>
</li>
<li>
<p>מעגר אביץ</p>
</li>
<li>
<p>מן ג דנאני[ר]</p>
</li>
<li>
<p>אלי ג דנאניר</p>
</li>
<li>
<p>ונצ וזוגין</p>
</li>
<li>
<p>חצר ואחדה</p>
</li>
<li>
<p>פרש ואל</p>
</li>
<li>
<p>אכרי</p>
</li>
<li>
<p>תאניה להא</p>
</li>
<li>
<p>לא עדמתך</p>
</li>
<li>
<p>ולא כלות</p>
</li>
<li>
<p>ושלומך</p>
</li>
<li>
<p>יגדל ואל ידל</p>
</li>
<li>
<p>ואנא ואדך</p>
</li>
<li>
<p>יהודה ח[זן]</p>
</li>
<li>
<p>אלציעארי</p>
</li>
<li>
<p>נכץ חצרה סידי</p>
</li>
<li>
<p>אלסלאם וכדלך</p>
</li>
<li>
<p>רבנ מ[בורך]</p>
</li>
<li>
<p>בן מר סעדיה נע</p>
</li>
<li>
<p>אלפי שלום</p>
</li>
<li>
<p>וסאדאתנא אל</p>
</li>
<li>
<p>מגארבה</p>
</li>
<li>
<p>באגמע אלסלאם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00008/canvas/2">
                    
                    
                    
                        <h3>verso - bottom margin - address</h3>
                    
                        <ol>
<li>
<p>לסידי ומולאי אלשיך אבי יחיי נהראי בן נסים נע מן שאכרה יעקב בן נחום נע בן חכמון</p>
</li>
<li>
<p>אדאם אללה עזה ותאיידה ובקאה&nbsp; &nbsp; &nbsp; אללה וליה מצר אן שא אללה</p>
</li>
<li>
<p>יהודה החזן בן] שמואל נע [ ]</p>
</li>
</ol>
                    
                        <h3>verso - address</h3>
                    
                        <ol>
<li>
<p>لسيدي ومولاي الشيخ ابي يحيى نهوراي (!) بن نسيم من شاكره يعقوب بن ناحوم بن حكمون</p>
</li>
<li>
<p>اطال الله بقاه وادام عزه وعلاه ونعماه و[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
</ol>
                    
                </div>
            
        </section>
    </body>
</html>
