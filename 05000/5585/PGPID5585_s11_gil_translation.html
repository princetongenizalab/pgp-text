
<html>
    <head>
        <title>Hebrew Translation of Letter: Bodl. MS heb. a 2/11</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. a 2/11</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-11/1.json">
                    
                    
                    
                        <h3>recto</h3>
                    
                        <ol>
<li><span lang="he">הודעת חשבון של אבו אלבשר, כלהלן: משאוי לכה משקלו</span></li>
<li><span lang="he">ברוטו שני קנטארים ופ"ט רטל, בניכוי המכלים והטרה, י"ד</span></li>
<li><span lang="he">רטל. נקי שני קנטארים וע"ה רטל, במחיר י"ו דינר</span></li>
<li><span lang="he">הקנטאר; התמורה מ"ד דינר מהדי, בניכוי שתי חבות, שנרשמו לחובתי אחר כך מכל דינר.</span></li>
<li><span lang="he">בגלל (הצבע) הצהוב שהיה בו, </span></li>
<li><span lang="he">קיבל הנחה של חצי דינר. היתרה מ"ג דינר וחצי אחרי</span></li>
<li><span lang="he">הניכוי, פחות שוקל וסבל, קיראט וחצי.</span></li>
<li><span lang="he">עוד משאוי, משקלו ברוטו שני קנטארים ופ"ח רטל, בניכוי הטרה</span></li>
<li><span lang="he">והכתם שהיה בו, י"ז רטל, נקי שני קנטארים וע"א</span></li>
<li><span lang="he">רטל, המחיר י"ו דינר הקנטאר, התמורה מ"ג דינר ושליש</span></li>
<li><span lang="he">אחרי ההנחה וניכוי שתי חבות (סך הכול שהתקבל) מכל דינר</span></li>
<li><span lang="he">בתמורת שני המשואים פ"ה דינר שקולים פחות…</span></li>
<li><span lang="he">שילמתי בעת תשר ושוקל וסבל דינר ורבע…</span></li>
<li><span lang="he">היתרה פ"ג דינר וחצי וקיראט וחבה. שילמתי…</span></li>
<li><span lang="he">תמורת השעווה, ועם שיפור פני (הדינרים) העזיזיים…,</span></li>
<li><span lang="he">דינר וחצי פחות חצי קיראט. היתרה לזכותו, אחרי זאת,</span></li>
<li><span lang="he">י' דינרים ושני קיראטים פחות חבה.</span></li>
<li><span lang="he">מכרתי כד (ניל) סנדאני, המשקל ס"ט רטל, בניכוי</span></li>
<li><span lang="he">המכל ג' רטלים, נקי ס"ו רטל, המחיר</span></li>
<li><span lang="he">ל"ג רבעי דינר בעד קנטאר, בניכוי שתי חבות מכל דינר,</span></li>
<li><span lang="he">התמורה ¾21; אחרי הנחה, יהיה</span></li>
<li><span lang="he">(בדינרים) שקולים כ"א דינרים וחמישה קיראטים וחבה. מנכים</span></li>
<li><span lang="he">מזה: תשר, שוקל, וסבל, חצי דינר; היתרה</span></li>
<li><span lang="he">כ"א דינר פחות שבעה קיראטים.</span></li>
<li><span lang="he">מכרתי כד (ניל) עמתאני, משקל נקי נ"ז רטל</span></li>
<li><span lang="he">וחצי, המחיר ל' דינר הקנטאר, שקולים. התמורה</span></li>
<li><span lang="he">י"ז דינר ורבע, פחות תשר, שוקל, וסבל, רבע</span></li>
<li><span lang="he">ושמינית (דינר), היתרה י"ז דינר פחות שמינית.</span></li>
<li><span lang="he">מכרתי כד (ניל) עמתאני, המשקל נקי מ"ז רטל,</span></li>
<li><span lang="he">המחיר ל' דינר שקולים הקנטאר. התמורה אחרי תשר, </span></li>
<li><span lang="he">י"ד דינר פחות שבעה קיראטים.</span></li>
<li><span lang="he">מכרתי כד (ניל) סנדאני, משקל נקי אחרי טרה,</span></li>
<li><span lang="he">ד' רטלים, ס"ג רטל, המחיר ל"ה דינר שקולים</span></li>
<li><span lang="he">הקנטאר, התמורה אחרי תשר והנחה כ"א</span></li>
<li><span lang="he">דינר וחצי.</span></li>
<li><span lang="he">מכרתי כד (ניל) סנדאני, משקל סופי נקי פ"ה רטל, המחיר</span></li>
<li><span lang="he">ל"ג דינר שקולים הקנטאר, התמורה אחרי תשר והנחה,</span></li>
<li><span lang="he">כ"א דינר פחות שמינית, אחרי מענק.</span></li>
<li><span lang="he">סך הכול ⅔93 דינרים. לזכותו מיתרת התמורה של</span></li>
<li><span lang="he">הלכה י' דינרים ושני קיראטים. </span></li>
<li><span lang="he">התמורה תהיה ¾103 דינרים.</span></li>
<li><span lang="he">התקבל בשקילת המשאוי של מחלב: ג' קנטארים נקי אחרי</span></li>
<li><span lang="he">הטרה של המכל; המחיר י"ב דינרים וחצי הקנטאר, התמורה</span></li>
<li><span lang="he">ל"ז דינרים וחצי שקולים</span></li>
<li><span lang="he">ומשאוי ורדים, התקבל משקלו שני קנטארים ולי רטלים; המחיר</span></li>
<li><span lang="he">כ"ב דינר הקנטאר, פחות שתי חבות מכל דינר; התמורה</span></li>
<li><span lang="he">מ"ט דינרים וחצי שקולים פחות תשר ושוקל וסבלים, דינר</span></li>
<li><span lang="he">וחצי פחות קיראט; סך הכול פ"ה דינר וחצי פחות קיראט, לאחר ההנחה.</span></li>
<li><span lang="he">משאוי סוכר, משקלו שני קנטארים ול"ט רטלים נקי, המחיר</span></li>
<li><span lang="he">¾9 דינרים, התמורה הסתכמה בכ"ג דינרים ושליש.</span></li>
<li><span lang="he">התקבל בעד הסוכר שהיה עם הוורדים: ס"ח רטלים; המחיר ט'</span></li>
<li><span lang="he">דינרים וחצי, התמורה ו' דינרים וחצי.</span></li>
<li><span lang="he">התקבל בעד הסוכר הדק: מ"ו רטלים ורבע, המחיר י"ב דינרים </span></li>
<li><span lang="he">וחצי, בניכוי קיראט, התמורה ג' דינרים וחצי ושני קיראטים,</span></li>
<li><span lang="he">סך הכול ל"ג דינרים וחצי פחות שני קיראטים, יורד מזה תשר חצי</span></li>
<li><span lang="he">דינר, היתרה ל"ג דינרים פחות שני קיראטים, לאחר מענק</span></li>
<li><span lang="he">בעד הארגז, כי ספג רטיבות. לולא הסוכר של אבו יעקוב, לא</span></li>
<li><span lang="he">היתה מכירתו עולה בידינו, כי נמכר יחד אתו.</span></li>
<li><span lang="he">בד אריזה וכותנה וחבלים שני שלישי דינר וקיראט, סך הכול</span></li>
<li><span lang="he">קי"ט דינרים ושני קיראטים. לזכותך מן התמורה של הגיל והיתרה מן התמורה</span></li>
<li><span lang="he">של הלכה ¾103 דינרים.</span></li>
<li><span lang="he">יהיה סכום הכספים המגיעים לך בסך הכול 223 דינרים פחות</span></li>
<li><span lang="he">שישית; קיבלתי בעדם רבעי דינרים בניכוי כרובה</span></li>
<li><span lang="he">בעד (הדינרים) מהדי; כמו כן הטילו עלינו ניכוי של כרובה בעד כל </span></li>
<li><span lang="he">דינר מהמכירה.</span></li>
<li><span lang="he">נותרו לך ג' כריכות ניל שלא מצאנו להן סידור; הצעתין</span></li>
<li><span lang="he">בי"ח דינרים הקנטאר, אבל לא קנו אותן ממני; השארתין,</span></li>
<li><span lang="he">עד שישלח אלוהים הזדמנות; לולא שלח</span></li>
<li><span lang="he">אלוהים הזדמנות בעניין הוורדים והמחלב שמכרתים בשבילך כולם,</span></li>
<li><span lang="he">לא הייתי מצליח למוכרם בשוק, אף במשך שנה. אכן,</span></li>
<li><span lang="he">חי אלוהים, אחי, השתדלתי בכל כוחי בעניין סחורתך</span></li>
<li><span lang="he">ועמלתי, ככל יכולתי. אילו הגיע </span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-2-11/2.json">
                    
                    
                    
                        <h3>verso</h3>
                    
                        <ol>
<li><span lang="he">הקמפור ששלח אבו יעקוב בידי דאוד</span></li>
<li><span lang="he">בשיירה אחרי דאוד, לא הייתי מוכר אותו בשבילו בק"כ דינרים</span></li>
<li><span lang="he">המן, וכך גם כל סחורתכם, לא הסוכר ולא הוורדים</span></li>
<li><span lang="he">ולא המחלב וכל אשר שלחתם, כי דאוד</span></li>
<li><span lang="he">שהה בדרך י' חודשים. הפנינים</span></li>
<li><span lang="he">שקנה לי אבו יעקוב, ייתן לו אלוהים שלום,</span></li>
<li><span lang="he">היתה להם הצלחה מרובה, הרווחנו מהם קרוב</span></li>
<li><span lang="he">למחצית הקרן, בריאים תהיו. הניל אשר</span></li>
<li><span lang="he">נשלח (בשותפות) ביני ובין צאלח מונח עד עתה, אין לנו</span></li>
<li><span lang="he">ממנו רווח. </span></li>
</ol>
                    
                </div>
            
        </section>
    </body>
</html>
