recto

הודעת חשבון של אבו אלבשר, כלהלן: משאוי לכה משקלו
ברוטו שני קנטארים ופ"ט רטל, בניכוי המכלים והטרה, י"ד
רטל. נקי שני קנטארים וע"ה רטל, במחיר י"ו דינר
הקנטאר; התמורה מ"ד דינר מהדי, בניכוי שתי חבות, שנרשמו לחובתי אחר כך מכל דינר.
בגלל (הצבע) הצהוב שהיה בו, 
קיבל הנחה של חצי דינר. היתרה מ"ג דינר וחצי אחרי
הניכוי, פחות שוקל וסבל, קיראט וחצי.
עוד משאוי, משקלו ברוטו שני קנטארים ופ"ח רטל, בניכוי הטרה
והכתם שהיה בו, י"ז רטל, נקי שני קנטארים וע"א
רטל, המחיר י"ו דינר הקנטאר, התמורה מ"ג דינר ושליש
אחרי ההנחה וניכוי שתי חבות (סך הכול שהתקבל) מכל דינר
בתמורת שני המשואים פ"ה דינר שקולים פחות…
שילמתי בעת תשר ושוקל וסבל דינר ורבע…
היתרה פ"ג דינר וחצי וקיראט וחבה. שילמתי…
תמורת השעווה, ועם שיפור פני (הדינרים) העזיזיים…,
דינר וחצי פחות חצי קיראט. היתרה לזכותו, אחרי זאת,
י' דינרים ושני קיראטים פחות חבה.
מכרתי כד (ניל) סנדאני, המשקל ס"ט רטל, בניכוי
המכל ג' רטלים, נקי ס"ו רטל, המחיר
ל"ג רבעי דינר בעד קנטאר, בניכוי שתי חבות מכל דינר,
התמורה ¾21; אחרי הנחה, יהיה
(בדינרים) שקולים כ"א דינרים וחמישה קיראטים וחבה. מנכים
מזה: תשר, שוקל, וסבל, חצי דינר; היתרה
כ"א דינר פחות שבעה קיראטים.
מכרתי כד (ניל) עמתאני, משקל נקי נ"ז רטל
וחצי, המחיר ל' דינר הקנטאר, שקולים. התמורה
י"ז דינר ורבע, פחות תשר, שוקל, וסבל, רבע
ושמינית (דינר), היתרה י"ז דינר פחות שמינית.
מכרתי כד (ניל) עמתאני, המשקל נקי מ"ז רטל,
המחיר ל' דינר שקולים הקנטאר. התמורה אחרי תשר, 
י"ד דינר פחות שבעה קיראטים.
מכרתי כד (ניל) סנדאני, משקל נקי אחרי טרה,
ד' רטלים, ס"ג רטל, המחיר ל"ה דינר שקולים
הקנטאר, התמורה אחרי תשר והנחה כ"א
דינר וחצי.
מכרתי כד (ניל) סנדאני, משקל סופי נקי פ"ה רטל, המחיר
ל"ג דינר שקולים הקנטאר, התמורה אחרי תשר והנחה,
כ"א דינר פחות שמינית, אחרי מענק.
סך הכול ⅔93 דינרים. לזכותו מיתרת התמורה של
הלכה י' דינרים ושני קיראטים. 
התמורה תהיה ¾103 דינרים.
התקבל בשקילת המשאוי של מחלב: ג' קנטארים נקי אחרי
הטרה של המכל; המחיר י"ב דינרים וחצי הקנטאר, התמורה
ל"ז דינרים וחצי שקולים
ומשאוי ורדים, התקבל משקלו שני קנטארים ולי רטלים; המחיר
כ"ב דינר הקנטאר, פחות שתי חבות מכל דינר; התמורה
מ"ט דינרים וחצי שקולים פחות תשר ושוקל וסבלים, דינר
וחצי פחות קיראט; סך הכול פ"ה דינר וחצי פחות קיראט, לאחר ההנחה.
משאוי סוכר, משקלו שני קנטארים ול"ט רטלים נקי, המחיר
¾9 דינרים, התמורה הסתכמה בכ"ג דינרים ושליש.
התקבל בעד הסוכר שהיה עם הוורדים: ס"ח רטלים; המחיר ט'
דינרים וחצי, התמורה ו' דינרים וחצי.
התקבל בעד הסוכר הדק: מ"ו רטלים ורבע, המחיר י"ב דינרים 
וחצי, בניכוי קיראט, התמורה ג' דינרים וחצי ושני קיראטים,
סך הכול ל"ג דינרים וחצי פחות שני קיראטים, יורד מזה תשר חצי
דינר, היתרה ל"ג דינרים פחות שני קיראטים, לאחר מענק
בעד הארגז, כי ספג רטיבות. לולא הסוכר של אבו יעקוב, לא
היתה מכירתו עולה בידינו, כי נמכר יחד אתו.
בד אריזה וכותנה וחבלים שני שלישי דינר וקיראט, סך הכול
קי"ט דינרים ושני קיראטים. לזכותך מן התמורה של הגיל והיתרה מן התמורה
של הלכה ¾103 דינרים.
יהיה סכום הכספים המגיעים לך בסך הכול 223 דינרים פחות
שישית; קיבלתי בעדם רבעי דינרים בניכוי כרובה
בעד (הדינרים) מהדי; כמו כן הטילו עלינו ניכוי של כרובה בעד כל 
דינר מהמכירה.
נותרו לך ג' כריכות ניל שלא מצאנו להן סידור; הצעתין
בי"ח דינרים הקנטאר, אבל לא קנו אותן ממני; השארתין,
עד שישלח אלוהים הזדמנות; לולא שלח
אלוהים הזדמנות בעניין הוורדים והמחלב שמכרתים בשבילך כולם,
לא הייתי מצליח למוכרם בשוק, אף במשך שנה. אכן,
חי אלוהים, אחי, השתדלתי בכל כוחי בעניין סחורתך
ועמלתי, ככל יכולתי. אילו הגיע 

verso

הקמפור ששלח אבו יעקוב בידי דאוד
בשיירה אחרי דאוד, לא הייתי מוכר אותו בשבילו בק"כ דינרים
המן, וכך גם כל סחורתכם, לא הסוכר ולא הוורדים
ולא המחלב וכל אשר שלחתם, כי דאוד
שהה בדרך י' חודשים. הפנינים
שקנה לי אבו יעקוב, ייתן לו אלוהים שלום,
היתה להם הצלחה מרובה, הרווחנו מהם קרוב
למחצית הקרן, בריאים תהיו. הניל אשר
נשלח (בשותפות) ביני ובין צאלח מונח עד עתה, אין לנו
ממנו רווח. 
