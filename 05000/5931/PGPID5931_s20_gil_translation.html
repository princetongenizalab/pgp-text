
<html>
    <head>
        <title>Hebrew Translation of Legal document: T-S 20.4</title>
    </head>
    <body style="max-width: 860px; margin: auto">
        <h1>Hebrew Translation of Legal document: T-S 20.4</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00020-00004/canvas/1">
                    
                    
                    
                        <h3>recto</h3>
                    
                        <ol>
<li>(1 −2) .... לו את המשי בפלרמו כאשר יגיע מדמנש; והיתה לו אצלו עוד סחורה שהיה צריך לחייב אותו .... התנצל בפעם זו עד שהגיע זמן הנסיעה</li>
<li> </li>
<li>של מוסא שותפי באונייה הידועה בשם אוניית מעצאר, לנסוע ל .... שפע סחורה שהיתה לי בה, ומינה במקומו</li>
<li>אדם בפלרמו, הידוע בשם סלימאן בן שאול אלאנדלסי אלואדיישי, שיקבל מסלימאן בן יעקוב …. בגדים שישיג בש"ש רבעי הדינר, ויעריך עמו</li>
<li>את המשי, וכמה שישיג משליש הרווח שבחלקו ינכה ממה שהוא חייב לו וישלח לו זאת למאזר, אם עוד ישיג אותו שם (ואם לא ....) ישלח זאת אליו באונייה אחרת</li>
<li>שתפליג משם למזרח. והפליג מוסא מפלרמו לפני בוא סלימאן בן יעקוב זה ואחר כך הגיע סלימאן זה (בן יעקוב) ותבע ממנו סלימאן אלואדיישי את</li>
<li>מה שהיה בידו, והציג תעודה שמוסא ממנה אותו לקבל את כל אלה. ומסר סלימאן בן יעקוב זה לסלימאן אלואדיישי את מה שהיה בידו ומה שהשיג בהתאם</li>
<li>לחשבונות שהעבירו לו. זאת אמר לנו, אנחנו הזקנים, מ"ר ברכיה זה ונתן לנו לקרוא מכתב שאמר שהגיע אליו מסלימאן בן יעקוב זה ואמר שהוא מסר לואדיישי הנ"ל</li>
<li>חמישים וארבעה רטלים משי, ברטל שלהם, הסיצילי, ונשארו מן הכספים – אמר – דהיינו מתוך ש''ש רבעי הדינר, מאתיים ועשרים רבעי דינרי זהב בדיוק(?), קיבל הכול – אמר – סלימאן</li>
<li>אלואדיישי ועברו לרשותו. וקנה – אמר – ברבעי הדינר, כדים ובגדים שהוסיף אותם על הכריכה, ונסע עם הכול למאור – אמר – ולא השיג את מוסא ושלח את אלה באונייה</li>
<li>.... עם מ' מצליח בר אליה; ואמר לנו, אנחנו הזקנים, מ"ר ברכיה שהוא נפגש במהדייה עם אלואדיישי הזה וכי הוא אמר לו שקיבל מסלימאן</li>
<li>בן יעקב נ"ד רטלים משי ברטל הסיצילי ורטל משי מסוג שני, בנפרד – אמר – ו'תליסים' והוצאות; ואמר שהוא קיבל פחות רבעי דינר ממה שאמר סלימאן במכתבו</li>
<li>והדבר לא נקבע, כי הוא אמר שאינו רושם דברים באותו רגע; ואמר שיש לו מכתב שכתב למוסא ושלח אותו עם מ' מצליח ובו פירוט מה שהגיע אליו ומה ששלח, וכי הוא קנה</li>
<li>'תליסים' נוספים והוסיף על כריכת המשי ושילם בעדה שכירות, וכי היתרה מרבעי הדינר היתה ק''כ רבעי דינר, וכי כאשר נסע למאזר ולא השיג את מוסא, שלח את כל אלה עם</li>
<li>ר' מצליח, וכי הוא אמר לו: אם תמצא את מוסא מסור לו הכול, ואם לא תמצא אותו, מסור את המשי ואת רבעי הדינר לאדון אבו אלסרור מ' יהושע בן נתן; ואמר שהוא חייב את סלימאן </li>
<li>בעד חלקו מן הרווח, והגיעו לו י"ז רבעי דינר, שרשם לחובתו, מתוך סכום שהיה חייב למוסא; ונסע עם כל אלה ר' מצליח והגיע עמהם לאלכסנדריה תחילה. אמר מ"ר ברכיה: נודע לי</li>
<li>שמ"ר מצליח, כאשר הגיע לאלכסנדריה ולא מצא את מוסא ונודע לו שאוניית מעצאד טבעה ומתו מי שהיו בה, הציע את המשי באלכסנדריה אבל לא מכר אותו, ועלה</li>
<li>עמו לפסטאט ומכר אותו בפסטאט יחד עם משי שלו, והשאיר כיס דינרים אצל האדון אבו אלסרור מ"ר יהושע בן נתן; נאמר בשמו שאמר שהם התמורה בעד המשי, אבל איני יודע בוודאות</li>
<li>(אם העריך את) המשי על פי מה שהעריך אותו לעצמו באלכסנדריה או על פי התמורה שהתקבלה בעדו בפסטאט, ולא אם שילם משהו והשאיר משהו בידיו, כי איני יודע בוודאות מה היה בכיס</li>
<li>.... הידוע לי על פי המחיר שבו מכר את המשי בפסטאט ועל פי משקלו המקורי. ונאמר שעל כיס רבעי הדינרים שהוא נשא עמו הוא אמר: אשא אותו</li>
<li>עמי ויהיה באחריותי עד שאמסור אותו למי שהם מגיעים לו. אמר לנו במושב רבנו ראש בית דין, אנו הזקנים, מ"ר ברכיה: קראתם את ייפוי הכוח שבידי מאת מוסא הנ"ל</li>
<li>וכי הוא ייפה את כוחי בכל מה שהיה בשבילו ושהיה נוגע לו בין בחייו בין לאחר מותו, שאשיג זאת לעצמי; ונתאשר לפניכם דבר זה; עוד אתם יודעים שמוסא זה נעדר</li>
<li>וכי אין לו יורש חוץ מאביו עלוש המגרבי אלקפאץ בן נסים ; ואנו יודעים שעלוש זה הגיע אליו הנה בחודש שעבר והוציא לפנינו שני מכתבים</li>
<li>ובהם (חתומים) קבוצת עדים והם נתקיימו לפנינו ונתאמתו. אמר בהם עלוש שהוא יודע בוודאות כי ש''ש רבעי הדינר שהיו לבנו בידי סלימאן בן יעקוב וי"ז רבעי הדינר</li>
<li>שהיו אצלו גם כן ואשר מהם הגיעו כמה שהגיעו אל אלואדיישי והוא שלח זאת בידי ר' מצליח והניח מזה מה שהניח אצל האדון אבו אלסרור בן נתן, וחזר עמם במה שחזר</li>
<li>מתוכם, הוא יודע בוודאות שלא הגיע לבנו מזה כלום, וכי הם מגיעים למ"ר ברכיה ולא לו וכי זיכה את מ''ר ברכיה מכל אלה וייפה את כוחו להשיג את כל אלה</li>
<li>מן המחזיק אותם, ויקבלם לעצמו; ומי שהם אצלו חייב למוסרם לו ברצונו, ומהודאתו, ובמצוותו, ובהרשאתו ; ואין מגיע לו מאת מ"ר ברכיה ולא מאת סלימאן בן יעקוב</li>
<li>ולא מאת סלימאן אלואדיישי ולא מאת ר' מצליח ולא מאת האדון אבו אלסרור בן נתן, לא מאלה ולא מדברים אחרים, לא מעט ולא הרבה, וזיכה את כל הנזכרים זיכוי גמור וכי אין </li>
<li>לו טענה נגד איש מהם בשום דבר, והם, וכו' …. .</li>
<li>וקראנו אנו הזקנים במושב אדוננו ראש בית דין, אחרי שקרא</li>
<li>אב בית דין בנוכחותנו, את כל .... נחאמת אצלו ואצלנו הדבר; ועוד נתאמת כי אין למוסא הנזכר יורש חוץ מאביו עלוש זה, ונמסר למ"ר ברכיה</li>
<li>מה שתיארנו, סך ש"ש אלה וה .... ומה שהגיע מאלה לידי האדון אבו אלסרור בן נתן ולידי ר' מצליח, ומכל פנים ומכל צד, ומה שביררנו על פי המקור</li>
<li>של ייפוי הכוח של מוסא למ"ר ברכיה והרשאתו את ידו בכל נכסיו בחייו ולאחר מותו והודאתו במה שפירטנו ועוד מן ההודאה של עלוש, היורש של מוסא בנו, ואין אחר,</li>
<li>על זכותו של מ"ר ברכיה על מה שבידי האדון אבו אלסרור ובידי ר' מצליח, כי הוא הזכאי לאלה, ומן הוודאות שאין למוסא יורש חוץ מאביו זה, וזיכויו מכל אלה, אכן מגיע</li>
<li>בדין למ"ר ברכיה מה שנמצא בידי ר' מצליח ובידי האדון אבו אלסרור בן נתן, כפי שתואר ונאמר, וחייבים הם למסור לו את אלה או לשולחם אליו עם</li>
<li>מי שיורה להם. אחר כך אמר לנו מ"ר ברכיה בי"ר נסים: היו עלי עדים וקנו ממני וכתבו וחתמו ותנו למי שיזכה, לאדון אבו אלסרור מ"ר יהושע</li>
<li>בן נתן, שיהיה בידו לזכות ולראיה על מה שהרשיתי לו שיקנה לי בדינרים שהשאיר אצלו מ' מצליח בן אליה, פשתים וכל דבר שיהיה טוב על פי דעתו; והרשיתיו שישלח</li>
<li>כל אלה בים וביבשה עם מי שיזדמן לו ויהיה טוב בעיניו, והוא נאמן בכל מה שיעשה בזאת ויאמר, כשני עדים כשרים, ולא לי ולשום אדם בשמי לתבוע ממנו על זאת</li>
<li>שבועה ולא טענה בשום אופן, פטור, וכו' …. ; וזיכיתיו מכל אלה מעכשיו על פי קבלה למי שעמו ישלח זאת, כראות עיניו, זיכוי גמור</li>
<li>ואין לי ולא לאיש משמי נגדו לא שבועה ולא טענה בשום אופן ולא בכל מה שיעשה בהם, לא טענה ולא תביעה ולא דבר מכל אלה ; וקיבלתי לזכותו אחריות על עצמי בעד כל ....</li>
<li>…. לחובתו מכל אדם ומכל תובע שיתבע את מוסא זה ; והאחריות היא מצד ר' מצליח הנזכר ועלוש הנזכר או מוסא הנעדר או מי שיהיה זולתו ….</li>
<li>.... למי שיתבע אותך בכל פנים ואופן ; קיבלתי על עצמי אחריות על כל מה שיצא מתחת ידו וישלחנו עם מי שימצא לנכון, ועל יורשי, וכו' …. ;</li>
<li>כיוצא בזה ביררנו .... את היתרון בזה, להניח את דעתו של ר' יהושע .... לא קיבל אותו וכי כיוצא בזה</li>
<li>.... העדות למ"ר יהושע זה כדי שאנחנו .... </li>
</ol>
                    
                </div>
            
        </section>
    </body>
</html>
