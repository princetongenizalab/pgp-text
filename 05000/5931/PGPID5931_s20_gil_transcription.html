
<html>
    <head>
        <title>Transcription of Legal document: T-S 20.4</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.4</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/5931/iiif/textblock/17316/canvas/1/">
                    
                    
                    
                        <h3>recto</h3>
                    
                        <ol>
<li>
<p>[ ]לה אלחריר באלמדינה</p>
</li>
<li>
<p>חין וצולה מן דמנש וכאן לה ענדה שי אכר יחאסבה [ ] כאן תעדר פי דלך אלחין אלי אן חצר אלספר</p>
</li>
<li>
<p>למוסי שריכי פי מרכב ערף במרכב מעצאד ליתוגה ל[ ]ב לרחל ואסע כאן לה פיה פאקאם עוצא</p>
</li>
<li>
<p>מנה רגלא באלמדינה בצקליה ערף בסלימאן בן שאול אלאנדלסי אלואדיישי ליקבץ מן סלימן [בן יעקוב ] תוב מא יחצל פי אלשש רבאעי ויקום מעה</p>
</li>
<li>
<p>אלחריר ומא חצל לה מן תלת אלפצל מי סהמה יסקטה ממא לה ענדה ויחמל לה דלך למאזר אן לחקה בהא ת[ &nbsp; &nbsp; &nbsp; &nbsp; יחמלה] אליה פי מרכב אכר</p>
</li>
<li>
<p>כאן מתוגהא מן הנאך ללמשרק ואקלע מוסי מן צקליה קבל וצול סלימאן בן יעקוב הדא ובעד דלך וצל סלימאן הדא וטלבה סלימאן אלואדיישי פי</p>
</li>
<li>
<p>אלדי כאן בידה ותבת ביינה בתוכיל מוסי לה עלי קבץ גמיע דלך וסלם סלימאן בן יעקוב הדא לסלימאן אלואדיישי אלדי כאן בידה ותחצל לה עלי</p>
</li>
<li>
<p>מא רפע אליה דכר לנא נחן אלשיוך מר ברכיה הדא ואוקפנא עלי כתאב דכר אנה וצל אליה מן סלימאן בן יעקוב הדא ודכר אנה רפע ללואדיישי אלמדכור</p>
</li>
<li>
<p>ארבעה וכמסין רטל חריר באלרטל אלדי להם צקלי ובקי מן אלמאל קאל יעני מן אלשש רבאעי מאיתין רבאעי ועשרין רבאעי קרץ קבץ אלכל קאל סלימאן</p>
</li>
<li>
<p>אלואדיישי וצ[א]ר אליה ואשתרי קאל מן אלרבאעיה טרוף ואכסיה גפא בהא עלי אלרזמה ומפא באלכל אלי מאזר קאל אנה [מא] לחק מוסי ואנפר דלך פי מרכב</p>
</li>
<li>
<p>[ ] וכל מע מ מצליח בר אליה ודכר לנא נחן אלשיוך מר ברכיה אנה א[גתמ]ע באלמהדיה מע הדא אלואדיישי וא[נה] דכר לה א[נ]ה קבץ מן סלימאן</p>
</li>
<li>
<p>בן יעקב נד רטלא חריר באלרטל אצקלי ורטל חריר גנס תאן נאחיה קאל ותלאליס ואכראג ודכר אן אלדי קבץ מן אלרבאעיה דון מא דכרה סלימאן פי כתאבה</p>
</li>
<li>
<p>ולם יחקק דלך לאנה דכר אנה מא יתבת מא הו פי אלוקת ודכר אן לה כתאב כאן כתבה למוסי ואנפדה מע מ מצליח בשרח מא וצל אליה ומא אנפד ואנה אשתרי</p>
</li>
<li>
<p>תלאליס אכרי וגפא עלי אלרזמה אלחריר וודא ענהא כרי ואן אלדי פצל מן אלרבאעיה קכ רבאעי ואן למא מצא למאזר ולם ילחק בהא מוסי אנפד גמיע דלך מע</p>
</li>
<li>
<p>מצליח ואנה קאל לה אן וגדוו מוסי תדפע אליה אלגמיע ואן לם תגדה פתדפע אלחריר ואלרבאעיה ללשיך אבי אלסרור מ יהושע בן נתן ודכר אנה חאסב סלימאן</p>
</li>
<li>
<p>עלי מא חצה מן אלפצל פוגב לה יז רבאעי חאסבה בהא מן שי כאן למוסי ענדה וסאפר באלכל ר מצליח ווצל בה ללאסכנדריה אולא קאל מר ברכיה בלגני</p>
</li>
<li>
<p>אן מר מצליה למא וצל ללאסכנדריה ולם יגד מוסי ובלגה אן מרכב מעצאד גרק והלך מן כאן פיה אנה ערץ אלחריר באלאסכנדריה ולם יבעה וטלע</p>
</li>
<li>
<p>בה למצר ובאעה במצר מע חריר לה ותרך צרה דנניר ענד אלשיך אבי אלסרור מר יהושע בן נתן קיל ענה אנה קאל הי תמן אלחריר ולם יתחקק ענדי</p>
</li>
<li>
<p>[ &nbsp; &nbsp; ] אלחריר במא קומה עלי נפסה באלאסכנרריה או תמן מא חצל פיה במצר או דפע שיא ואבקא בידה שיא אד לם יתחקק ענד[י] כם הי אלצרה</p>
</li>
<li>
<p>[ ע]למי במא ערפת מן אלסער אלדי באע בה אלחריר במצר ובאצל וזנה וקיל אן אלצרה אלרבאעיה אלתי כאנת מחמולה מעה קאל נחמלהא</p>
</li>
<li>
<p>מעי תכון פי [אחרי]ותי חתי נדפעהא למסתחקהא קאל לנו במושב רבנו //ראש// בית דין אנו הזקנים מר ברכיה קד וקפתם עלי אלוכאלה אלתי ביני מן מוסי אלמדכור</p>
</li>
<li>
<p>ואנה אטלק ידי [פי] כל מא כאן ברסמה ותעלק בה בין בחייו בין לאחר מותו לנסתכרגה לנפסי וצח ענדכם דלך תם עלמתם אן מוסי הדא מפקוד</p>
</li>
<li>
<p>ואן ליס לה וארת סוי אבוה עלוש אלגרבי אלקפאץ בן נסים ועלמנא אן עלוש הדא וצל לענדה להאהנא פי אלשהר אלמאעי ואכרג כין ידינא כתאבין</p>
</li>
<li>
<p>ופיהמא גמאעה שהוד ותבתת בין ידינא וצחת דכר פיהא עלוש אנה עלם ותיקן אן אלשש רבאעי אלתי כאנת לולדה ביד סלימאן בן יעקוב ואליז רבאעי</p>
</li>
<li>
<p>אלתי כאנת ענדה איצא ווצל מא וצל מן דלך ללואדיישי ואנפדה ביד ר מצליח ואודע מן דלך מא אודע ענד אלשיך אבי אלסרור בן נתן ורגע מעה במא רגע</p>
</li>
<li>
<p>מן דלך צח ענדה ועלם אן ליס לולדה פי דלך שי ואן מר ברכיה מסתחקה דונה ואנה תברא מן גמיע דלך למר ברכיה הדא ואטלק לה אן לסתכרג גמיע דלך</p>
</li>
<li>
<p>ממן הו ענדה ויקבצה לנפסה ועלי מן הו ענדה תסלימה אליה ברצאה ובאעתראפה וען אמרה ואדנה וליס לה עלי מך ברכיה ולא עלי סלימאן בן יעקוב</p>
</li>
<li>
<p>ולא עלי סלימאן אלואדיישי ולא עלי ר מצליח ולא עלי אלשיך אבי אלסרור בן נתן פי דלך ולא מן סואה קליל ולא כתיר ואברא גמיע אלמדכורין אברא תאם ואן ליס</p>
</li>
<li>
<p>לה עלקה עלי אחד מנהם בשי מן אלאשיא [והם בר]ים ומנוקים ומפוצים ממנו ומן יורשיו אחריו מן ממון ומשבועה ומכל צדדי תביעה ומן אפילו חרם סתם</p>
</li>
<li>
<p>[וזכ]ה בכל מר ברכיה זה זכייה גמורה [ ]יה מן עלוש זה כלום טענה ולא תרעומת ווקפנא נחן אלשיוך במושב אדנינו ראש בית דין בעד וקוף</p>
</li>
<li>
<p>[אב] בית דין בחצרתנא עלי גמיע [ ] צח ענדה וענדנא דלך ותבת איצא אן לים למוסי אלמדכור וארת סוי אביה עלוש הדא וסלם למר ברכיה</p>
</li>
<li>
<p>[מ]א וצפנא גמלה הדה אלשש ואל[ ] ומא תחצל מנהא ענד אלשיך אבי אלסרור בן נתן וענד ר מצליח ומכל פנים ומכל צד ועלי מא ביננאה מן אצל</p>
</li>
<li>
<p>[ת]וכיל מוסי למף ברכיה ואטלאק [ידה בכ]ל נכסיו בחייו ולאחר מותו ואעתראפה במא שרחנאה תם מן אעתראף עלוש אלוארת מוסי ולדה לא גירה</p>
</li>
<li>
<p>למר ברכיה במא פי יד אלשיך א[בי אלטרור ובי]ד ר מצליח אנה הו אלמסתחק לדלך ותבות אן ליס למוסי וארת גיר אביה הדא ותבריה מן גמיע דלך קד וגב</p>
</li>
<li>
<p>באלדין למו ברכיה מא כאן ביד ר מצליוו וביד אלשיך אבי אלסרור בן נתן ממא וצף ודכר ווגב עליהם תסלימהם דלך אליה או תוגיההם דלך אליה מע</p>
</li>
<li>
<p>מן ירסמה להם ובעד דלך קאל לנא מף ברכיה ביר נסים אשהדו עלי ואקנו מני ואכתבו ואכתמו ואעטו למן יזכא ללשיך אבי אלסרור מר יהושע</p>
</li>
<li>
<p>[בן] נתן ליכון בידה חגה וותאק ב[אלד]י אטלקת לה אן ישתרי לי באלדנניר אלתי תרך ענדה מ מצליח בן אליה כתאן ומא ראה צלאח ואטלקת לה אן ינפד</p>
</li>
<li>
<p>[כל ד]לך בים וביבשה מע מן יתפק לה ויחסן ענדה והו נאמן פי גמיע מא יעמלה מן רלך ויקולה כשני עדים כשרים ליס לי ולא לאחד בסבבי עליה פי ד[לך]</p>
</li>
<li>
<p>[ימין] ולא עלקה בוגה מן אלוגוה פטור מן הכל ומן אפילו חרם סתם ואבריתה מן גמיע דלך מעכשו בוצולה למן ינמדה אלי מעה בחסב מא ירא אברא תאם</p>
</li>
<li>
<p>[וליס] לי ולא לאחד בסבבי עליה פיה ימין ולא עלקה בוגה מן אלוגוה ולא פי כל מא יעעלה בה דעוי ולא טלב ולא שי מן אלאשיא וקבלת לה עלי נפסי אחריות כל קאן</p>
</li>
<li>
<p>[ ] עליה מן סאיר אלנאס ומן כל טאלב יתעלק במוסי הדא ואלדרך מן גהה ר מצליח אלמדכור ועלוש אלמדכור או מוסי אלמפקוד או מן כאן סואה [</p>
</li>
<li>
<p>[ ] למן יתעלק עליה בוגה מן אלוגוה קבלת עלי נפסי אחריות גמיע מא יכרג ען ידה וירסלה מע מן יראה ועל יורשי אחרי שיהו כל נכסי אחראין [</p>
</li>
<li>
<p>[ &nbsp; &nbsp; &nbsp; ] שמתחייב בו מ יהושע בן נתן זה מע מא אננא קד בייננא [&nbsp; &nbsp; ] אלגנא ען דלך תטייב לנפס ר יהושע [ &nbsp; &nbsp; ] לם יקבלה ואן כדלך</p>
</li>
<li>
<p>[ &nbsp; &nbsp; ] אלאשהאד למר יהושע הדא עלי אנא [</p>
</li>
</ol>
                    
                </div>
            
        </section>
    </body>
</html>
