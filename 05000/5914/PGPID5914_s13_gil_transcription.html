
<html>
    <head>
        <title>Transcription of Letter: T-S 13J8.5</title>
    </head>
    <body style="max-width: 860px; margin: auto">
        <h1>Transcription of Letter: T-S 13J8.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00008-00005/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך מן אלמהדיה ה כלון מן</p>
</li>
<li>
<p>שבט ען סלאמה ונעמה ואלחמד ללה רב אלעאלמין תקדמת כתבי אליך פי אלמראכב בשרח</p>
</li>
<li>
<p>מא חמלתה פיהא ארגו קד מן אללה בוצולה אליך סאלם ואלי וקתנא הדא מא וצל אלינא אחד</p>
</li>
<li>
<p>מן אלפיוג ותעלקלת(!)&nbsp; קלובנא אלי סמאע אכבארכם אחיאכמא אללה אסל אללה יסמענא ענכם</p>
</li>
<li>
<p>כיר ויגעלכם פי חיז אלסלאמה כאן וצלת כתבך צחבה סידי אבי אלחסן ולד מולאי אלשי[ך]</p>
</li>
<li>
<p>אבי אלסרור בשרח מא חמלתה צחבתה פי אלחרבי ותאכר וצול סידי אבי אל[</p>
</li>
<li>
<p>כאן צחבתה אלי בעד אקלאע אלמראכב וקד תפצל אללה ווצל גמיע [</p>
</li>
<li>
<p>פי אלחרבי סאלם וכאן דכרת פי כתבך אן אלברניתין מחמודה חמלתהא צחבה אלצב[י]</p>
</li>
<li>
<p>אלמהדוי וכאן אלצבי קד וצל מן אטראבלס וסאפר אלי אלשרק ולם ידכר לי כבר אל</p>
</li>
<li>
<p>ברניתין פלמא וצל אלי כתאבך בעד דלך אשתגל קלבי בהא אלי אן וצלו צח[בה]</p>
</li>
<li>
<p>סידי אבי אלחסן ופתחת ואחדה וגדתהא רומיה ליס הי אנטאכיה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>דינרין ונצף אלמן ואלתאניה באקיה לעל יקע להא טאלב ואמא אלודע [</p>
</li>
<li>
<p>ליס לה ענדנא פי אלשתא טאלב ואנמא תצרפנא מע אלמסאפרין אלואצלין אלינא פי אל</p>
</li>
<li>
<p>בחר פי אלציף לאן ליס ענדנא אחד יסאפר פי אלבר ואמא אללולו אלגיר מתקרב</p>
</li>
<li>
<p>כאן ענדנא מטלוב פוצלו ביה אקואם מן סקליה אול אלנאס באעוה ביע גיי[ד</p>
</li>
<li>
<p>מנה בן זכרי אלחמאל שי אכר באעה ותאכר וצול מא כאן פי אלחרב[י</p>
</li>
<li>
<p>וקף חאלה והו סקט וכדלך וצל אלחב רמאן אלדי בינך ובין בן עמי ונקץ עדתה דכר אבו אל</p>
</li>
<li>
<p>חסן אן למא פתח עליה באטראבלס כדאם אלסלטאן צאע מנה וקד בעת מנה בעץ סער</p>
</li>
<li>
<p>סתה דנא אלאלף כיט ואלחמל כתאן אלדי וגהת אלי כאן מקארב וכאן אלכהן גא מן סוסה אשאר [אן אל]</p>
</li>
<li>
<p>כתאן גייד פקלת לה כוד עדל ואחד וסט תביעה מן אלגריב פאעטיתה עדלי[ן</p>
</li>
<li>
<p>יקול מא משא עני אלעדל אלתאני באקי ענדי לעל אביעה בעד פראג אלנאס מן [</p>
</li>
<li>
<p>מא ענדנא מן יזן אליום דרה וכדלך וצלת אלצרירה אלדי כאנת לך צחבה חסון בן יחיי והי</p>
</li>
<li>
<p>באקיה עלי חאלהא אלי גיר הדא אלוקת ואלדנא אלדי כאן אחאלנא ביהא אלכהן עלי אלצרירה</p>
</li>
<li>
<p>ללסעה אלרהן ענדנא ביהא ואמא אלכרזין אכדת מנהם נוא גיר מקלי רג[</p>
</li>
<li>
<p>כלאץ מנהם לאנהם אעתדרו לי בעדם אלפיתור פקלת יכון ענדי אלי אן יכתר [</p>
</li>
<li>
<p>נשתרי להם אלפיתור יקליוה לי וקד אכדת מנהם כביר וסגיר אלדי אתפק ענדהם פאן</p>
</li>
<li>
<p>אתפק ביע אלסגיר הונא חמלת אליך אלכביר אללה תעאלי יעין עלי אלכלאץ מנהם</p>
</li>
<li>
<p>ואנא אעלם אן ליס יצל כתאבי הדא אלי ואלנאס באלאסכנדריה פכתבת אליך ל[ &nbsp; &nbsp; ]ל [ ]</p>
</li>
<li>
<p>וליס לי מעה כתאב פתסתכיר אללה ותקדם מא תחמלה אול אלנאס אללה תעאלי י[</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>פיה אלכירה</p>
</li>
<li>
<p>ואלסעאדה וכתבת עלי</p>
</li>
<li>
<p>סרעה ואלכתאן אלעאלי ענדנא</p>
</li>
<li>
<p>מן יא דינ אלקנט אלי ח ואללאך</p>
</li>
<li>
<p>כה דינ אלקנט ואלפלפל כח</p>
</li>
<li>
<p>דינ אלקנט ואלנשאצר מנין</p>
</li>
<li>
<p>בדינ ואלדי כאן ביננא מן אלמא</p>
</li>
<li>
<p>כאפור הו ענד סידי אלשיך</p>
</li>
<li>
<p>אבו צחק אברהים בן יעקב</p>
</li>
<li>
<p>וניתי נקצמה ונחמל</p>
</li>
<li>
<p>סהמנא מנה אלי צקליה ואל</p>
</li>
<li>
<p>גייד מנה יסוא דינארין &gt;</p>
</li>
<li>
<p>אלמן אדא גא טאלבה</p>
</li>
<li>
<p>וכדלך באקי חצתנא מן אל</p>
</li>
<li>
<p>נשאצר מע אלורד אל</p>
</li>
<li>
<p>ואצל אליה פי אלסנה אל</p>
</li>
<li>
<p>כארגה באקי ענדה</p>
</li>
<li>
<p>ואחואל סידי אבי אלחסן</p>
</li>
<li>
<p>מע אלגזל קד אכרג אל</p>
</li>
<li>
<p>חסאב וצחח וצול אלאחמאל</p>
</li>
<li>
<p>ולם יקע בינהם</p>
</li>
<li>
<p>פיה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>כלף ולם</p>
</li>
<li>
<p>יתחקק ענה</p>
</li>
<li>
<p>אלגזל מא בקאה</p>
</li>
<li>
<p>עליה אלחסאב אלי</p>
</li>
<li>
<p>פי הדא אלוקת</p>
</li>
<li>
<p>וצעב עליה כתיר</p>
</li>
<li>
<p>והו מעצור לאן</p>
</li>
<li>
<p>ליס יקרא ולא יכתב</p>
</li>
<li>
<p>וקד דפע כמסין</p>
</li>
<li>
<p>דינ מן אלגמלה והו</p>
</li>
<li>
<p>יתחלל ויוצל מא</p>
</li>
<li>
<p>בקי עליה וקד כאן</p>
</li>
<li>
<p>גמיע מא באעה</p>
</li>
<li>
<p>סידי</p>
</li>
</ol>
                    
                </div>
            
        </section>
    </body>
</html>
