recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ממהדייה, בה'
בשבט. שלומי טוב ואני מאושר, תודה לאל ריבון העולמים. שלחתי לך לפני כן מכתבים באוניות, עם פירוט
מה ששלחתי בהן, אקווה שבחסד אלוהים הם הגיעו אליך בשלום. עד לזמננו זה לא הגיע אלינו איש
מנושאי המכתבים, ולבנו יצא לשמוע חדשות מכם, ייתן אלוהים חיים לשניכם. אבקש מאלוהים שישמיענו מכם
טובות וישימכם במחוז השלום. באו מכתביך עם אדוני אבו אלחסן בן אדוני ורבי
אבו אלסרור, ובהם פירוט מה ששלחת עמו באונייה הנוצרית; אבל התאחר בואו של אדוני אבו אל....
היה עמו עד אחרי שהפליגו האוניות; ועשה אלוהים חסד והגיעו כל …. ; (הגיע)
באונייה הנוצרית בשלום. כתבת במכתביך שאת שני כדי החרס שבהם חבלבל רפואי שלחת עם עוזרו של
אלמהדוי; אבל העוזר כבר בא מאטראבלס, ונסע אל המזרח ולא אמר לי דבר על הנעשה
בשני הכדים; על כן בבוא אלי מכתבך אחר כך דאגתי בגללם מאוד, עד שהגיעו עם
אדוני אבו אלחסן, ופתחתי אחד ומצאתי שהוא ביזנטי, אין הוא מאנטיוכיה ....
שני דינרים וחצי המן, והשני נשאר, אולי יזדמן לו קונה; ואולם הצדפים....
אין להם אצלנו ביקוש בחורף אלא היינו סוחרים בהם רק עם הנוסעים המגיעים אלינו
בים בקיץ, כי אין אצלנו איש הנוסע ביבשה. הפנינים הלא פחותות
היה להם ביקוש אצלנו, והביאו אותן אנשים מסיציליה; בהתחלה מכרו אותן האנשים מכר טוב ....
ממנו בן זכרי הסכל משהו אחר, מכר אותו, והתאחר מה שהיה באונייה הנוצרית ....
היה בלי שינוי, אחר כך ירד. כמו כן הגיעו ה(חרוזים) 'חב רמאן' שבשותפות בינך ובין בן דודי והספקתם מצומצמת. אמר אבו אל
חסן, כי כאשר פתחו לו באטראבלס פקידי הסלטאן אבדו (חלק) מהם. מכרתי את מקצתם חלק במחיר
שישה דינרים בעד אלף 'חוטים'. משאוי הפשתים אשר שלחת לי היה פחות; הכוהן, שבא אז מסוסה, טען
שהפשתים טובות; אמרתי לו: קח משאוי אחד בינוני תמכור אותו ל(סוחר) זר, ואז נתתי לו שני משואים .... (שב)
ואמר: לא הצלחתי למכור את המשאוי השני, נשאר אצלי, אולי אמכרנו אחרי שיתפנו האנשים מן ....;
אין היום אצלנו מי שישלם דרהם. כמו כן הגיע הכיס הקטן שהיה לך, עם חסון בן יחיא, והוא 
מונח בצד עד אחרי הזמן הזה. אשר לדינרים שקיבל אותם בהסבה הכוהן כנגד אותו כיס קטן, 
לעת עתה העירבון עליו אצלנו. ואילו מעושי החרוזים לקחתי סוג לא שרוף ....
ניפטר מהם, כי הם התנצלו לפני שחסר להם תנור. אמרתי: יהיו אצלי עד אשר יהיו יותר .... 
אקנה בשבילם תנור וישרפום לי; ולקחתי אצלם גדולים וקטנים כפי שהיה מצוי אצלם. על כן, 
אם יזדמן למכור את הקטנים כאן, אשלח אליך את הגדולים; אלוהים יתעלה יעזור שניפטר מהם.
אני יודע שבבוא מכתבי זה, כבר יהיו האנשים באלכסנדריה; כתבתי אפוא אליך ....
אין אצלו מכתב ממני. בקש אפוא את חסדי אלוהים ושלח את הדברים בהקדם עם ראשוני היוצאים, אלוהים יתעלה .... 

recto, right margin
(1–9) כי ממנו הטובות והעזרה. כתבתי בחיפזון. הפשתים המעולות אצלנו מי"א עד ח' דינרים הקנטאר; הלכה כ"ה דינרים הקנטאר, הפלפל כ"ח דינר הקנטאר, הנשדור שני מנים בדינר; מי הקמפור שהיו בשותפות בינינו הם אצל אדוני ורבי אבו אצחק אפרהים בן יעקב. 
(10–17) אני נוטה שנחלק אותם ונשלח את חלקנו בהם לסיציליה. הסוג הטוב שווה שני דינרים וחצי המן, אם מבקש אותו מישהו. כמו כן נותר חלקנו בנשדור יחד עם הוורדים. הסחורות המגיעות אליו בשנה היוצאת נשארות אצלו. 
(18–22) ענייני אדוני אבו אלחסן בדבר המטווה: הוא כבר הוציא את החשבון ואישר את בוא המשואים ולא היתה ביניהם לגביו 
 
recto, top margin
מחלוקת; לא התברר לי ממנו מה הסכום שהוא חייב עדיין בעד המטווה אלא לאחרונה, והיה הדבר קשה עלי מאוד; אמנם יש לסלוח לו, כי אינו קורא ואינו כותב, וכבר שילם חמישים דינרים מן הסכום; הוא ישווק (את הסחורות) וישלם מה שנשאר חייב. כל הלכה שמכר אדוני
verso

אבו אלחסן (תמורתו היתה) בדינרים "נזארי". אבל נפסקו הנזאריים, והוא בא אלי ואמר לי: תן לי את הדינרים ואמיר אותם בדינרים....
נקנה בהם שמן. נתתי לו אותם, המיר אותם, והיה בדעתנו (למצוא) מחסן, ובו כדים ריקים, והייתי סוגר לו אותם בטין .... (נסע)
חסון בן יחיא לספאקץ, הוא השכיר לו אותו ואני אחפש לו (מחסן) אחר, ברצון האל. הודע לאדוני ורבי אבו אלסרור
את זאת והתנצל בשמי בעניין התכתבותי (עמו), עשה זאת בטובך. ושלום עליך. אודיעך שהגיעה חבילת פשתים לעלוש
השמש עם אדוני אבו אלחסן, וקיבלתי אותה ממנו בתנאי שאשלחנה לו לאטראבלס, אלא שנודע לי שהוא עבר ל....
השארתי אותה ואכתוב לו על זה. זאת לידיעתך, כי היה זה בזמן בואו של אדוני אבו אלחסן לטראבלס,
ולא ידע את כוונת אדוני אבו אלחסן, על כן הביא אותה עמו למהדייה. 

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים, ויתמיד את שלומו ואת אושרו ואת חסדו לו. מיוסף בן מוסא נ"ע. 