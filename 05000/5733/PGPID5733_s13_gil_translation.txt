recto

(2−1) כתבתי לפני כן מכתב אליך, אדוני ורבי ומרי הנכבד, 
 
(4-3) ייתן לך אלוהים אריכות ימים ויתמיד את עזרתו לך ואת אושרך ואת חסדו לך; הודעתי לך בו, יתמיד אלוהים את גדולתך, שהגיע בשבילך סכום כסף 
 
(5–6) עמי מן המגרב, מאת האדון אבו אלסרור בן דודך, וגם מכתב ממנו, ואני שולח את המכתב אליך עם 
 
(7–8) מכתבי זה. והגיע ממך מכתב עם מכארם בן קסאסה הכהן, אבל מצאתי שהמכתב נרטב 
 
(10-9) ולא יכולתי לקוראו, ואז בא אחר כך אדוני ורבי אבו זכרי יחיא ונפגשתי 
 
(11–12) עמו, ואמר שאתה, ייתן לך אלוהים חיים, עשית מה שמתאים לך ומה שרגיל אצל אדם שכמוך. 
 
(14-13) וביקשתי את חסדי אלוהים יתעלה ושלחתי את סכום הכסף עם האדון אבו אלעלא בן סלאמה אלחלבי, 
 
(15–16) אלוהים יכתבהו לשלום. אבקש ממך, אדוני, כי תעשה חסד עמדי, אם יכתוב אלוהים (את הכסף) לשלום, שלח לי מכתב 
 
(17–18) שהסכום הגיע, כדי להרגיע את לבי בעניין זה. אילו היתה לי אפשרות למצוא מישהו שייקח המחאה מפסטאט 
 

recto, right margin
ויגבה אותה באלכסנדריה, הייתי עושה זאת, אבל לא יכולתי יותר מזה. אני שולח לך את מיטב דרישות השלום, ולכל הנתונים לחסותך מיטב דרישות השלום ; אם נמצא שם האדון אבו אלחסין מסור לו ממני דרישות שלום. תשאל עליו; לו ידעתי 
 
recto, top margin
שהוא נמצא בפסטאט הייתי שולח לו מכתב; הואילה אפוא לשאול עליו ותדרוש בשלומו. 
 
verso
לאדוני ורבי מר אבו אלפראח ערוס בן יוסף נ"נ; ייתן לו אלוהים אריכות ימים ויתמיד את גדולתו; המודה לו נסים בן בנאיה ס"ט. 