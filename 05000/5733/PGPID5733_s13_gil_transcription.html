
<html>
    <head>
        <title>Transcription of Letter: Halper 399</title>
    </head>
    <body style="max-width: 860px; margin: auto">
        <h1>Transcription of Letter: Halper 399</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://colenda.library.upenn.edu/phalt/iiif/2/81431-p3gq6rm3g/canvas/p1">
                    
                    
                    
                        <h3>recto</h3>
                    
                        <ol>
<li>
<p>בשמך</p>
</li>
<li>
<p>כאן קד תקדם כתאבי אלי סיידי ומולאי אלשיך אלגליל</p>
</li>
<li>
<p>אטאל אללה בקאה ואדאם תאיידה וסעאדתה ונעמ[תה]</p>
</li>
<li>
<p>אעלמה פיה אדאם אללה עזה אן קד וצל לה שי</p>
</li>
<li>
<p>מעי מן אלגרב מן ענד אלשיך אבי אלסרור בן עמה</p>
</li>
<li>
<p>וכתאבה איצא וקד אנפדת אלכתאב אליה צחב[ה]</p>
</li>
<li>
<p>כתאב[י] וקד כאן וצל [וא] כתאבה צחבה מכארם</p>
</li>
<li>
<p>בן קסאסה אלכהן ווגדת אלכתאב קד אבתל</p>
</li>
<li>
<p>ולם אקרר אקראה תם בעד דלך וצל</p>
</li>
<li>
<p>מולאי אלשיך אבי זכרי יחיי ואשתמעת</p>
</li>
<li>
<p>מעה ודכר אנך אחיאך אללה פעלת מא</p>
</li>
<li>
<p>אנת אהל לה ומא יליף במן הו מתלך</p>
</li>
<li>
<p>וקד אסתכרת אללה תע ואנפדת אלשי</p>
</li>
<li>
<p>צחבה אלשיך אבי אלעלא בן סלאמה אלחלבי</p>
</li>
<li>
<p>אללה יכתב סלאמתה פנחב מן תפצל מולאי</p>
</li>
<li>
<p>אדא כתב אללה אלסלאמה יצלני כתאבה</p>
</li>
<li>
<p>בוצול אלשי לטמון קלבי לדלך ולו כנת</p>
</li>
<li>
<p>חתי וגדת מן יאכד ספתגה מן מצר</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ויקבצהא פי אסכנדריה</p>
</li>
<li>
<p>לכנת פעלת לאכן מא</p>
</li>
<li>
<p>קדרת עלי אכתר כצצתה</p>
</li>
<li>
<p>אתם אלסלם וגמיע מן תחוטה</p>
</li>
<li>
<p>ענאיתה אפצל אלסלאם</p>
</li>
<li>
<p>ואן כאן [אלשיך] אבו אלחסין</p>
</li>
<li>
<p>חאצר תקר[יה סל[אמי]</p>
</li>
<li>
<p>ותסאל ענה ולו עלמת</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אנה מקים פי מצר כנת אנפדת</p>
</li>
<li>
<p>לה כתאב פתתפצל תסאל ענה</p>
</li>
<li>
<p>ונקול בה אלסלאם</p>
</li>
</ol>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p3gq6rm3g/canvas/p2">
                    
                    
                    
                        <h3>verso - address</h3>
                    
                        <ol>
<li>סידי ומולאי אלשיך אבי אלאפראח&nbsp;</li>
<li>ערוס בן יוסף ננ&nbsp;</li>
<li>אטאל אללה בקאה ואדאם עלוה</li>
<li>שאכרה נסים בן</li>
<li>בנאיא סט</li>
</ol>
                    
                </div>
            
        </section>
    </body>
</html>
