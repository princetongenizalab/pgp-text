
<html>
    <head>
        <title>Transcription of Letter: T-S Misc.28.187</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.187</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00028-00187/canvas/1">
                    
                    
                    
                        <h3>II, 65</h3>
                    
                        <p>1 חרס אללה עז חצרה אלשיך אלאגל אלסייד</p>
<p>2 אלמולא אלמאלך אלמנעם אלמתפצל חראסה</p>
<p>3 דאימה אלאתצאל בעידה אלאנפצאל מחרו'</p>
<p>4 ס'ה ען אלזואל מקרונה באלעז ואלאקבאל ואדאם</p>
<p>5 איאמהא מא דאמת אלשמס ואלהלאל.</p>
<p>6 וכצהא בגזיל אלסלאם אלתאם וסני אלתחיה</p>
<p>7 ואלאלמאם ואלאגלאל ואלאעטאם ואלאעזאז</p>
<p>8 ואלאכראם וסהל סרעה מואגהתהא</p>
<p>9 ואלאנס במפאכהתהא עלי חאל יסר ולא</p>
<p>10 יצר אן שאללה כדלך עלמהא שייד אללה</p>
<p>11 מגדהא מחיט בחאל מא אוצת בה ממלוך</p>
<p>12 אנעאמהא מן אלוכאלה עלי אבן דגיש</p>
<p>13 בסבב פתח אלמכזן אלדי להא וקד כאן</p>
<p>14 פי מא מצי אתפק אלחאל בינה ובין אלשיך</p>
<p>15 אלאגל מכארם בן אלטייב עלי תסלים</p>
<p>16 מאיה וכמסין דינארא אלי אלשיך אלמדכור</p>
<p>17 עלי אנה יתכפל באבראה מן דרך אל</p>
<p>18 [ע]אקבה פמא כאן מן אבן אלדגיש אלא</p>
<p>19 אנה מר אנטרח עלי אנאס מן אכאבר</p>
<p>20 אהל אלבלד וכאן דלך פי גי[בה] ממלוכה</p>
<p>21 וחדת נפסה אנה יתכלץ מן תסלים אלדהב</p>
<p>22 אלמדכור פאנפאש אלאמר פימא בינהם</p>
<p>23 וטה[]ר אלי אן [כאן] אלאמר אן רגל מן אלמקארצין</p>
<p>24 אלדי יטאלב חצרתהא יקאל לה</p>
<p>25 וכאן גלאמה פי עדן והו פי מצר [פל[מא]</p>
<p>26 טאל אלאמר במא הדא סבילה בלג אלמדכור</p>
<p>27 פכתב כתב מן דיאר מצר אלי אלקאצי</p>
<p>28 בן אלגזולי ואלי כאפה אצחאב לה פי עדן</p>
<p>29 ואצהר חגה עלי חצרתהא פאסעפה</p>
<p>30 אלשרע אלי קבץ אלדהב אלמדכור ממא</p>
<p>31 יסתחקה עלי חצרתהא פקבץ חי[...]</p>
<p>32 דלך מן גיר אן יחצל לאבו דגיש ס[ביל]</p>
<p>33 [לא] מן אלשיך מכארם ולא מן סואה</p>
<p>34 [פל]מא וצל ממלוכהא ואעלם אלמאלך</p>
<p>35 [נגי]דינו דויד שצ במא כאנת חדתת (?)</p>
<p>36 [...] לם יכן אחד מ[ן אלמש]איך פי עדן</p>
<p>37 חתי אשאר עלי ממ[לוכהא] בתוקיף</p>
<p>38 אלאמר ותרכה אלי אן י[גי אל]שיך מכארם</p>
<p>39 [ב]ן אלטייב ועלי אן אל[...] לא תבאע ולא</p>
<p>40 תשרא חתי יפצל באמרה ויצל אלשיך</p>
<p>41 מכארם בן אלטייב או לעל תצל אלחצרה</p>
<p>42 עאם ק[[אל]]אבל אן שא אללה ויעמל פי דלך</p>
<p>43 עמל תחמד עאקבתה ועלם ממלוכהא</p>
<p>44 אנה אן לג באלטלבה כאן פי דלך שפיכ</p>
<p>45 דמים אללה אלגאני ולא יתצל ממלוכהא</p>
<p>46 בשי מן אלאשיא מן קבל אלמקארצין</p>
<p>47 אן יתסלטו עלי כל שי תבקא מ[ ... פאן?]</p>
<p>48 אלאמר וקף ואלחק פלא יציע ואמא</p>
<p>49 אכבאר אלבלאד פאנהא ואדעה וא[ן]</p>
<p>50 אלכיראת כתירה ואלמטאראת גזיר[ה]</p>
<p>51 ואלסלטאן כלד אללה מלכה עאדל ואלקאטן</p>
<p>52 גמיעה אמן מטמאן ואכבאר דיאר</p>
<p>53 מצר טייבה ואסעארהא רפיעה ודיאר</p>
<p>54 אלגרב כדלך ווצל אלשיך אבי אלעלא בן אבי נצר</p>
<p>55 אלמצרי אלכהן ואכבר בגמיע דלך ודכר</p>
                    
                        <h3>Margins:</h3>
                    
                        <p>1 אן אלשיך מכארם פי חאל עאפיה</p>
<p>2 [וחד]ת נפסה באלכרוג אלי אלימן לא יעלם הל יתם דלך</p>
<p>3 [...]הא אללה</p>
<p>4 אלפלפל בסבעה[ותלאתין דינאר אלבהאר אל...]</p>
<p>5 בסתין ואללאך בסתין ואלכאפור אלפנצ[ורי]</p>
<p>6 אלמן בתמאנין ואלכאפור אלציני אלמן</p>
<p>7 [...] עשר ואלגוזה בסבעין אלעשרה</p>
<p>8 ואלקרנפל אלמ[נקא] בכמסה וכמסין אל[ע]שרה</p>
<p>9 ואלח[.]ב אל[מ]ן בדינאר ואל[ר]אונד כאסד פי</p>
<p>10 אלבלאד מן עשרה אלי[ט ול]א ילקא מן דלך</p>
<p>11 אלכולנגאן לא ילקא מנ[ה שי]</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00187/canvas/2">
                    
                    
                    
                        <h3>Verso:</h3>
                    
                        <p>1 אלעוד מנבאע ולא סימא אלוסט מנה</p>
<p>2 טאלע ממלוכהא בדלך ואלסלאם עלי סאמי</p>
<p>3 חצרתהא אלעאליה ורחמה אללה וברכאתה</p>
<p>ושלום</p>
<p>4 כדלך אן לם יצל לחצרתהא אלעאליה [כתב]</p>
<p>5 מן דיאר מצר אלבתה לכאן אלממלו[ך]</p>
<p>6 ינפד בהא בסרעה מע מא כ[אן]</p>
<p>7 ללמאלך אלמנעם מן חאגה ואנעם וש[רף]</p>
<p>8 אלממלוך בקצאהא ענד אלאמכאן ושלום</p>
                    
                        <h3>Address, written upside down:</h3>
                    
                        <p>حضرة الشيخ (؟) الاجل ال…</p>
<p>ابو يعقوب بن هبة الله (؟)</p>
                    
                        <h3>Diagonally on the right:</h3>
                    
                        <p>يصل لوامندا</p>
<p>ان شالله</p>
                    
                </div>
            
        </section>
    </body>
</html>
