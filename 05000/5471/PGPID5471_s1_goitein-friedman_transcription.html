
<html>
    <head>
        <title>Transcription of Letter: T-S Misc.28.187</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.187</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00028-00187/canvas/1">
                    
                    
                    
                        <h3>Recto:</h3>
                    
                        <ol>
<li>חרס אללה עז חצרה אלשיך אלאגל אלסייד</li>
<li>אלמולא אלמאלך אלמנעם אלמתפצל חראסה</li>
<li>דאימה אלאתצאל בעידה אלאנפצאל מחרו'</li>
<li>ס'ה ען אלזואל מקרונה באלעז ואלאקבאל ואדאם</li>
<li>איאמהא מא דאמת אלשמס ואלהלאל.</li>
<li>וכצהא בגזיל אלסלאם אלתאם וסני אלתחיה</li>
<li>ואלאלמאם ואלאגלאל ואלאעטאם ואלאעזאז</li>
<li>ואלאכראם וסהל סרעה מואגהתהא</li>
<li>ואלאנס במפאכהתהא עלי חאל יסר ולא</li>
<li>יצר אן שאללה כדלך עלמהא שייד אללה</li>
<li>מגדהא מחיט בחאל מא אוצת בה ממלוך</li>
<li>אנעאמהא מן אלוכאלה עלי אבן דגיש</li>
<li>בסבב פתח אלמכזן אלדי להא וקד כאן</li>
<li>פי מא מצי אתפק אלחאל בינה ובין אלשיך</li>
<li>אלאגל מכארם בן אלטייב עלי תסלים</li>
<li>מאיה וכמסין דינארא אלי אלשיך אלמדכור</li>
<li>עלי אנה יתכפל באבראה מן דרך אל</li>
<li>ע]אקבה פמא כאן מן אבן אלדגיש אלא</li>
<li>אנה מר אנטרח עלי אנאס מן אכאבר</li>
<li>אהל אלבלד וכאן דלך פי גי[בה] ממלוכה</li>
<li>וחדת נפסה אנה יתכלץ מן תסלים אלדהב</li>
<li>אלמדכור פאנפאש אלאמר פימא בינהם</li>
<li>וטה[]ר אלי אן [כאן] אלאמר אן רגל מן אלמקארצין</li>
<li>אלדי יטאלב חצרתהא יקאל לה</li>
<li>וכאן גלאמה פי עדן והו פי מצר [פל[מא]</li>
<li>טאל אלאמר במא הדא סבילה בלג אלמדכור</li>
<li>פכתב כתב מן דיאר מצר אלי אלקאצי</li>
<li>בן אלגזולי ואלי כאפה אצחאב לה פי עדן</li>
<li>ואצהר חגה עלי חצרתהא פאסעפה</li>
<li>אלשרע אלי קבץ אלדהב אלמדכור ממא</li>
<li>יסתחקה עלי חצרתהא פקבץ חי[...]</li>
<li>דלך מן גיר אן יחצל לאבו דגיש ס[ביל]</li>
<li>לא] מן אלשיך מכארם ולא מן סואה</li>
<li>פל]מא וצל ממלוכהא ואעלם אלמאלך</li>
<li>נגי]דינו דויד שצ במא כאנת חדתת (?)</li>
<li>...] לם יכן אחד מ[ן אלמש]איך פי עדן</li>
<li>חתי אשאר עלי ממ[לוכהא] בתוקיף</li>
<li>אלאמר ותרכה אלי אן י[גי אל]שיך מכארם</li>
<li>[ב]ן אלטייב ועלי אן אל[...] לא תבאע ולא</li>
<li>תשרא חתי יפצל באמרה ויצל אלשיך</li>
<li>מכארם בן אלטייב או לעל תצל אלחצרה</li>
<li>עאם ק[[אל]]אבל אן שא אללה ויעמל פי דלך</li>
<li>עמל תחמד עאקבתה ועלם ממלוכהא</li>
<li>אנה אן לג באלטלבה כאן פי דלך שפיכ</li>
<li>דמים אללה אלגאני ולא יתצל ממלוכהא</li>
<li>בשי מן אלאשיא מן קבל אלמקארצין</li>
<li>אן יתסלטו עלי כל שי תבקא מ[ ... פאן?]</li>
<li>אלאמר וקף ואלחק פלא יציע ואמא</li>
<li>אכבאר אלבלאד פאנהא ואדעה וא[ן]</li>
<li>אלכיראת כתירה ואלמטאראת גזיר[ה]</li>
<li>ואלסלטאן כלד אללה מלכה עאדל ואלקאטן</li>
<li>גמיעה אמן מטמאן ואכבאר דיאר</li>
<li>מצר טייבה ואסעארהא רפיעה ודיאר</li>
<li>אלגרב כדלך ווצל אלשיך אבי אלעלא בן אבי נצר</li>
<li>אלמצרי אלכהן ואכבר בגמיע דלך ודכר</li>
</ol>
                    
                        <h3>Recto, margin:</h3>
                    
                        <ol>
<li>אן אלשיך מכארם פי חאל עאפיה</li>
<li>וחד]ת נפסה באלכרוג אלי אלימן לא יעלם הל יתם דלך</li>
<li>...]הא אללה</li>
<li>אלפלפל בסבעה[ותלאתין דינאר אלבהאר אל...</li>
<li>בסתין ואללאך בסתין ואלכאפור אלפנצ[ורי</li>
<li>אלמן בתמאנין ואלכאפור אלציני אלמן</li>
<li>...] עשר ואלגוזה בסבעין אלעשרה</li>
<li>ואלקרנפל אלמ[נקא] בכמסה וכמסין אל[ע]שרה</li>
<li>ואלח[.]ב אל[מ]ן בדינאר ואל[ר]אונד כאסד פי</li>
<li>אלבלאד מן עשרה אלי[ט ול]א ילקא מן דלך</li>
<li>אלכולנגאן לא ילקא מנ[ה שי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00187/canvas/2">
                    
                    
                    
                        <h3>Verso:</h3>
                    
                        <ol>
<li>אלעוד מנבאע ולא סימא אלוסט מנה</li>
<li>טאלע ממלוכהא בדלך ואלסלאם עלי סאמי</li>
<li>חצרתהא אלעאליה ורחמה אללה וברכאתה&nbsp;ושלום</li>
<li>כדלך אן לם יצל לחצרתהא אלעאליה [כתב]</li>
<li>מן דיאר מצר אלבתה לכאן אלממלו[ך]</li>
<li>ינפד בהא בסרעה מע מא כ[אן]</li>
<li>ללמאלך אלמנעם מן חאגה ואנעם וש[רף]</li>
<li>אלממלוך בקצאהא ענד אלאמכאן ושלום</li>
</ol>
                    
                        <h3>Address, written upside down:</h3>
                    
                        <ol>
<li>حضرة الشيخ (؟) الاجل ال&hellip;</li>
<li>ابو يعقوب (سعد(؟)) بن هبة الله (؟)</li>
</ol>
                    
                        <h3>Diagonally on the right:</h3>
                    
                        <ol>
<li>يصل لوامندا</li>
<li>ان شالله</li>
</ol>
                    
                </div>
            
        </section>
    </body>
</html>
