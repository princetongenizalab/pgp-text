
<html>
    <head>
        <title>Hebrew Translation of Letter: T-S 10J15.15</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J15.15</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00015/canvas/1">
                    
                    
                    
                        <h3>recto</h3>
                    
                        <ol>
<li>כתב לך כבר ר' נהוראי, יתמיד אלוהים את גדולתו, על מה שנותר לנו בפסטאט, והודעתיך מה הוא, וכי לא הצלחתי כלום</li>
<li>או שמא אסדר לעלות (לפסטאט) .... אלא שהוא עולה העירה. אל תהיה לך עוגמת נפש בגלל מצבנו, אילו</li>
<li>שמעת (מה שאומרים) הבריות על מצבם .... בני התאהרתי; נשבע אבו סעיד לאביו: לא נשארה אצלנו פרוטה ואנחנו אבודים.</li>
<li>ואינם יודעים לא היכן הלכו ולא לאן ללכת. כי היוצא מפתח ביתו, לכל מקום שירצה, מת ואוכלים אותו. ואם נשאר (בבית), ימות</li>
<li>ברעב, ואני מבקש ממך, בבקשה ממך: קנה בשני דינרים חיטים, טחן אותם בשקים, סלק את הפסולת שלהן, ושים אותן באבנט</li>
<li>או בשני אבנטים ותרחיק מעצמך את נקיפות המצפון באופן שכזה. כאן קדח .... הוא ב' וחצי, </li>
<li>קנה ממנו בשני דינרים או בדינר ככל שימצא הוא, כלומר הנער אשר לקח את פקודת התשלום יעלה עם</li>
<li>מלמדו אליך, ומכתבי יגיעו אליך על ידיו, על המתחדש. דודך יוסף מכר בשבילך את הפלפל במחיר צ' הקנטאר.</li>
<li>הטילו עליו עיקול (על) מימון, בגלל התמורה הגרועה(?). והגיע בשבילכם מן המשלוח של ברוך כיס קטן של דינרים ובו ס' דינר פחות או יותר. והגיעה בשבילך תמורה בעד</li>
<li>משאוי פשתים, והגיע השמן של הקאבסי, יצילנו אלוהים מידי הבריות כפי שניצלו הם מידינו (?). מהכוהן לא הגיע דבר חוץ מכיס קטן שהיה</li>
<li>מאשתקד אצל אבו יוסף, ולא יותר. ואשר הגיעו מאנשינו: אבו אלפצל כן כלפה והקאבסי שותפו ואבן אלחג'אג'</li>
<li>ובן אחותו אבו אברהם בן כלף ובן הדיין הסיצילי והמשרת של בן יוסף אלביסאני. אני מכיר את הרוב ממי שהגיעו.</li>
<li>(אוניית) אלמחבב, יש עליה מטען מברקה ומסיציליה, ויש עליה ו' אלפים נאדות שמן, ואילו היו לי דינרים, הייתי קונה, כי השמן בסוסה לדברי דודך ד' ....</li>
<li>בדינר, ובמהדייה ה' בדינר. יש מגפה נוראה בערי החוף, ואילו בקירואן לא נשאר איש בחיים, אלוהים ישימך במחוז</li>
<li>השלום. אל תשוטט בכפרים, הזמנים קשים, אני משביעך באלוהים, שמור על עצמך; איזה הוא, וכו'.</li>
<li>בחן את הדברים בטרם תיכנס לתוכם, ואל תסמוך על מי שאינו ראוי לאשראי ; יהיה בלתי ראוי, ואין זה הזמן שיחייב זאת בשבילי(?); אבל אין בררה, ואני, אם אאזור</li>
<li>אומץ, אעלה אחרי החג לפסטאט, על פי מה שייראה לי ממכתביך; אלוהים ישמיעני ממך טובות וישימך במחוז השלום</li>
<li>ויקבל ממני למענך את מיטב התפילה וייענה לה למענך ובשבילך. יכתוב עליך אלוהים כי תשפט עמים וגו'. אני, אין לי בררה</li>
<li>אלא לקנות שני נאדות שמן בשיעור .... אצל מוהוב. שילמתי לך כבר מאצל עבד אלקאדר ה' דינרים מנויים, ואמרו ….</li>
<li>קנינו רק בדינר, לפחות .... שישה דינרים .... </li>
</ol>
                    
                        <h3>recto, right margin</h3>
                    
                        <p>אבל אלוהים יקל, ואל תדאג </p>
<p> </p>
                    
                        <h3>recto, top margin</h3>
                    
                        <p>אשתקד היה האדם צריך למכור עצמו כדי לקנות (אוכל); עכשיו כבר .... במקצת ; אף על פי כן איש אינו יודע </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00015/canvas/2">
                    
                    
                    
                        <h3>verso</h3>
                    
                        <p>מה כתוב בשבילו. מכתבי יגיע אל הכוהן הרמלי. הגיע צרור בשביל מימון, שמתי עליו חתיכת בד ושלחתי אותו אליו עם נושא מכתבי זה, שלם לו א' (מטבע) כסף בעד הכול.</p>
                    
                        <h3>verso, address</h3>
                    
                        <p>לבני היקר לי, אבו אלסרור פרח בן אסמעיל בן פרח נ"ע, ייתן לו אלוהים אריכות ימים ויחמיד את עזרתו לו ואת שלומו ואת אושרו ; יגיע לאדוני ורבי אבו יחיא ר' נהוראי בן נסים נ"ע, מאסמעיל בן פרח נ"ע. </p>
                    
                </div>
            
        </section>
    </body>
</html>
