recto

כתב לך כבר ר' נהוראי, יתמיד אלוהים את גדולתו, על מה שנותר לנו בפסטאט, והודעתיך מה הוא, וכי לא הצלחתי כלום
או שמא אסדר לעלות (לפסטאט) .... אלא שהוא עולה העירה. אל תהיה לך עוגמת נפש בגלל מצבנו, אילו
שמעת (מה שאומרים) הבריות על מצבם .... בני התאהרתי; נשבע אבו סעיד לאביו: לא נשארה אצלנו פרוטה ואנחנו אבודים.
ואינם יודעים לא היכן הלכו ולא לאן ללכת. כי היוצא מפתח ביתו, לכל מקום שירצה, מת ואוכלים אותו. ואם נשאר (בבית), ימות
ברעב, ואני מבקש ממך, בבקשה ממך: קנה בשני דינרים חיטים, טחן אותם בשקים, סלק את הפסולת שלהן, ושים אותן באבנט
או בשני אבנטים ותרחיק מעצמך את נקיפות המצפון באופן שכזה. כאן קדח .... הוא ב' וחצי, 
קנה ממנו בשני דינרים או בדינר ככל שימצא הוא, כלומר הנער אשר לקח את פקודת התשלום יעלה עם
מלמדו אליך, ומכתבי יגיעו אליך על ידיו, על המתחדש. דודך יוסף מכר בשבילך את הפלפל במחיר צ' הקנטאר.
הטילו עליו עיקול (על) מימון, בגלל התמורה הגרועה(?). והגיע בשבילכם מן המשלוח של ברוך כיס קטן של דינרים ובו ס' דינר פחות או יותר. והגיעה בשבילך תמורה בעד
משאוי פשתים, והגיע השמן של הקאבסי, יצילנו אלוהים מידי הבריות כפי שניצלו הם מידינו (?). מהכוהן לא הגיע דבר חוץ מכיס קטן שהיה
מאשתקד אצל אבו יוסף, ולא יותר. ואשר הגיעו מאנשינו: אבו אלפצל כן כלפה והקאבסי שותפו ואבן אלחג'אג'
ובן אחותו אבו אברהם בן כלף ובן הדיין הסיצילי והמשרת של בן יוסף אלביסאני. אני מכיר את הרוב ממי שהגיעו.
(אוניית) אלמחבב, יש עליה מטען מברקה ומסיציליה, ויש עליה ו' אלפים נאדות שמן, ואילו היו לי דינרים, הייתי קונה, כי השמן בסוסה לדברי דודך ד' ....
בדינר, ובמהדייה ה' בדינר. יש מגפה נוראה בערי החוף, ואילו בקירואן לא נשאר איש בחיים, אלוהים ישימך במחוז
השלום. אל תשוטט בכפרים, הזמנים קשים, אני משביעך באלוהים, שמור על עצמך; איזה הוא, וכו'.
בחן את הדברים בטרם תיכנס לתוכם, ואל תסמוך על מי שאינו ראוי לאשראי ; יהיה בלתי ראוי, ואין זה הזמן שיחייב זאת בשבילי(?); אבל אין בררה, ואני, אם אאזור
אומץ, אעלה אחרי החג לפסטאט, על פי מה שייראה לי ממכתביך; אלוהים ישמיעני ממך טובות וישימך במחוז השלום
ויקבל ממני למענך את מיטב התפילה וייענה לה למענך ובשבילך. יכתוב עליך אלוהים כי תשפט עמים וגו'. אני, אין לי בררה
אלא לקנות שני נאדות שמן בשיעור .... אצל מוהוב. שילמתי לך כבר מאצל עבד אלקאדר ה' דינרים מנויים, ואמרו ….
קנינו רק בדינר, לפחות .... שישה דינרים .... 

recto, right margin
אבל אלוהים יקל, ואל תדאג 
 
recto, top margin
אשתקד היה האדם צריך למכור עצמו כדי לקנות (אוכל); עכשיו כבר .... במקצת ; אף על פי כן איש אינו יודע 
verso
מה כתוב בשבילו. מכתבי יגיע אל הכוהן הרמלי. הגיע צרור בשביל מימון, שמתי עליו חתיכת בד ושלחתי אותו אליו עם נושא מכתבי זה, שלם לו א' (מטבע) כסף בעד הכול.
verso, address
לבני היקר לי, אבו אלסרור פרח בן אסמעיל בן פרח נ"ע, ייתן לו אלוהים אריכות ימים ויחמיד את עזרתו לו ואת שלומו ואת אושרו ; יגיע לאדוני ורבי אבו יחיא ר' נהוראי בן נסים נ"ע, מאסמעיל בן פרח נ"ע. 