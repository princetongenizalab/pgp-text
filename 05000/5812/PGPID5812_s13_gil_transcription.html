
<html>
    <head>
        <title>Transcription of Letter: T-S 10J15.15</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.15</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00015-00015/canvas/1">
                    
                    
                    
                        <h3>Recto</h3>
                    
                        <p>מכתב מאסמעיל בן פרח, מאלכסנדריה, אל בנו פרח, בפסטאט</p>
<ol>
<li>קד כאתבך ר נהראי אדאם אללה ע[זה] פי מא בקי לנא במצר וקד אעלמתך איש הו אן לם יקר לי עלי שי</li>
<li>או אעמל עלי טלועי [ &nbsp; &nbsp; ] בל אנה יטלע ללמדינה ולא יעצם פי נפסך חאלנא לו</li>
<li>סמעת אחואל אלנאס ל[ ] אולאד אלתאהרתי חלף אבו סעיד לאביה אן מא יבקי מענא כרובה ואנא הלכנא</li>
<li>ומא יערפו אין מצא ואלי אין ימציו וכל מן כרג מן באבה אלי אמא אראד הלך ואוכל ואן קעד מאת באל</li>
<li>גוע ואנא אסאלך סואל אן תשתרי בדינארין קמח תטחנהא בשכא&lt;י&gt;ר ותנחי נסאלתהא ותעמלהא פי מיזר</li>
<li>או פי מיזרין ותנחי אלאקראף מן נפסך פי מתל דלך אלפן הנא קדח מ[ ]ן אנה ב [ ] ונצף</li>
<li>תשתרי מנה בדינארין או בדינ פי איש מא וגדה יעני אלצבי אלדי אכדהא אלרקעה הו יטלע מע</li>
<li>מעלמה אלי מא קבלך וכתבי תצל אליך בידה במא יטרא ועמך יוסף אנבאע לך אלפלפל סער [ &nbsp; &nbsp; ]צ אלק[נטאר]</li>
<li>עקלו עליה מימון לסו אלתמן ווצלת לכם מן תוגיה ברוך סרירה דנ פיהא ס דנ זאיד או נאקץ ווצל לך תמן</li>
<li>עדל כתאן ווצל זית אלקאבסי כלצנא אללה מן אלנאס כמא כלצו מנא אלכהן לם יצל שיי אלי סרירה כאנת</li>
<li>מן עאם אול ענד אבי יוסף לא גיר ואלדי וצל מן אצחאבנא אבו אלפצל בן כלפה ואלקאבסי צאחבה ואבן אלחגאג</li>
<li>ואבן אכתה אבו אברהם בן כלף ובן אלדיין אלסקלי וצבי בן יוסף אלביסאני נערף אנא אכתר האולאי אלדי וצלו ואל</li>
<li>מחבב וסקהא ברקי סקלי ופיהא ו אלאף זק זית ולו כאן מעי דנ לאשתרית לאן אלזית קאל עמך בסוסה ד [&nbsp; &nbsp; &nbsp; &nbsp; ]</li>
<li>בדינ ופי אלמהדיה ה בדינ וובא אן עצים מי מדן אלבחר ואמא אלקירואן לם יבקא פיהא אחד געלך אללה פי חיז</li>
<li>אלסלאם לא תגרר פי אלציאע הי אוקאת אן צעבה אללה אנצר לנפסך איזה הוא חכם הרואה את הנולד</li>
<li>אנצר ללאשיא קבל אן תחל פיהא ולא תטמאן מן יכף ליכף ולא לי הו וקת יוגב לכן לא חילה ואנא אן קוית</li>
<li>נייתי טלעת בעד אלעיד אלי מצר עלי קדר מא ארא מן כתבך אללה יטלעני מנך עלי כיר ויגעלך פי חיז אלסלאמה</li>
<li>ויתקבל מני פיך צלאח אלדעא ויסתגיבה מני לך ופיך כתב אללה פיך כי ת[ש]פ[ט[ עמים וגו ואנא לא בד לי</li>
<li>מן שרא זקין זית במקדאר [ ] עלי מוהוב וקד וזנת לך מן עבד אלקאדר ה דנ חבה חבה וקאלו אל[ ]</li>
<li>מא אשתרינא אלי בדנ אקלה [ &nbsp; &nbsp; &nbsp; ] סתה דנ אלי יוגב ב[ ]</li>
</ol>
<p>&nbsp;</p>
                    
                        <h3>Top Margin</h3>
                    
                        <ol>
<li>עאם אול כאן יגב יביע אלאנסאן נפסה וישתרי אלאן קד קא[ &nbsp; &nbsp; ] אל[&nbsp; &nbsp; &nbsp; &nbsp; ]הא ען קליל ומע הדא מא יערף אחד</li>
</ol>
                    
                        <h3>Right Margin</h3>
                    
                        <ol>
<li>
<p>&hellip;לאכן אללה יסאהל ולא תצייק עלי נפס</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00015/canvas/2">
                    
                    
                    
                        <h3>Verso</h3>
                    
                        <ol>
<li>מא כתב לה וכתבי תצל ללכהן אלרמלי</li>
<li>צבארה וצלת למימון עמלת עליה כרקה</li>
<li>ואנפדתהא אליה מע חאמל כתאבי הדא</li>
<li>תדפעה א פצה פי אלגמיע</li>
</ol>
                    
                </div>
            
        </section>
    </body>
</html>
