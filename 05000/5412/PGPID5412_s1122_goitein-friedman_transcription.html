
<html>
    <head>
        <title>Transcription of Letter: ENA 4045.9</title>
    </head>
    <body style="max-width: 860px; margin: auto">
        <h1>Transcription of Letter: ENA 4045.9</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/4be8088e-02c0-44b6-8ddb-3e8b8aa5c122/manifest/canvas/84e073ea-1eed-428c-aa79-f9d0e07ebe1e">
                    
                    
                    
                        <h3>IB II, 45a recto</h3>
                    
                        <ol>
<li>ראס [א]לספט [...]</li>
<li>כטי ופיה מכתוב וגדת אלשדה מא ערפת מן</li>
<li>אודעהא ענדי תבקא אלי //אן\\ יצלני טאלבהא פלדלך</li>
<li>ערפו אלגמאעה אנהא אלדי לחצרתה פוחק מן כלקני</li>
<li>וכלקך ווחק מן כתב סלאמתי פי אלבחר ואלבר אלדי</li>
<li>סאפרת פיהם ווצלת סאלם אן כאן ענדי כבר ולא</li>
<li>עלם אן דלך לחצרתה ולא שך אן מולאי רמאהא פי</li>
<li>אלמכזן עלי אלעאדה אלדי כאן יפעל לאן אלמכזן כאן</li>
<li>בחכמה מא ימנעה מנה אחד ולא שך אן אלעבד</li>
<li>טרח אלשדה פי אלספט וליס לממלוכהא עלם לדלך</li>
<li>פלא חצרתה טמעת פי מא דכרת ולא לממלוכהא עלם</li>
<li>אן דלך להא פלמא סאפרת חצרתה אלי ברוץ פתשת</li>
<li>אלספט פוגדת אלשדה ובקית מפכר למן הי פלדלך</li>
<li>כתבת רקע ותרכתה פיהא וסאפר ממלוכהא ולם</li>
<li>ואללה יפתח אלשדה ולא נטר מא פיהא לאנהא כאנת</li>
<li>משדודה בכיט אלא אן יכון ממלוכהא קד טמע</li>
<li>להא פי דלך ענד ⟦אלדי⟧ //מא\\ טרא עליה אלדי טרא פלא</li>
<li>טרח אללה פיה ברכה ולא עמרה לא דניא ולא אכרה</li>
<li>פלם תדכר חצרתה הדא אלכלאם אלא //לא\\ שך אנה קד</li>
<li>סקט מן עינה//א\\ במא קד טרא עליה וממלוכהא וחאשי</li>
<li>חצרתה ען דלך ולא אטן אן הדא אלשי ענדהא ולא</li>
<li>פי צמירהא וקד יא מולאי אלנאס יבלו באלגרם ואלברץ</li>
<li>ומא אשבאה דלך ולא חילה פי מא קצאה אללה</li>
<li>ולא עמל יא מולאי באלניאת הנסתרות לי' אלהינו והנגלות וג</li>
<li>וליס ⟦יממן⟧ ימכן יא מולאי אלאנסאן ימדח רוחה</li>
<li>לא כן אלגרבא אלמסאפרין אלי מצר וגירהם עאלמין</li>
<li>בכל שי ואמא אלשדה אלתיאב פאכדהא חי אלשיך</li>
<li>מחרוז בנאקץ תמן מן אלדי קבץ אלתמן מן אולאדי</li>
<li>וכדלך איצא וצלני כתאבהא אלכרים וכתב אלי אולאדי</li>
<li>ופיהם כלאם גפא מן חצרתה לאכן מולאי במחאל</li>
<li>לאן לם יכתב ממלוכהא הדה אלכתאב אלא ולם יבקא</li>
<li>פי קלבה ע[ליהא] שי באלגמלה אלכאפיה והי בחל ואוסע</li>
<li>אלחל //דניא ואכרה\\ בקלב כאלץ וכדלך אדא כתב אלגואב אלי ממלוכה[א]</li>
<li>תגעלה במחיל דניא ואכרה פאלכטא לם יכון אלא לבני</li>
<li>אדם ובאללה יא מולאי אלמאלך לקד תאסף [ממלוכהא]</li>
<li>ען קלה מכאתבתהא ומ.[...]</li>
<li>פכ.[...]</li>
<li>ל[...]</li>
</ol>
                    
                        <h3>recto, margins</h3>
                    
                        <p>(1) כתאבי אכר רגב (2) סנה סבעה וארבעין</p>
                    
                </div>
            
        </section>
    </body>
</html>
