
<html>
    <head>
        <title>Transcription of Letter: T-S 16.149</title>
    </head>
    <body style="max-width: 860px; margin: auto">
        <h1>Transcription of Letter: T-S 16.149</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00149/canvas/1">
                    
                    
                    
                        <h3>Recto</h3>
                    
                        <ol>
<li>[ ]כבודו [ ] כ'ג'ק'</li>
<li>אלוף הבינות נזר האלופים החכם הנבון שמ' צורו בן עזריהו</li>
<li>שהיה חסיד מנוחתו כבוד אכתרא לנפסה דאר נזל פיהא ולם</li>
<li>נעלם בה חתי נזל פי אלדאר אלתי אכתראהא לה ולם ית'קל עלי אל</li>
<li>גמאעה בכרוג אחד ללקאה פמצ'ינא גמיע אלגמאעה וסלמנא</li>
<li>עליה כמא יגב למתלה פ[ ]אלרגל מענא ולם יט'הר מנה מן [חין]</li>
<li>דכל אלי אסכנדריה אלי אלאן גיר אלכיר ואלעפה ואלדין ואלאמאנה</li>
<li>ואלענוה ואלכיר ואלסיאסה ותכלם דבר תורה פי שבת שובה</li>
<li>פאחסן ואבלג וכאן אלגמע מתופר ג'דא אלכניסתין גמיע פאפתתן</li>
<li>אלנאס בה ופרחו בה אלפרח אלעטים אלזאיד בעד אן דכר רשות</li>
<li>כמא יגב [ ] ומאלת אלנאס מעה כל אלמיל ובדלו לה בעץ [אל]</li>
<li>גמאעה נחו עשרה דנאניר דהב ודינר מזונות פקבל דלך ושכר</li>
<li>עליה תם סאלתה אלגמאעה אן יתכלם יום כיפור פלם ימכן דלך פסאלוה</li>
<li>אן יתכלם פי סבת חולו של מועד פי כניסה אלעראקיין פאגתמעת אל</li>
<li>גמאעתין הנאך פקאל מרשות ותכלם דבר תורה פהו פי מעני פסוק</li>
<li>וזאת הברכה ואלואו אלמרכבה עלי וזאת ואלדיאן רב' אלעזר נט' רח'</li>
<li>אעתרצ'ה פי דראשה פקאל לה אכבא סואלך אלי אן אפרג אל[ ] רגע אלי אל</li>
<li>כלאם פרגע אעתרצ'ה ושוøש אלמג'לס ונפץ' תיאבה וקאם כרג' ותכלם</li>
<li>בסכ'ף ובמא לא יליק פי אלאדב תם קאל אן הדא אלכלאם יצלח עלי אל</li>
<li>ג'סר פקאל רבנו אפרים יא גמאעה אשהדו עליה פקאל אלדיאן ללגמאעה</li>
<li>קומו אכרגו מעי פצאחו אלגמאעה לה לא לא לא דפעאת ולם יכרג מעה</li>
<li>מן אלגמאעה אלא דון אלעשרה אנאס ובקי אלרגל פי מכאנה תמם</li>
<li>דראשה פטייבו אלנאס קלבה וועדוה באלכיר ואטבקו עלי אלדיאן</li>
<li>וד'מוה דם כת'יר וכת'ר אלכלאם בין אלגמאעה ואסתגאתו עלי אלדיאן פקאל</li>
<li>רבנו אפרים נט' רח' ללגמאעה [טי]יבו קלובכם מעי כתאב מן אלרייס [ ]</li>
<li>יטייב קלובכם פפרחנא פרח כתיר וקלנא לה מא אסעדנא אדא צרת</li>
<li>מקדמנא וחלף לנא אן בכרה יום אלאחד יט'הר אלכתאב תם כרגנא [מן]</li>
<li>אלכניסה ושייענאה אלי דארה פלמא כאן יום אלאחד בכרה אגתמע[נא]</li>
</ol>
<ol>
<li>אלגמאעה כלנא ומצ'ינא אלי דארה קלנא לה יא מולאי תתפצ'ל עלינא [באל]</li>
</ol>
<ol>
<li>כתאב כמא ועדתנא פקאל לי מעאדיר כתירה אליום מא ימכנני אט'ה[רה] ואט'הרה לבעץ אלנאס לאגל אלימין</li>
<li>פבעת אליה אלדיאן מן אלכניסה ילאג'ג'ה פטרב אלכתאב ויתענתה ו[קאל]</li>
<li>קד חלפת באלתורה ואלגמאעה כלהם אלדי כאנו קד סמעו ימינה פי [אל]</li>
<li>כניסה קאלו לא לא לא מא חלף באלתורה ואנמא חלף באל[ ]</li>
</ol>
<p>הערות</p>
<ol>
<li>רשות: על המנהג לבקש את ה'רשות' מהגאון או הנגיד לפני תפילה בציבור, ראו גויטיין, חברה, ב, עמ' 22-20.</li>
</ol>
<ol>
<li>וזאת הברכה: דברים לג.</li>
</ol>
                    
                </div>
            
        </section>
    </body>
</html>
