
<html>
    <head>
        <title>Transcription of Letter: T-S 13J23.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J23.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00023-00002/canvas/1">
                    
                    
                    
                        <h3>recto</h3>
                    
                        <ol>
<li>
<p>וצל כתאב מולאי אלחבר אלגליל גדול הישיבה נטרוהי מן שמיא וגברוהי למזלי ווקפת עליה ושכרת אללה</p>
</li>
<li>
<p>גל אסמה עלי מא תצמנה מן עלם סלאמתה וסאלתה אדאמתהא לה והוא למען שמו הגדול יסתגיב ליה</p>
</li>
<li>
<p>אלא אלאדעיה ברחמתה ושגל סרי ו*יק צדרי מא תצמנה מן וגע בנת עמי שפאהא אללה ואללה בכרמה ימן</p>
</li>
<li>
<p>בעאפיתהא פאמא אלכל פאנה סוי סתה אקסאט בדינר ומא ראית ביעה בגיר אמרה ואמא אלדפאתר</p>
</li>
<li>
<p>פהו חרס אללה מרתה יעלם ראיי פיהא ואמא //כתאב// אלמפתאח פואללה אלעצים מא כרג מן ידי לאחד בל אן כאן</p>
</li>
<li>
<p>כתאב אלמגלק אעדתה פיגוז ודאך אן טלב מני אלדי אומא מולאי אליה כתאב פקלת ליס הו ענדי מן</p>
</li>
<li>
<p>גמלה דפאתרה יגוז אן יכון אודעה ענד גירי וגמיע מא כרג ען ידי אלי בכרה יום כתבי הדא אלכתאב</p>
</li>
<li>
<p>כתאבין אועדתהמא למולאי אלחבר אבי אלפצל אדאם אללה תאיידה בעד אלף רסאלה ועתב וקול ותכראר</p>
</li>
<li>
<p>וימינה אנה אנמא [ &nbsp; ] בבעצהמא נסכה ענרה ואכדת כטה בהמא נעם ולם יתם לאיהמא פעלי אלא במחצר</p>
</li>
<li>
<p>מן שני עדים כשרים ולו כאן כתאבה אלכרים וצלני בכרה הדא אליום למא כרגא אבדא פהדא</p>
</li>
<li>
<p>יכון הדא כתאבה באלסמאע אלמחאל יחכם בה ולא חילה ואלדי פי אלכתאבין אלמדכורין תשובות שאלות</p>
</li>
<li>
<p>אחדהמא מגרד עדדה יח כראס אולה הא דתני רב יחזקאל ואכר מגלד אולה [ ] העיר</p>
</li>
<li>
<p>פאמא מא דכרה ממא כתב בה ללשיך אבי אלפרג נסים שצ פי מעני אלדנאניר למא כאן</p>
</li>
<li>
<p>כתאבי נפד אליה אעלמה כרוגי מאלגואב ענה אנני למא עזמת עלי אלספר כאר אלבארי פיה וכתבת אליה</p>
</li>
<li>
<p>לם אפרט ולם אנתטר גואבה בל גדדת אגירה אלמוצע קאצדא ותכירת מנה בזא[ ]</p>
</li>
<li>
<p>פי אלעלו ⟦וא⟧ ענד אכתי שצ ונפצת אלדפאתר תאלת דפעה וכמסתהא וטלבת בהא אל[ ]</p>
</li>
<li>
<p>ועמלת אגלאק גדד וגעלת גמיעהא פיה מע רחלי ישמור אל שדי אלגמיע [ ] כתאב אל[די] גץ [מן]</p>
</li>
<li>
<p>אלשיך אבו אלפרג נסים שצ קבל אגתמאעי בה וקאל וצלני כתאב פי מעני אלדפאתר ולם [ ]</p>
</li>
<li>
<p>כתב בה אליך אלאן צנא מנה אנך תנתקל באלכליה ואלאן פאנת תעלם אנגי סאכן פי אל[ ]</p>
</li>
<li>
<p>מוצע אגעלהא פיה בל אדא עולת עלי אלנקלה דכלת כל מדכל ואכדתהא פלולם אטן אנא לא [ ]</p>
</li>
<li>
<p>פעלת מא תקדם דכרה לכנת קד [ ] אלאן ואללה יעלם אפתראצי בכדמתה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>[ ]תי מא יכצה ואנני אשפק מעה עליה ואללה יסתר למען שמו ודכר מולאי חאל אלכתאבין אלדין ללשיכין אבי אלטיב וולדה שמרם צור</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00002/canvas/2">
                    
                    
                    
                        <h3>verso</h3>
                    
                        <ol>
<li>
<p>וכאן וצול כתאבה לילה מביתי פי אלבחר ולם אתמכן מן פעל שי ממא רסמה וקי געלתהם פי אלבית פיכתב</p>
</li>
<li>
<p>מולאי שצ לו משה אלמעלם שצ אמא באנפאדהם או במא יראה וקד כנת סלמת אלמפתאח ללשיך</p>
</li>
<li>
<p>סגולת הישיבה שצ יערפת אן בית בניה מנתקלין מן אלדאר וכאטבני פי באבהא כלוף אבן אלבכתג שצ</p>
</li>
<li>
<p>באנה יתחול אליהא ויתחולו בית בניה שצ אלי בית[ה] פליס בעד [&nbsp; &nbsp; ] אנפעל אלי הדא ויבקא</p>
</li>
<li>
<p>אלכרא עלי בית בניה שצ כמא הו וקד סאלת עואץ שצ אן לא ינקלהם עלי הדה אלצפה פאן פעל גיר</p>
</li>
<li>
<p>הדא גלקת אלדאר לאן מא בקי פיהא מן [ ] אלשיך אבו גאלב פאנה [ ] מן אלצהרין פי שהר</p>
</li>
<li>
<p>ושלום [ ] היקר [ירבה לעד</p>
</li>
</ol>
                    
                        <h3>verso - other</h3>
                    
                        <ol>
<li>
<p>יכץ חצרתה אלמחרוסה באלסלאם ועבדה אבו יעקוב יכצה באלסלאם</p>
</li>
<li>
<p>ויכץ אבנה אבו סעד ואכתה וואלדתה אלסלאם וכדלך אלמולאין אלאכויין</p>
</li>
<li>
<p>עמראן ואבו עלי שצ אלסלאם</p>
</li>
<li>
<p>حمل جميع ذلك</p>
</li>
<li>
<p>الى بيت المال المعمور وصحح فيه وكتب الوصول</p>
</li>
<li>
<p>به بتاريخ السابع عشر من شوال سنة اثنين</p>
</li>
<li>
<p>واربعين واربع ماية</p>
</li>
<li>
<p>وهو من العشر ماية واثنين وستين دنا</p>
</li>
<li>
<p>وسدس زثمن</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>حضرة مولاي الحابر ابو يحيى نهراي بن نسيم شاكر تفضله افرايم بن اسحق الحبر</p>
</li>
<li>
<p>اطال الله بقاة وادام عزه</p>
</li>
</ol>
                    
                </div>
            
        </section>
    </body>
</html>
