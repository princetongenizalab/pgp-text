
<html>
    <head>
        <title>Hebrew Translation of Letter: T-S 13J23.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J23.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00002/canvas/1">
                    
                    
                    
                        <h3>recto</h3>
                    
                        <ol>
<li>הגיע מכתבך, אדוני החבר הנכבד. גדול, וכו', וקראתיו והודיתי לאלוהים.</li>
<li>יתגדל שמו, על הידיעה שהכיל בדבר שלומך, וביקשתי ממנו שיתאיר לך אותו, והוא למען שמו הגדול ייענה לך</li>
<li>על התפילות ברחמיו. הדאיגה אותי וגרמה לי עוגמת נפש הידיעה שהכיל על מחלת בת דודי, ירפא אותה אלוהים; אלוהים בנדיבותו יעניק</li>
<li>לה בריאות. אשר לחומץ: הוא היה שווה שישה קסטים בעד דינר, ולא ראיתי לנכון למוכרו ללא הוראה ממך. אשר לקונטרסים,</li>
<li>הלוא אתה - ישמור אלוהים את חייך – יודע את דעתי עליהם. אשר לספר המפתח, חי אלוהים הנורא, הוא לא יצא מידי לשום אדם; אבל אם מדובר</li>
<li>בספר 'אלמגלק', החזרתי אותו, וזה ייתכן; כלומר, (האדם) שאתה, אדוני, רמזת עליו, ביקש ממני ספר; אז אמרתי אין הוא אצלי</li>
<li>בין כלל הקונטרסים שלו, ייתכן שהשאיר אותו אצל מישהו אחר. כל מה שיצא מידי עד הבוקר של יום כתיבת המכתב הזה</li>
<li>הם שני ספרים שהחזרתים לאדוני החבר אבו אלפצל, יתמיד אלוהים את עזרתו לו, אחרי אלף מכתבים וטורח ודיבורים חוזרים ונשנים,</li>
<li>ושבועתו שהוא רק .... באחד מהם העתקה (שתהיה) אצלו ; וקיבלתי ממנו קבלה על שניהם ולא הוצאתי זאת לפועל אף לאחד מהם אלא תמורת תעודה</li>
<li>'מן שני עדים כשרים'; אילו הגיע אלי מכתבך הנכבד בבוקרו של אותו יום, לא היו שני (הספרים) יוצאים בשום אופן. וכך</li>
<li>יהיה ; הלוא זה ספרך, ואם תהיה שמועה חסרת שחר, ייתבע לדין על זאת ללא שום תירוץ. בשני הספרים הנזכרים נמצאים: 'תשובות שאלות';</li>
<li>אחד מהם בלי כריכה, מונה י"ח קונטרסים, תחילתו : הוא דתני רב' יחזקאל, ואחר מכורך תחילתו .... העיר;</li>
<li>אשר למה שאמרת שכתבת לאדון אבו אלפרג' נסים ש"צ בעניין הדינרים, הלוא כאשר</li>
<li>שלחתי לך מכתב ובו הודעתיך על צאתי, היתה תשובתך שאם החלטתי לנסוע 'ייטיב הבורא את נסיעתך' ; וכתבתי לך,</li>
<li>לא התעלמתי אך גם לא חיכיתי לתשובתך, אלא חידשתי את שכירות הדירה בכוונה, והעדפתי בה ....</li>
<li>בקומה העליונה אצל אחותי ש''צ ופשפשתי בקונטרסים פעם שלישית וחמישית וחיפשתי בהם ....</li>
<li>ועשיתי מנעולים חדשים ושמתי בה את כולם יחד עם סחורתי, ישמור אל שדי את הכול .... מכתב שהגיע</li>
<li>מהאדון אבו אלפרג' נסים ש"צ לפני שנפגשתי עמו ואמר : קיבלתי מכתב בעניין הקונטרסים, אבל לא ….</li>
<li>הוא כתב לך על זה עכשיו היות שחשב שאתה תעבור (למקום אחר) באופן סופי; אבל עכשיו הלוא ידוע לך שאני גר ב....</li>
<li>בדירה, שים אותם בה; אבל אם תחליט לעבור, אתה חייב להיכנס ולקחת אותם; לולא חשבתי שאני לא .... (לא הייתי)</li>
<li>עושה מה שאמרתי לעיל, והייתי …. עכשיו; אלוהים הוא היודע כמה אני חייב בשירותך </li>
</ol>
                    
                        <h3>recto, right margin</h3>
                    
                        <p>.... בנוגע אליך, ואני אשמור עליו עמך, ואלוהים יגן למען שמו. כתבת, אדוני, על עניין שני הספרים אשר לשני האדונים אבו אלטיב ובנו שמרם צור, </p>
<p> </p>
                    
                </div>
            
        </section>
    </body>
</html>
