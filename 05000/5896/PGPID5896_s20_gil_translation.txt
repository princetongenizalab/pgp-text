recto

הגיע מכתבך, אדוני החבר הנכבד. גדול, וכו', וקראתיו והודיתי לאלוהים.
יתגדל שמו, על הידיעה שהכיל בדבר שלומך, וביקשתי ממנו שיתאיר לך אותו, והוא למען שמו הגדול ייענה לך
על התפילות ברחמיו. הדאיגה אותי וגרמה לי עוגמת נפש הידיעה שהכיל על מחלת בת דודי, ירפא אותה אלוהים; אלוהים בנדיבותו יעניק
לה בריאות. אשר לחומץ: הוא היה שווה שישה קסטים בעד דינר, ולא ראיתי לנכון למוכרו ללא הוראה ממך. אשר לקונטרסים,
הלוא אתה - ישמור אלוהים את חייך – יודע את דעתי עליהם. אשר לספר המפתח, חי אלוהים הנורא, הוא לא יצא מידי לשום אדם; אבל אם מדובר
בספר 'אלמגלק', החזרתי אותו, וזה ייתכן; כלומר, (האדם) שאתה, אדוני, רמזת עליו, ביקש ממני ספר; אז אמרתי אין הוא אצלי
בין כלל הקונטרסים שלו, ייתכן שהשאיר אותו אצל מישהו אחר. כל מה שיצא מידי עד הבוקר של יום כתיבת המכתב הזה
הם שני ספרים שהחזרתים לאדוני החבר אבו אלפצל, יתמיד אלוהים את עזרתו לו, אחרי אלף מכתבים וטורח ודיבורים חוזרים ונשנים,
ושבועתו שהוא רק .... באחד מהם העתקה (שתהיה) אצלו ; וקיבלתי ממנו קבלה על שניהם ולא הוצאתי זאת לפועל אף לאחד מהם אלא תמורת תעודה
'מן שני עדים כשרים'; אילו הגיע אלי מכתבך הנכבד בבוקרו של אותו יום, לא היו שני (הספרים) יוצאים בשום אופן. וכך
יהיה ; הלוא זה ספרך, ואם תהיה שמועה חסרת שחר, ייתבע לדין על זאת ללא שום תירוץ. בשני הספרים הנזכרים נמצאים: 'תשובות שאלות';
אחד מהם בלי כריכה, מונה י"ח קונטרסים, תחילתו : הוא דתני רב' יחזקאל, ואחר מכורך תחילתו .... העיר;
אשר למה שאמרת שכתבת לאדון אבו אלפרג' נסים ש"צ בעניין הדינרים, הלוא כאשר
שלחתי לך מכתב ובו הודעתיך על צאתי, היתה תשובתך שאם החלטתי לנסוע 'ייטיב הבורא את נסיעתך' ; וכתבתי לך,
לא התעלמתי אך גם לא חיכיתי לתשובתך, אלא חידשתי את שכירות הדירה בכוונה, והעדפתי בה ....
בקומה העליונה אצל אחותי ש''צ ופשפשתי בקונטרסים פעם שלישית וחמישית וחיפשתי בהם ....
ועשיתי מנעולים חדשים ושמתי בה את כולם יחד עם סחורתי, ישמור אל שדי את הכול .... מכתב שהגיע
מהאדון אבו אלפרג' נסים ש"צ לפני שנפגשתי עמו ואמר : קיבלתי מכתב בעניין הקונטרסים, אבל לא ….
הוא כתב לך על זה עכשיו היות שחשב שאתה תעבור (למקום אחר) באופן סופי; אבל עכשיו הלוא ידוע לך שאני גר ב....
בדירה, שים אותם בה; אבל אם תחליט לעבור, אתה חייב להיכנס ולקחת אותם; לולא חשבתי שאני לא .... (לא הייתי)
עושה מה שאמרתי לעיל, והייתי …. עכשיו; אלוהים הוא היודע כמה אני חייב בשירותך 

recto, right margin
.... בנוגע אליך, ואני אשמור עליו עמך, ואלוהים יגן למען שמו. כתבת, אדוני, על עניין שני הספרים אשר לשני האדונים אבו אלטיב ובנו שמרם צור, 
 
verso

והגיע מכתבך בלילה שלפני ההפלגה בים, ולא יכולתי לעשות דבר ממה שציווית, אבל שמתי אותם בבית. כתוב אפוא,
אדוני ש"צ, אל ר' משה המלמר ש"צ, או שישלח אותם, או כפי שתמצא לנכון. מסרתי את המפתח לאדון
סגולת הישיבה ש"צ. הודיעו לי שבית בניה עוברים מן הבית, ודיבר אתי בעניינו (של הבית) כלוף אבן אלבכתג' ש"צ,
שהוא יעבור אליו ויעברו בית בניה ש״צ אל ביתו .... (אם) יסתדר הדבר, תישאר
השכירות לחובת בית בניה ש"צ כפי שהיא. וכבר ביקשתי מעואץ ש"צ שלא יעבירם באופן שכזה, כי אם לא כן יעשה
אנעל את הבית כי מה שנשאר בו .... של האדון אבו גאלב וכי הוא .... מן הברכה, בחודש. 
ושלום ... היקר ירבה לער..... 

verso, side
הריני שולח להדרתך, שומרך צור, דרישת שלום, ועבדך אבו יעקוב דורש בשלומך ובשלום בנך אבו סעד ואחותו ואמו, וכמו כן דרישות שלום לשני האדונים האחים עמראן ואבו עלי ש"צ. 
 
verso, address
הדרת אדוני החבר אבו יחיא נהוראי בן נסים, ייתן לו אלוהים אריכות ימים ויתמיד את גדולתו; מודה חסדו אפרים בן אסחק החבר(?). 
 
verso, Arabic text

 
 
 
(5-4) את כל אלה הביאו אל בית האוצר, יעמוד לאורך ימים, ושם נבדקו ונכתבה קבלה 
 
(6–7) על זאת, בתאריך ה־17 בשואל שנת 442, 
 
(8–9) דהיינו על (תשלום) ה'עשר' 162 דינר ועוד 1/6 ו-1/8. 
 
