
<html>
    <head>
        <title>Transcription of Letter: Halper 394</title>
    </head>
    <body style="max-width: 860px; margin: auto">
        <h1>Transcription of Letter: Halper 394</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/5423/iiif/canvas/1/">
                    
                    
                    
                        <h3>II, 5</h3>
                    
                        <ol>
<li>[אטא]ל אללה בקא מולאי אלשיך אלגליל ואדאם סלאמתה</li>
<li>[וסעאדתה] ותאיידה ונעמתה ען חאל סלאמה ונעמה ושוק אליה</li>
<li>[שדיד קרב אל]לה אלאגתמאע בה במנה ופצלה עלי כיר ועאפיה</li>
<li>[קד עלם אל]כאלק גלת קדרתה שוקי לחצרתה אל שריפה אדאם אללה עזהא</li>
<li>[ואנא מא] אדע אלסואל ענהא פי כל אלאוקאת מן //מולאי// אלשיך אבו אלחסן</li>
<li>[עלאל ...] אן [...] ומן אלואצלין מן אצחאבנא</li>
<li>[פי כל] אלאוקאת פיבלגני סלאמתה אדאמהא אללה לה וחמדנא</li>
<li>[אללה] ושכרנאה עלי דלך וסאלנאה אלמזיד להא כל כיר אנה ולי דלך</li>
<li>[אל]לה יעלם דעאנא למולאי פי כל אל אוקאת אללה יתקבל מנא</li>
</ol>
<ol>
<li>[ויוק]ף בין ידיה אפעאלה אלחסנה ונחן מעתרפין בתפ</li>
</ol>
<p>צל מולאי</p>
<ol>
<li>[פיה] צאלח אלדעא ואן ירזקה אחרית טובה ויפתח לה מידו המלאה</li>
</ol>
<ol>
<li>[.]ק[..]ם וחר[.]ת אללה לא יכלינא מנה ונחסבוה עדת אללה לא יקטע</li>
<li>ענה אלפצל ומא געלני לם נכתב למולאי פי כל אלאוקאת אלא</li>
<li>איתאר אל תכפיף ען חצרתה ואל בארי עאלם פרחי בוצול כתאבה</li>
<li>אליי לנתשרף בה פאחב מן פצלה לא יקטעה עני ולה פי דלך</li>
<li>שכר טוב מן השמים ומא תריד עלמה יא מולאי מן חאלנא</li>
<li>הו חאל אלזמאן ומא ענדי אלא אן מולאי יסאל ען דלך ויבלגה לאנה</li>
<li>מא הו שי יכפא ענה כאן פי וקת אל רכא מן קבל כיף בעד הדיך</li>
<li>אלאמור אלעצימה אל גאזת עלינא וכרגנא מנהא אלי הדה אל</li>
<li>גלא וקלת אלמעאיש ולולא רחמי שדי לא עזב ולא יעזוב</li>
<li>לכאן גיר דלך ועשה למען שמו ומא אריד אשרח למולאי</li>
<li>אכתר מן דלך לאני אעלם אן ישק עליה דלך אסל אללה אן יגעל אל</li>
<li>עאקבה לל כיר ואעלם מולאי אן לי מדה טוילה רמד באל עינין</li>
<li>מא תמכן לי כתבת כתאב כמא יצלח למקאבלת סידנא</li>
<li>שר השרים נגיד הנגידים עוז בית ישראל ותפארתו</li>
<li>ישמריהו שומר ישראל וארדת אן נגי לחצרתה לנהניה</li>
<li>[פ]מנעני אלרמד וקלת קד יכון לא יכתאר דלך פאחב מן פצל</li>
<li>אללה ומנה אן תנוב עני פי הדה אל נובה ותבוס ידה עני ותתעדר</li>
<li>[א]ליה לאן חקה לו משא אלאנסאן עלי ראסה לכאן אקל ואגבה</li>
<li>[אסאל] אללה אן יסתירהו בסתר כנפיו וימציאהו חן וחסד ורחמים</li>
<li>בעיני אלהים ואדם ויקיים עליו מק שכ ומצא חן ושכל טוב וג</li>
<li>ויהי דויד בכל דרכיו משכיל וייי עמו: ונחן דאעיין לה</li>
<li>פי אל ליל ואל נהאר אללה יהיה בעזרו</li>
</ol>
                    
                        <h3>Margins:</h3>
                    
                        <ol>
<li>[...] ... איצא / יעלמה/ דלך / ואלי רבנו/ נהראי / יעתד[ר]ו / מני / ענדה / ... / מולאי / [.....]</li>
</ol>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p34f1n328/canvas/p1">
                    
                    
                    
                        <h3>Recto</h3>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p34f1n328/canvas/p2">
                    
                    
                    
                </div>
            
                <div data-canvas="https://geniza.princeton.edu/documents/5423/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>[וא]חב מן מולאי חסב עואידה אל גמילה אן יסתקצי לנא</li>
<li>[...] מן אליהוד אלואצלין מן עידאב לעל ענדהם עלם מן אלשיך</li>
<li>[אבו א]ל פרג וקד כאן כתِבת כתב מן אבו יעקוב יוסף בן אבו כתיר</li>
<li>[מן] עדן פי אמר אלכאפור אלדי דכר לנא אלשיך אנה אנפדה</li>
<li>[סא]לם לעל יצל לנא פי מסלתה כתאב נעלמו אן כאן הו</li>
<li>[בק]י ענדהם או צאע או אש עמלו בה ולעל אתזיד להם</li>
<li>מנה כבר יתפרג ענא בדלך ומא נצף למולאי מא עמל בנא</li>
<li>אלמעלם אסחק אל נפוסי ודלך אן כנא הונא פי //אל//וקת אלדי כאן חאצר</li>
<li>פכנא פי ציקה פכרגת מצאחף נביעהא באע מנהא בעצהא</li>
<li>ובקי לי ענדה אכתרהא תרכתהא לעל יקע לה משתרי יתמן מן גייר</li>
<li>אן יגי יטלבהא יריהא לה וכאן אכדת מנה שוי עליהא חתי יביעהא</li>
<li>אסתופא ענה ובקי לה בעץ פאתפק לה אלכרוג אלי ענדכם קלת</li>
<li>לה אש הדא קאל מא נמצי אלא נסלם עלי מולאי אל רייס ונגי</li>
<li>אקל מן שהר אוציתה עליהם וכרג ללאן פכתבת אליה עדה כתב</li>
<li>גאני כתאב יקול לי אני עלי מגי מא נקים וקטע בי פי דלך ונחן</li>
<li>מחתאגין פי כרובה פי הדה אלוקת פאחב מן מולאי יכאטבה לי</li>
<li>אן יכתב לי אן רחלי ענדה ידפעה לי ואלדי לה נדפעה לה פלא</li>
<li>נוכר דלך ואנא אכתב לה איצא כתאב ואנא נסתחכם אללה פיה</li>
<li>ואנא נסאל ענה קום יקולו לי יגי וקום יקולו לא ועמל מעי</li>
<li>מא לא יגב פי אלדין ולא פי אלמרוה אחב יקבח עליה דלך כתיר</li>
<li>[כצ]צת חצרתך אלשריפה אפצל אלסלם וכל מן תשמלה ענאיעתה אלסלם //ושלום//</li>
<li>[וית]פצל יכץ רבינו נהראי וולדה אפצל אלסלם ונחן דאעין לה ולולדה</li>
<li>[אללה] ישאהדה פרחה בקרוב אן שא אללה</li>
</ol>
                    
                        <h3>Upside Down:</h3>
                    
                        <ol>
<li>סידי ומולאי אבו אברהם אללה וליה מחבה עמרם [ביר יוסף זצל] 2 ר יצחק המלמד ביר חיים הסופר נפוסי</li>
</ol>
<ol>
<li>אטאל אללה בקאה ואדאם עזה</li>
<li>מולאי אלשיך אלגליל אבו עמראן אללה שאכר תפצלה</li>
<li>רבנ משה סגולת הישיבה רבנ וליה</li>
<li>אבו אלחי נע אטאל אללה [בק]אה</li>
</ol>
                    
                </div>
            
        </section>
    </body>
</html>
