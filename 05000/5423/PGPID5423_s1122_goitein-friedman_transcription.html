
<html>
    <head>
        <title>Transcription of Letter: Halper 394</title>
    </head>
    <body style="max-width: 860px; margin: auto">
        <h1>Transcription of Letter: Halper 394</h1>

        <p>S. D. Goitein and Mordechai Akiva Friedman, <em>India Book 2: Madmun, nagid of Yemen, and the India trade: Cairo Geniza documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://colenda.library.upenn.edu/phalt/iiif/2/81431-p34f1n328/canvas/p1">
                    
                    
                    
                        <h3>recto</h3>
                    
                        <ol>
<li>[אטא]ל אללה בקא מולאי אלשיך אלגליל ואדאם סלאמתה </li>
<li>[וסעאדתה] ותאיידה ונעמתה ען האל סלאמה ונעמה ושוק אליה</li>
<li>[שריד קרב אל]לה אלאגתמאע בה במנה ופעלה עלי כיר ועאפיה </li>
<li>[קד עלם אל]כאלק גלת קדרתה שוקי לחצרתה אל שריפה אדאם אללה עזהא</li>
<li>[ואנא מא] אדע אלסואל ענהא פי כל אלאוקאת מן //מולאי\\ אלשיך אבו אלחסן</li>
<li>[עלאל ...] אן [...] ומן אלואצלין מן אצחאבנא </li>
<li>[פי כל] אלאוקאת פיבלגני סלאמתה אדאמהא אללה לה וחמדנא </li>
<li>[אללה] ושכרנאה עלי דלך וסאלנאה אלמזיד להא כל כיר אנה ולי דלך </li>
<li>[אל]לה יעלם דעאנא למולאי פי כל אל אוקאת אללה יתקבל מנא </li>
<li>[פיה] צאלח אלדעא ואן ידזקה אחרית טובה ויפתח לה מידו המלאה</li>
<li>[ויוק]ף בין ידיה אפעאלה אלחסנה ונחן מעתרפין בתפצל מןלאי</li>
<li>[.]ק[..]ם וחר[.]ת אללה לא יכלינא כנה ונחסרוה עדת אללה לא יקטע </li>
<li>ענה אלפצל ומא געלני לם נכתב למולאי פי כל אלאוקאת אלא</li>
<li>איתאר אל תכפיף ען חצרתה ואל בארי עאלם פרחי בוצול כתאבה</li>
<li>אליי לנתשרף בה פאחב מן פצלה לא יקטעה עני ולה פי דלך</li>
<li>שכר טוב מן השמים ומא תריד עלמה יא מולאי מן חאלנא </li>
<li>הו חאל אלומאן ומא ענדי אלא אן מולאי יסאל ען דלך ויבלגה לאנה </li>
<li>מא הו שי יכפא ענה כאן פי וקת אל רכא מן קבל כיף בעד הדיך</li>
<li>אל אמור אל עטימה אל גאזת עלינא וכרגנא מנהא אלי הדה אל</li>
<li>גלא וקלת אלמעאיש ולולא רחמי שדי לא עזב ולא יעזוב</li>
<li>לכאן גיר דלך ועשה למען שמו ומא אריד אשרח למולאי </li>
<li>אכתר מן דלך לאני אעלם אן ישק עליה דלך אסל אללה אן יגעל אל</li>
<li>עאקבה לל כיר ואעלם מולאי אן לי מדה טיילה רמד באל עינין</li>
<li>מא תמכן לי כתבת כתאב כמא יצלח למקאבלת סידנא</li>
<li>שר השרים נגיד הנגידים עוז בית ישראל ותפארתו</li>
<li>ישמריהו שומר ישראל וארדת אן נגי לחצרתה לנתניה</li>
<li>[פ]מנעני אלרמד וקלת קד יכון לא יכתאר דלך פאחב מן פצל</li>
<li>אללה ומנה אן תנוב עני פי הדה אל נובה רחבים ידה עני ותתעדר</li>
<li>[א]ליה לאן חקה לו משא אלאנסאן עלי ראסה לכאן אקל ואגבה</li>
<li>[אסאל] אללה אן יסתירהו בסתר כנפיו וימציאהו חן וחסד ורחמים</li>
<li>בעיני אלהים ואדם ויקיים עליו מק' שכ' ומצא חן ושכל טוב וג'</li>
<li>ויהי דויד בכל דרכיו משכיל וייי עמו:     ונחן דאעיין לה</li>
<li>פי אל ליל ואל נהאר אללה יהיה בעזרו </li>
</ol>
                    
                        <h3>recto, right margin</h3>
                    
                        <ol>
<li>[...]... איצא</li>
<li>יעלמה</li>
<li>דלך</li>
<li>ואלי רבנו </li>
<li>נהראי </li>
<li>יעתד[ר]ו</li>
<li>מני</li>
<li>ענדה</li>
<li>…</li>
<li>מולאי </li>
<li>[....] </li>
</ol>
                    
                </div>
            
                <div data-canvas="https://colenda.library.upenn.edu/phalt/iiif/2/81431-p34f1n328/canvas/p2">
                    
                    
                    
                        <h3>verso</h3>
                    
                        <ol>
<li>[וא]חב מן מולאי חסב עואידה אל גמילה אן יסתקצי לנא </li>
<li>[...] מן אליהוד אלואצלין מן עידאב לעל ענדהם עלם מן אלשיך</li>
<li>[אבו א]ל פרג וקד כאן כתבת כתב מן אבו ועקוב יוסף בן אבו כתיר </li>
<li>[מן] עדך פי אמר אלכאפור אלדי דכר לנא אלשיך אנה אנפדה</li>
<li>[סא]לם לעל יצל לנא פי מסלתה כתאב נעלמו אן כאן הו </li>
<li>[בק]י ענדהם או צאע או אש עמלו בה ולעל אתזיר להם</li>
<li>מנה כבר יתפרג ענא בדלך ומא נצף למולאי מא עמל בנא </li>
<li>אלמעלם אסחק אל נפוסי ודלך אז כנא הונא פי //אל\\וקת אלדי כאן חאצר </li>
<li>פכנא פי ציקה פכרגת מצאחף נביעהא באע מנהא בעצהא</li>
<li>ובקי לי ענדה אסתרהא תרכתהא לעל יקע לה משתרי יתמן מן גייר</li>
<li>אן יגי יטלבהא יריהא לה וכאן אכרת מנה שוי עליהא חתי יביעהא</li>
<li>אסתופא ענה ובקי לה בעץ פאתפק לה אלכרוג אלי ענדכם קלת</li>
<li>לה אש הדא קאל מא נמצי אלא נסלם עלי מולאי אל רייס ונגי</li>
<li>אקל מן שהר אוציתה עליהם וכרג ללאן פכתבת אליה עדה כתב</li>
<li>גאני כתאב יקול לי אני עלי מגי מאנקים וקטע בי פי דלך ונחן</li>
<li>מחתאגין פי כרובה פי הדה אלוקת פאחב מן מולאי יכאטבה לי</li>
<li>אך יכתב לי אן רחלי ענדה ידפעה לי ואלדי לה נדפעה לה פלא</li>
<li>נוכר דלך ואנא אכתב לה איצא כתאב ואנא נסתחכם אללה פיה</li>
<li>ואנא נסאל ענה קום יקולו לי יגי וקום יקולו לא ועמל מעי</li>
<li>מא לא יגב פי אלדין ולא פי אלמרוה אחב יקבח עליה דלך כתיר</li>
<li>[כצ]צת הצרתך אלשריפה אפצל אלסלם וכל מן תשמלה ענארתה אלסלם //שלום\\</li>
<li>[וית]פצל יכץ רבינו נהראי וולדה אפצל אלסלם ונחן דאעין לה ולולרה</li>
<li>[אללה] ישאהדה פרחה בקרוב אן שא אללה </li>
</ol>
                    
                        <h3>verso, address</h3>
                    
                        <ol>
<li>סידי ומולי אבו אברהם אללה וליה                            מחבה עמרם [ביר' יוסף זצ''ל] </li>
<li>ר' יצחק המלמד ביר' חיים הסופר בפוסי</li>
<li>אטאל אללה בקאה ואדאם עזה </li>
<li>מולאי אלשיך אלגליל אבו עמראן אללה                    שאכר תפצלה</li>
<li>רבנ' משה סגולת הישיבה רבנ'       וליה</li>
<li>אבו אלחי נ''ע אטאל אללה [בק]אה </li>
</ol>
                    
                </div>
            
        </section>
    </body>
</html>
