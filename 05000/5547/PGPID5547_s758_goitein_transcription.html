
<html>
    <head>
        <title>Transcription of Letter: T-S NS 324.114</title>
    </head>
    <body style="max-width: 860px; margin: auto">
        <h1>Transcription of Letter: T-S NS 324.114</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-00324-00114/canvas/1">
                    
                    
                    
                        <h3>III, 8</h3>
                    
                        <ol>
<li>כתאבי אלי חצרה אלשיך אלאגל מולאי</li>
<li>אטאל אללה בקאה ואדאם עזה וכבת צדה</li>
<li>אנה צדר אליה צחבה מקאתל פי פאל</li>
<li>גחלה מאלח צרך וגחלה לים מכבוס</li>
<li>[[.]] ובאללה אן אלציר אליום ענדנא קליל יום</li>
<li>נגד חות חותין ועשרה מא נציב לה פגהדא</li>
<li>גמעת קליל ואנפדת אלי אלנאכדא אלאגל</li>
<li>מולאי מחרוז ה גחאל ציר ולחצרתך</li>
<li>גחלה ציר וגחלה לים ואלבאקי אן שאללה</li>
<li>יצלך פיכון מולאי יכלם אלנאכדא מחרוז</li>
<li>ינפד צחבה אלמקאתל אלחואיג אלדי עולת</li>
<li>עליה פיהא והן אלבר ואלסליט ואלעסל</li>
<li>יכתרי לה פאל וכדלך גמיע אלחואיג</li>
<li>אלדי עולת עלי מולאי פי אלתדכרה לא</li>
<li>יִכלף מנהא שי פי פאל צחבה אלמקאתל</li>
<li>וקד סלמת כרא אלגחאל אלמאלח</li>
<li>לצאחבה פי אלפאל פתכלם [אל]נאכדאִ</li>
<li>ולא .... יעטיה שי פאללה אללה יא</li>
<li>מולאי פי גמיע א... אלחואיג פי</li>
<li>פצל עלי עבדה .....ן [...]</li>
<li>מחרוז ידפעה ע[לי מא (?) כ]תבתה עלי[ה] פי</li>
<li>אלחסאב ויכון פי אלחואיג בדרהמין</li>
<li>כמון ובדרהם עדס ואן לם יכ[ון ]</li>
<li>עדס כאן יקטין ואיצא אלקטעה</li>
<li>אלהנדואן לא תאכרהא וגמיע אלחואיג</li>
<li>אללה אללה יא מולאי חסב מא ע[ו]דת מן</li>
<li>תפצלך ותעלמני אן כאן תם לך ספר</li>
<li>אלי עדן אם לא יכץ מולאי עזיז נפסה</li>
<li>אפצל אלסלאם אלגזלי (!) ושלום ותשארכני</li>
<li>מתא יכרג אול אלגהאז [...]בִ.</li>
<li>וקד זאד צדר אליך גחלה לי[ם]</li>
<li>צאר לחצרתך גחלה מאלח [[וגחלתיןִ]]</li>
<li>וגחלתין לים ואלנאכדא מחרוז</li>
</ol>
                    
                        <h3>Margins:</h3>
                    
                        <ol>
<li>ה גחאל מאלח מכתוב עלי גחאל אלנאכדא [...] ועלי אלגחאל אלדי לך יגו פתפצל תעול לי עלי אלנאכדא מחרוז</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00324-00114/canvas/2">
                    
                    
                    
                        <h3>Verso (upside down):</h3>
                    
                        <ol>
<li>ינפד אלמקאתל בסרעה פליס מעה</li>
<li>נפקה פי מנגרור אכתר מן ג [איאם]</li>
</ol>
                    
                        <h3>Address:</h3>
                    
                        <ol>
<li>חצרה אלשיך אלאגל מולאי עבדהא</li>
<li>אברהם בן יגו נעג יוסף בן אברהם נע</li>
</ol>
                    
                </div>
            
        </section>
    </body>
</html>
