recto

אני כותב לך, אחי היקר לי, ייתן לך אלוהים אריכות ימים ויחמיר את שלומך ואת אושרך ויסלק ממך כל רע, ברחמיו,
בט' במרחשון; שלומי טוב ואני מאושר, אבל מתגעגע אליך: יקרב אלוהים את פגישתי עמך במיטב הנסיבות. לפני כן שלחתי לך
מכתבים אחרים באוניות, אקווה שהגיעו אליך; האחרון היה באוניית צדקה; אבקש מאלוהים כי ישמיענו את שלומם ;
והגיע .... כיאר נושא המכתבים ועמו מכתבי האנשים, בדבר בואן של ו׳ אוניות ושמחתי בזאת עד מאוד, כי
נמצאים בהן רוב המשלוחים שלי לך ולאחרים. אקווה שאלוהים ישמיענו את שלום האחרות; וראיתי נוצרים(?), שאינם לוקחים
מכתב של יהודי בשום אופן. ולולא אדוני אבו אלקאסם עבד אלרחמן, יגמול לו אלוהים טובה על חסדו
ותשומת לבו, שכתב לי במכתבו שאדוני אבו סעיד בפסטאט ושלום לו והוא בריא ושהיית …. 
באלכסנדריה, בריא גם כן, היינו מודאגים. אקווה שיגיעו מכתביכם בידי מישהו אחר במהרה, ברצון האל.
ואשר כתבת במכתבך : שלחתי לך כ"א משואי פשתים לסוסה, החדשים, מן הרכישה של השנה
.... שהיו לך במגרב, מן הפשתים הישנות, היו מן הסוג הפחות, מכר אותן עטא
.... (שלחתי) לך את חשבונן עם הסחורה מאשתקד, והצגתי לך את חשבונן במצורף למכתבי, 
קרא אותו .... כמו כן הודעתי לך שהכרתי מהן ד' קנטארים ואת הנותרים השארתי בסוסה, כי 
ראיתי מכתבים אצל נושא המכתבים הזה שבהם כותבים שהן (שם) בצמצום ומפני שכאן אין להן ביקוש אלא בימי היציאה לדרך ובימי (בוא) הספרדים.
ולא נשאר שום חשבון שלך שלא פירטתי ולא הסברתי לך אותו, כולל כל ההוצאות ששילמתי השנה בשבילך. נשארו
לך כ"א המשואים בסיסה ועץ האודם, וחלקך (בחרוזים) 'חב רמאן', ונשארת חייב לפי החשבון י' אלפים ק"ק .... (דרהמים)
וכזהב י' דינרים פחות שני קיראטים; הודיע לי עטא דברים משמחים על מצב הפשתים; תיכנסנה לך ברצון האל
בעד המשואים האלה התמורות המעולות ביותר, שלא ידעת כמותן, לא מבחינת המכירה הטובה, ולא מבחינת טיב הפשתים ....
יש לי עוגמת נפש .... לך השנה כי היתה לי עוגמת נפש ....
בזאת, ובמכירת הפשתים שלך .... על (אדם) בלתי ידוע .... 

recto, right margin
ברצון האל .... ושלום עליך אחי, וכל מי שאצלנו מוסרים לך מיטב דרישות השלום; ועקב שלום. 
 
verso
לאחי ואדוני היקר לי אבו יחיא, ייתן לו אלוהים אריכות ימים, נהוראי בן נסים; אלוהים שומרו; מברהון בן אסחק זצ"ל. 