
<html>
    <head>
        <title>Transcription of Letter: T-S 10J9.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00009-00005/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאב[י יאכי ו]אלעזיז עלי אטאל אללה בקאך ואדאם סלאמתך וסעאדתך וצרף אלאסוא ענך ברחמתה</p>
</li>
<li>
<p>לט (?) כלת מן מרחשון ען סלאמה ונעמה ושוק אליך קרב אללה אלאגתמאע ביך עלי אפצל חאל תקדמת</p>
</li>
<li>
<p>כתבי אליך עדה פי אלמראכב ארגו וצולהא אליך ואכרהא פי מרכב צדקה אסל אללה יסמענא סלאמתהא</p>
</li>
<li>
<p>ווצל [&nbsp; &nbsp; &nbsp; &nbsp; &nbsp; &nbsp; ] כיאר אלפיג ומעה כתב אלנאס בוצול ו מראכב וסררת בדלך עצים אד</p>
</li>
<li>
<p>פיהא אכתר תוגיהי לך ולגירך ארגו אללה יסמענא סלאמה אלבקיה וראית עגם [מ]ן ל[א יק[בלו]</p>
</li>
<li>
<p>כתאב ליהודי ולא בתה ולולא סידי אבי אלקאסם עבד אלרחמאן גזאה אללה כיר עלי תפצלה</p>
</li>
<li>
<p>ואהתמאמה אלדי דכר לי פי כתאבה באן סידי אבי סעיד במצר בכיר פי עאפיה וכונך [ &nbsp; &nbsp; &nbsp; ]</p>
</li>
<li>
<p>באלאסכנדריה איצא פי עאפיה לאשתגלת אסרארנא ארגו וצול כתבכם מע גירה סריע אן שא אללה</p>
</li>
<li>
<p>ואלדי [דכרת פי כתאבך] אני חמלת לך כא עדל כתאן אלי סוסה אלטריה אלדי מן שרא אלסנה</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אל]די כאנת לך פי אלגרב מן אלכתאן אלקדים כאנת מקארבה באעהא עטא</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ל]ך חסאבהא מע בצאעה עאם אול וקד דפעת לך חסאבהא דרג כתאב[י]</p>
</li>
<li>
<p>תקף עליה ואל[ &nbsp; &nbsp; &nbsp; &nbsp; &nbsp; &nbsp; &nbsp; ] איצא ערפתך אן בעת מנה ד קנאטיר ובקיתה תרכתה בסוסה לא[ן]</p>
</li>
<li>
<p>ראית כתב מע הדא אלפיג ידכרו קלתה וליס לה טאלב הון אלא איאם אלספר ואיאם אלאנדלסין</p>
</li>
<li>
<p>ולם יבקא לך חסאב אלא ווצפתה ובינתה לך חתי גמיע מא וזנתה ענך אלסנה מן אלמון ובקית</p>
</li>
<li>
<p>לך אלכא עדל בסוסה ואלבקם וסהמך פי אלחב רמאן ובקי עליך פי אלחסאב י אלף קק[ ]</p>
</li>
<li>
<p>ומן אלעין י דנ[ני]ר גיר קיראטין וקד ערפני עטא ען צורה אלכתאן מא סרני ויחצל לך אן שא אללה</p>
</li>
<li>
<p>פי הדה אלאעדאל אתמאן סלאיף מא תערף לא מן גודה אלביע ולא מן גודה אלכתאן ו[</p>
</li>
<li>
<p>אן עלי קלבי תקל [ &nbsp; &nbsp; &nbsp; ] אליך אלסנה לאני כנת ציק אלסדר כאן [ ]</p>
</li>
<li>
<p>בדלך וביע כתאנך [ &nbsp; &nbsp; &nbsp; ] עלי מגהול [</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>אן שא אללה</p>
</li>
<li>
<p>[ &nbsp; &nbsp; &nbsp; &nbsp; ] ואלסלאם</p>
</li>
<li>
<p>עליך ואכי וכל</p>
</li>
<li>
<p>מן ענדנא יכצך</p>
</li>
<li>
<p>באפצל אלסלאם</p>
</li>
<li>
<p>ועקב שלום</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00005/canvas/2">
                    
                    
                    
                        <h3>verso</h3>
                    
                        <ol>
<li>
<p>אכי וסידי אלעזיז עלי אבו יחיי אטאל אללה בקאה &nbsp; &nbsp; &nbsp; מן ברהון בן אסחק זצל</p>
</li>
<li>
<p>נהראי בן נסים &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אללה וליה</p>
</li>
</ol>
                    
                </div>
            
        </section>
    </body>
</html>
