
<html>
    <head>
        <title>Hebrew Translation of Letter: T-S 10J9.5</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 10J9.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00005/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אחי היקר לי, ייתן לך אלוהים אריכות ימים ויחמיר את שלומך ואת אושרך ויסלק ממך כל רע, ברחמיו,</li>
<li>בט' במרחשון; שלומי טוב ואני מאושר, אבל מתגעגע אליך: יקרב אלוהים את פגישתי עמך במיטב הנסיבות. לפני כן שלחתי לך</li>
<li>מכתבים אחרים באוניות, אקווה שהגיעו אליך; האחרון היה באוניית צדקה; אבקש מאלוהים כי ישמיענו את שלומם ;</li>
<li>והגיע .... כיאר נושא המכתבים ועמו מכתבי האנשים, בדבר בואן של ו׳ אוניות ושמחתי בזאת עד מאוד, כי</li>
<li>נמצאים בהן רוב המשלוחים שלי לך ולאחרים. אקווה שאלוהים ישמיענו את שלום האחרות; וראיתי נוצרים(?), שאינם לוקחים</li>
<li>מכתב של יהודי בשום אופן. ולולא אדוני אבו אלקאסם עבד אלרחמן, יגמול לו אלוהים טובה על חסדו</li>
<li>ותשומת לבו, שכתב לי במכתבו שאדוני אבו סעיד בפסטאט ושלום לו והוא בריא ושהיית …. </li>
<li>באלכסנדריה, בריא גם כן, היינו מודאגים. אקווה שיגיעו מכתביכם בידי מישהו אחר במהרה, ברצון האל.</li>
<li>ואשר כתבת במכתבך : שלחתי לך כ"א משואי פשתים לסוסה, החדשים, מן הרכישה של השנה</li>
<li>.... שהיו לך במגרב, מן הפשתים הישנות, היו מן הסוג הפחות, מכר אותן עטא</li>
<li>.... (שלחתי) לך את חשבונן עם הסחורה מאשתקד, והצגתי לך את חשבונן במצורף למכתבי, </li>
<li>קרא אותו .... כמו כן הודעתי לך שהכרתי מהן ד' קנטארים ואת הנותרים השארתי בסוסה, כי </li>
<li>ראיתי מכתבים אצל נושא המכתבים הזה שבהם כותבים שהן (שם) בצמצום ומפני שכאן אין להן ביקוש אלא בימי היציאה לדרך ובימי (בוא) הספרדים.</li>
<li>ולא נשאר שום חשבון שלך שלא פירטתי ולא הסברתי לך אותו, כולל כל ההוצאות ששילמתי השנה בשבילך. נשארו</li>
<li>לך כ"א המשואים בסיסה ועץ האודם, וחלקך (בחרוזים) 'חב רמאן', ונשארת חייב לפי החשבון י' אלפים ק"ק .... (דרהמים)</li>
<li>וכזהב י' דינרים פחות שני קיראטים; הודיע לי עטא דברים משמחים על מצב הפשתים; תיכנסנה לך ברצון האל</li>
<li>בעד המשואים האלה התמורות המעולות ביותר, שלא ידעת כמותן, לא מבחינת המכירה הטובה, ולא מבחינת טיב הפשתים ....</li>
<li>יש לי עוגמת נפש .... לך השנה כי היתה לי עוגמת נפש ....</li>
<li>בזאת, ובמכירת הפשתים שלך .... על (אדם) בלתי ידוע .... </li>
</ol>
                    
                        <h3>recto, right margin</h3>
                    
                        <p>ברצון האל .... ושלום עליך אחי, וכל מי שאצלנו מוסרים לך מיטב דרישות השלום; ועקב שלום. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00005/canvas/2">
                    
                    
                    
                        <h3>verso</h3>
                    
                        <p>לאחי ואדוני היקר לי אבו יחיא, ייתן לו אלוהים אריכות ימים, נהוראי בן נסים; אלוהים שומרו; מברהון בן אסחק זצ"ל. </p>
                    
                </div>
            
        </section>
    </body>
</html>
