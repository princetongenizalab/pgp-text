
<html>
    <head>
        <title>Transcription of Letter: Bodl. MS heb. d 66/139</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/139</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India traders of the middle ages : documents from the Cairo Geniza : India book</em></a> (Leiden and Boston: Brill, 2008), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-139/1.json">
                    
                    
                    
                        <h3>III, 30</h3>
                    
                        <ol>
<li>אלי סיידי וגלילי אדאם אללה סלאמתה וגדד כראמתה וכבת באל דל</li>
<li>חסדתה ואיידה תאייד לא יחיד ען אל סביל אל רשיד לא זאלת נעם</li>
<li>אללה תתואתר עליה ועוארפה מבסוטה לדיה חתי ינאל שאסע אמאלה</li>
<li>ויתצרף פי אגל אחולה (!) מדרכא ללגאיה אל קאציה מן אל מראתב אל</li>
<li>עאליה לאנה קאדר עלי דלך אצטרת (!)לכתבת הדה אלסטרין לסיידי</li>
<li>באקתצאר למא קד סמעת בוצולה אלי מוטנה פרגבת אן אסאלה</li>
<li>הל יעלם מן אכבאר עמי אלדי הו אברהם יערף בן יגו לאן קד גבא</li>
<li>ענא כברה סנין תם אן פי אל סנת אל מאציה והי סנת תתקיא בלגנא</li>
<li>אן קד וצל כתאבה אלי מסיני פוקע פי יד עמי מבשר פאכדה &lt;&lt;ומצי לענדה&gt;&gt;</li>
<li>ולם נראה ולם נעלם מא פיה ובקינא מעלקין אל קלוב לאסתמאע</li>
<li>שי מן אחואלה פאנא אטלב אלאן סיידי אן יתפצל עלי עבדה</li>
<li>ברקעה יכברני הל יערף לה כבר אם לא ואן כאן ראה פאי</li>
<li>מוצע הו ואן ראית אן תאמרני בכתבה כתאב יבעת לה</li>
<li>בתכלפך ובפצלך תכון אל רקעה אל מבעותה מן חצרתך</li>
<li>מסרעה פעלת דלך מתפצלא מגורא משכורא תכתץ</li>
<li>חצרתך אל שריפה באפצל אל סלאם וסיידי אל אעז […]וה</li>
<li>[...] אללה דאימא ואייד […] ונט[...] יקראה באל ס[לאם] ועוא[ץ]</li>
<li>[ו]אכיך מר ר יעקוב ה[... יקר]א על[יה א]פצל סל[אם] אללה</li>
<li>ומולאי ואלדה חרס אללה מהגתה ואייד[…]אל אגל ר בר[וך]</li>
<li>אגל אל סלאם ואפצלה וולדה רֹ אלי[עזר ה]בחור הנבון הכחם (!)</li>
<li>[…]ל אל אך אל שקיק אל עזיז ענדי אטאל אללה ארתקאה [וכ]בת</li>
<li>[באל דל] חסדתה ואעדאה וישמרהו וי[צילה]ו [א]פצל אלסל[אם וכל]</li>
</ol>
                    
                        <h3>Margins and at the head of the page:</h3>
                    
                        <p>(1) מן תשמלה (2) ענאיתך (3) כל איש לפי מעלתו (4) ויכץ תפארת (5) גדולתו סלאמא (6) כפילא עמימא (7) גזילא ועדרא פי (8) מא אגפלה אל (9) כאטר ושלום (10) מעלתו ירבה (11) מעלה מעלה (12) אמן סלה (13) וואלדי יקרא (14) עליך ועלי (15) כל מן תשמלה (16) ענאיתך אפצל (17) אלסלאם ושלום</p>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-139/2.json">
                    
                    
                    
                        <h3>Verso, address:</h3>
                    
                        <ol>
<li>סיידי וגלילי אדאם אללה איאם סעאדתה</li>
<li>ותאבע אעואם כראמתה ותולא צונה</li>
<li>וחמאיתה כב מר ור אברהם בר כב וליה פרחיה בר יוסף מלמד</li>
<li>מרי ור אליה נבען מהדיה חמאהא ילה יגו מאזר</li>
<li>אללה חמאהא אללה שלום</li>
</ol>
                    
                        <h3>In the hand of Perahya b. Joseph:</h3>
                    
                        <p>תגרבה קלם</p>
                    
                </div>
            
        </section>
    </body>
</html>
