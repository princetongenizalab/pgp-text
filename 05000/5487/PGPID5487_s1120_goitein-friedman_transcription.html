
<html>
    <head>
        <title>Transcription of Letter: Bodl. MS heb. d 66/139</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/139</h1>

        <p>S. D. Goitein and Mordechai Akiva Friedman, <em>India Book 3: Abraham Ben Yijū, India Trader and Manufacturer: Cairo Geniza Documents‎</em> (in Hebrew) (Jerusalem: Ben-Zvi Institute, 2010).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-139/1.json">
                    
                    
                    
                        <h3>III, 30: Recto</h3>
                    
                        <ol>
<li>אלי סיידי וגלילי אדאם אללה סלאמתה וגדד כראמתה וכבת באל דל</li>
<li>חסדתה ואיידה תאייד לא יחיד ען אל סביל אל רשיד לא זאלת נעם</li>
<li>אללה תתואתר עליה ועוארפה מבסוטה לדיה חתי ינאל שאסע אמאלה</li>
<li>ויתצרף פי אגל אחולה (!) מדרכא ללגאיה אל קאציה מן אל מראתב אל</li>
<li>עאליה לאנה קאדר עלי דלך אצטרת (!)לכתבת הדה אלסטרין לסיידי</li>
<li>באקתצאר למא קד סמעת בוצולה אלי מוטנה פרגבת אן אסאלה</li>
<li>הל יעלם מן אכבאר עמי אלדי הו אברהם יערף בן יגו לאן קד גבא</li>
<li>ענא כברה סנין תם אן פי אל סנת אל מאציה והי סנת תתקיא בלגנא</li>
<li>אן קד וצל כתאבה אלי מסיני פוקע פי יד עמי מבשר פאכדה &lt;&lt;ומצי לענדה&gt;&gt;</li>
<li>ולם נראה ולם נעלם מא פיה ובקינא מעלקין אל קלוב לאסתמאע</li>
<li>שי מן אחואלה פאנא אטלב אלאן סיידי אן יתפצל עלי עבדה</li>
<li>ברקעה יכברני הל יערף לה כבר אם לא ואן כאן ראה פאי</li>
<li>מוצע הו ואן ראית אן תאמרני בכתבה כתאב יבעת לה</li>
<li>בתכלפך ובפצלך תכון אל רקעה אל מבעותה מן חצרתך</li>
<li>מסרעה פעלת דלך מתפצלא מגורא משכורא תכתץ</li>
<li>חצרתך אל שריפה באפצל אל סלאם וסיידי אל אעז [&hellip;]וה</li>
<li>[...] אללה דאימא ואייד [&hellip;] ונט[...] יקראה באל ס[לאם] ועוא[ץ]</li>
<li>[ו]אכיך מר ר יעקוב ה[... יקר]א על[יה א]פצל סל[אם] אללה</li>
<li>ומולאי ואלדה חרס אללה מהגתה ואייד[&hellip;]אל אגל ר בר[וך]</li>
<li>אגל אל סלאם ואפצלה וולדה רֹ אלי[עזר ה]בחור הנבון הכחם (!)</li>
<li>[&hellip;]ל אל אך אל שקיק אל עזיז ענדי אטאל אללה ארתקאה [וכ]בת</li>
<li>[באל דל] חסדתה ואעדאה וישמרהו וי[צילה]ו [א]פצל אלסל[אם וכל]</li>
</ol>
                    
                        <h3>recto, margins</h3>
                    
                        <ol>
<li>מן תשמלה</li>
<li>ענאיתך</li>
<li>כל איש לפי מעלתו</li>
<li>ויכץ תפארת</li>
<li>גדולתו סלאמא</li>
<li>כפילא עמימא</li>
<li>גזילא ועדרא פי</li>
<li>מא אגפלה אל</li>
<li>כאטר ושלום</li>
<li>מעלתו ירבה</li>
<li>מעלה מעלה</li>
<li>אמן סלה</li>
<li>וואלדי יקרא</li>
<li>עליך ועלי</li>
<li>כל מן תשמלה</li>
<li>ענאיתך אפצל</li>
<li>אלסלאם ושלום</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-139/2.json">
                    
                    
                    
                        <h3>Verso, address:</h3>
                    
                        <ol>
<li>סיידי וגלילי אדאם אללה איאם סעאדתה</li>
<li>ותאבע אעואם כראמתה ותולא צונה</li>
<li>וחמאיתה כב מר ור אברהם בר כב וליה פרחיה בר יוסף מלמד</li>
<li>מרי ור אליה נבען מהדיה חמאהא ילה יגו מאזר</li>
<li>אללה חמאהא אללה שלום</li>
</ol>
                    
                        <h3>In the hand of Perahya b. Joseph:</h3>
                    
                        <p>תגרבה קלם</p>
                    
                </div>
            
        </section>
    </body>
</html>
