recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, בחיפזון ;
שלומי טוב ואני מאושר, אבל אני מתגעגע אליך מאוד ; יקרב אלוהים את פגישתי עמך לטובה ובבריאות
שלחתי אליך לפני כן מכתבים אחדים, אבל לא קיבלתי תשובה אף על אחד מהם. אקווה
שאתה עסוק בדברים טובים, ברצון האל. אבקש ממך אדוני, ייתן לך אלוהים שלום, כי תואיל להיוודע על
עניין של מכתב שיגיע בשבילי: קח אותו והעתק אותו אצלך ושלח אותו בשבילי עם העתקתו אל אדוני
ורבי אבו סעיד בן התאהרתי, וישלח לי אותו לבוציר, ברצון האל. אין צורך 
(8-7) שאזרז אותך בזאת. ועוד: קבל מה שהגיע בשבילי מן המגרב מתוך התמורה בעד שני המשואים ששלחתי, כל סכום שיהיה, אפילו דרהם, ושלח זאת אל אדוני
 
ורבי, אבו סעיד ; וכל מה שיהיה: שעווה או פחמת עופרת או שמן צבעים או (אריגים) אאמדיים או אפודות
תכלת, או עורות, או נעליים משומנות או נעליים מוזהבות, או משי
אדום, מכור הכול באלכסנדריה; אם יהיה משי בצבעים שונים, שלח אותו בכריכה של
אדוני ורבי בו סעיד, או עם מי שיזדמן מאנשינו; אם יהיה שמן
או צמר, השאר אותו עד שיתקרר מזג האוויר. ביקשתי מאדוני
ורבי אבו סעיד שיבקש ממך זאת; ואל נא תפסיק לכתוב לי.
ודרישות שלום לך, ולאדוני אבו אלחג'אג' דרישות שלום, ולכל הנתונים 

recto, right margin
להשגחתך, דרישות שלום, ומסור לאדוני אבו עמראן מוסא בן אלדני דרישות שלום ושלם לו ברצון האל(?) על כל דינר: דינר פחות שתי חבות. ושלום. 
 
verso, address
לאדוני ורבי אבו אלפרג' מרדוך בן מוסא, ייתן לו אלוהים אריכות ימים ויתמיד את שלומו ; .... סלאמה בן נסים בן אסחק; יגיע לאלכסנדריה ; 'דאר אלכתאן' ; אמונה אומן ; מובילו …. (כנ''ל בכתב ערבי, ובתוספת:) ברצון האל.