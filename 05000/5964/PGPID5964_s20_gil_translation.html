
<html>
    <head>
        <title>Hebrew Translation of Letter: T-S 8J22.8</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J22.8</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00008/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, בחיפזון ;</li>
<li>שלומי טוב ואני מאושר, אבל אני מתגעגע אליך מאוד ; יקרב אלוהים את פגישתי עמך לטובה ובבריאות</li>
<li>שלחתי אליך לפני כן מכתבים אחדים, אבל לא קיבלתי תשובה אף על אחד מהם. אקווה</li>
<li>שאתה עסוק בדברים טובים, ברצון האל. אבקש ממך אדוני, ייתן לך אלוהים שלום, כי תואיל להיוודע על</li>
<li>עניין של מכתב שיגיע בשבילי: קח אותו והעתק אותו אצלך ושלח אותו בשבילי עם העתקתו אל אדוני</li>
<li>ורבי אבו סעיד בן התאהרתי, וישלח לי אותו לבוציר, ברצון האל. אין צורך </li>
<li>(8-7) שאזרז אותך בזאת. ועוד: קבל מה שהגיע בשבילי מן המגרב מתוך התמורה בעד שני המשואים ששלחתי, כל סכום שיהיה, אפילו דרהם, ושלח זאת אל אדוני</li>
<li> </li>
<li>ורבי, אבו סעיד ; וכל מה שיהיה: שעווה או פחמת עופרת או שמן צבעים או (אריגים) אאמדיים או אפודות</li>
<li>תכלת, או עורות, או נעליים משומנות או נעליים מוזהבות, או משי</li>
<li>אדום, מכור הכול באלכסנדריה; אם יהיה משי בצבעים שונים, שלח אותו בכריכה של</li>
<li>אדוני ורבי בו סעיד, או עם מי שיזדמן מאנשינו; אם יהיה שמן</li>
<li>או צמר, השאר אותו עד שיתקרר מזג האוויר. ביקשתי מאדוני</li>
<li>ורבי אבו סעיד שיבקש ממך זאת; ואל נא תפסיק לכתוב לי.</li>
<li>ודרישות שלום לך, ולאדוני אבו אלחג'אג' דרישות שלום, ולכל הנתונים </li>
</ol>
                    
                        <h3>recto, right margin</h3>
                    
                        <p>להשגחתך, דרישות שלום, ומסור לאדוני אבו עמראן מוסא בן אלדני דרישות שלום ושלם לו ברצון האל(?) על כל דינר: דינר פחות שתי חבות. ושלום. </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00008/canvas/2">
                    
                    
                    
                        <h3>verso, address</h3>
                    
                        <p>לאדוני ורבי אבו אלפרג' מרדוך בן מוסא, ייתן לו אלוהים אריכות ימים ויתמיד את שלומו ; .... סלאמה בן נסים בן אסחק; יגיע לאלכסנדריה ; 'דאר אלכתאן' ; אמונה אומן ; מובילו …. (כנ''ל בכתב ערבי, ובתוספת:) ברצון האל.</p>
                    
                </div>
            
        </section>
    </body>
</html>
