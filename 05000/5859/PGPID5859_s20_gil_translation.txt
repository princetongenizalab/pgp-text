recto

כתבתי לך לפני כן, אדוני ורבי, ייתן לך אלוהים אריכות ימים ויתמיד את שלומך ואת אושרך, אבל לא ראינו ממך תשובה, אקווה שאתה עסוק בדברים טובים,
ברצון האל. אלוהים הוא היודע את המצב שאני נתון בו, וכמה לבי מוטרד בגלל ה'קנבאר', אלוהים יודיענו טובות, ברצון האל. (קיבלתי)
מכתב מאדוני מרדוך, והוא כותב שהם ירדו בח'יש אלכעך ומכתבו (נכתב) בביות מקארב, והוא כותב שהם הולכים אל ....
וביותר אני מודאג אדוני מטרדת לכך אתה, אין עצה. אני עצמי יש לי בו נ' מן ורדים ומשאוי מיץ פירות, מ"ב ....
ושליש המשאוי שלך הוא (הסחורה) שבשותפות עם אדוני חַסוּן אלספאקצי, והוציא מן קמפור ואנחנו מקווים (שיגיע ממנו) הכבד, ברצון האל, כי מן (הסוג) הקל
לא תהיה לנו שום הכנסה. אלוהים יתעלה יגן עלינו ועל כל אנשינו. וכבר התברר שכל האוניות הקודמות
עברו (אל הים הפתוח) ונשארו עוד שטרם עברו רק שתי האוניות של האדון אבו עבדאללה וה'קארב' של אבו עלי אלשאמי, וג' אוניות מן השאם,
אלוהים יכתוב את כולם במחוז השלום. כבר פירטתי לך, אדוני, את החשבון שהשאיר אצלי אדוני אבו עלי הכהן,
אקווה שקראת אותו וקיבלת את החי ורבע דינרים מאדוני ורבי אבו זכרי בן סגמאר, והריני מפרט את החשבון שנית:
הסתכם בעד פ' חתיכות (אריג) מ"ה דינר, שתי ציפות, דינר, מסרקים, דינר ושליש. 'תליס', שליש (דינו) וחבה: קנבוס, קיראט ; חבלים, קיראט.
סך הכול מ״ז דינרים ושלושה רבעים וחבה. פחות בעד (אריזת) הכריכה והובלה (מחוק: בעד דרהמים) שמינית דינר, היתרה: מ''ז דינר וחצי ושמינית וחבה.
ואתה חייב כאן שמינית, יתרה בעד כריכה, דינר ושמינית ויתרת דמי ההובלה, ט' קיראטים ושמינית; כותנה, בעד הכריכה גם כן ט' קיראטים.
סך הכול שני דינרים פחות קיראט, ביחד מ"ט דינר וחצי וחבה, פחות: לאדון אבו יצחק, כ"ה דינר, היה גמילות חסד(?) י"א דינר וקיראט וחצי.
ר' מבשר, נ"ה דינר וי' קיראטים וחצי; סך הכול ל"ז דינר וחצי; ויקבל מאדוני ורבי אבו זכרי בן סגמאר, ח' דינרים וחצי,
סך הכול מ"ה דינר וחצי ורבע; ואתה חייב את (הסכום) הנ"ל 

recto, right margin
שני דינרים פחות שמינית, סך הכול מ''ז דינר וחצי ושמינית, היתרה שני דינרים וחצי ושמינית, פחות חבה, השאיר מזה .... יימכר ויינתן לו 
 
recto, top margin
שני דינרים וחצי ושמינית פחות חבה. ואמר שמכר אותם בפסטאט על ידי אדוני ורבי אבו זכרי: קס"ב דינר. זאת לידיעתך אדוני. קבל ממני דרישת שלום ולכל הנתונים להשגחתך דרישת שלום. כתבתי בחיפזון כי אני לן באונייה 
 
verso
(המפליגה) ללאד'קייה; אלוהים ישים לה שלום ויפגישנו לטובה ברצון האל, ושלום. 
 
verso, address
אדוני ורבי אבו יחיא נהוראי ב"ר נסים נ"ע, ייתן לו אלוהים אריכות ימים ויתמיד את שלומו ואת אושרו. המודה לו אליה ב"ר יהודה ג"ע בן יחיא. 
 