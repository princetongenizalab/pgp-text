
<html>
    <head>
        <title>Hebrew Translation of Letter: T-S 12.369</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.369</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00369/canvas/1">
                    
                    
                    
                        <h3>recto</h3>
                    
                        <ol>
<li>כתבתי לך לפני כן, אדוני ורבי, ייתן לך אלוהים אריכות ימים ויתמיד את שלומך ואת אושרך, אבל לא ראינו ממך תשובה, אקווה שאתה עסוק בדברים טובים,</li>
<li>ברצון האל. אלוהים הוא היודע את המצב שאני נתון בו, וכמה לבי מוטרד בגלל ה'קנבאר', אלוהים יודיענו טובות, ברצון האל. (קיבלתי)</li>
<li>מכתב מאדוני מרדוך, והוא כותב שהם ירדו בח'יש אלכעך ומכתבו (נכתב) בביות מקארב, והוא כותב שהם הולכים אל ....</li>
<li>וביותר אני מודאג אדוני מטרדת לכך אתה, אין עצה. אני עצמי יש לי בו נ' מן ורדים ומשאוי מיץ פירות, מ"ב ....</li>
<li>ושליש המשאוי שלך הוא (הסחורה) שבשותפות עם אדוני חַסוּן אלספאקצי, והוציא מן קמפור ואנחנו מקווים (שיגיע ממנו) הכבד, ברצון האל, כי מן (הסוג) הקל</li>
<li>לא תהיה לנו שום הכנסה. אלוהים יתעלה יגן עלינו ועל כל אנשינו. וכבר התברר שכל האוניות הקודמות</li>
<li>עברו (אל הים הפתוח) ונשארו עוד שטרם עברו רק שתי האוניות של האדון אבו עבדאללה וה'קארב' של אבו עלי אלשאמי, וג' אוניות מן השאם,</li>
<li>אלוהים יכתוב את כולם במחוז השלום. כבר פירטתי לך, אדוני, את החשבון שהשאיר אצלי אדוני אבו עלי הכהן,</li>
<li>אקווה שקראת אותו וקיבלת את החי ורבע דינרים מאדוני ורבי אבו זכרי בן סגמאר, והריני מפרט את החשבון שנית:</li>
<li>הסתכם בעד פ' חתיכות (אריג) מ"ה דינר, שתי ציפות, דינר, מסרקים, דינר ושליש. 'תליס', שליש (דינו) וחבה: קנבוס, קיראט ; חבלים, קיראט.</li>
<li>סך הכול מ״ז דינרים ושלושה רבעים וחבה. פחות בעד (אריזת) הכריכה והובלה (מחוק: בעד דרהמים) שמינית דינר, היתרה: מ''ז דינר וחצי ושמינית וחבה.</li>
<li>ואתה חייב כאן שמינית, יתרה בעד כריכה, דינר ושמינית ויתרת דמי ההובלה, ט' קיראטים ושמינית; כותנה, בעד הכריכה גם כן ט' קיראטים.</li>
<li>סך הכול שני דינרים פחות קיראט, ביחד מ"ט דינר וחצי וחבה, פחות: לאדון אבו יצחק, כ"ה דינר, היה גמילות חסד(?) י"א דינר וקיראט וחצי.</li>
<li>ר' מבשר, נ"ה דינר וי' קיראטים וחצי; סך הכול ל"ז דינר וחצי; ויקבל מאדוני ורבי אבו זכרי בן סגמאר, ח' דינרים וחצי,</li>
<li>סך הכול מ"ה דינר וחצי ורבע; ואתה חייב את (הסכום) הנ"ל </li>
</ol>
                    
                        <h3>recto, right margin</h3>
                    
                        <p>שני דינרים פחות שמינית, סך הכול מ''ז דינר וחצי ושמינית, היתרה שני דינרים וחצי ושמינית, פחות חבה, השאיר מזה .... יימכר ויינתן לו </p>
<p> </p>
                    
                        <h3>recto, top margin</h3>
                    
                        <p>שני דינרים וחצי ושמינית פחות חבה. ואמר שמכר אותם בפסטאט על ידי אדוני ורבי אבו זכרי: קס"ב דינר. זאת לידיעתך אדוני. קבל ממני דרישת שלום ולכל הנתונים להשגחתך דרישת שלום. כתבתי בחיפזון כי אני לן באונייה </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00369/canvas/2">
                    
                    
                    
                        <h3>verso</h3>
                    
                        <p>(המפליגה) ללאד'קייה; אלוהים ישים לה שלום ויפגישנו לטובה ברצון האל, ושלום. </p>
<p> </p>
                    
                        <h3>verso, address</h3>
                    
                        <p>אדוני ורבי אבו יחיא נהוראי ב"ר נסים נ"ע, ייתן לו אלוהים אריכות ימים ויתמיד את שלומו ואת אושרו. המודה לו אליה ב"ר יהודה ג"ע בן יחיא. </p>
<p> </p>
                    
                </div>
            
        </section>
    </body>
</html>
