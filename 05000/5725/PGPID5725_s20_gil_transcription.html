
<html>
    <head>
        <title>Transcription of Letter: ENA NS I.78</title>
    </head>
    <body style="max-width: 860px; margin: auto">
        <h1>Transcription of Letter: ENA NS I.78</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/1816f552-14bb-4ad9-a904-77bc8fd56bc1/manifest/canvas/fa5d03a6-876f-4b78-b9cf-bf73f91f71fe">
                    
                    
                    
                        <h3>recto</h3>
                    
                        <ol>
<li>
<p>תקדמת כתבי למולאי אלשיך אלגליל אטאל אללה בקאה ואדאם עלאה וכב[ת]</p>
</li>
<li>
<p>עדוה עדה גואבא ען כתבה אלואצלה אגבתה ען כל פצל פיה[א ואמא]</p>
</li>
<li>
<p>מא דכרה מן קבצה אל[חר]יר ונשרה ו[ &nbsp; &nbsp; ]ה פשכרת אנעאמה ו[ &nbsp; ]</p>
</li>
<li>
<p>עלי דלך וסאלתה אן ינעם ויזנה [ו]יערצה ויביע מנה מא אנבאע לה</p>
</li>
<li>
<p>ויעלמני כם סוי וכם וזנה סרעה וכאן דכר אן הלאל אכד מנה אניף</p>
</li>
<li>
<p>וארבעין כלעה וערפתה באן וצלני כתאב אבן אכי ידכר אן אלחריר וזנה</p>
</li>
<li>
<p>סתין רטל [ ]ר ווצלני כתאב הלאל ולם ידכר אנה אכד מן אלחריר [שי]</p>
</li>
<li>
<p>ואשגל סרי דלך וקד כתבת כתאב לעמה ואליה נסאלהם עלי מן יסל[ם]</p>
</li>
<li>
<p>[ ]ל ש[ &nbsp; &nbsp; ] פארגו אנהם פעלא דלך וכאן</p>
</li>
<li>
<p>סאלת מולאי אבי זכרי יחיי אלפאסי אן יעאון מולאי אלשיך פי ביע הדה</p>
</li>
<li>
<p>אלחריר וסאלת איצא מולאי אבי נצר בקא בן שויע אדאם אללה עזה בכתאב</p>
</li>
<li>
<p>אן יעאון מולאי פי ביעה אן אחתאג אליהמא וכדלך ערפני אבו סעיד [ &nbsp; &nbsp; &nbsp; ]</p>
</li>
<li>
<p>אל[ ] אנה עארף בזבונה ובמן ישתריה וסאלתה איצאל [ &nbsp; &nbsp; &nbsp; &nbsp; &nbsp; &nbsp; &nbsp; ] אלי</p>
</li>
<li>
<p>מולאי אלשיך ויעאונה פי ביעה לאן מולאי אלשיך [ ]ונתי[ ]</p>
</li>
<li>
<p>[ &nbsp; &nbsp; ]ה ליס יקדר עלי ביעה וראית כתבך יאמולא[י אד]אם אללה תאידך</p>
</li>
<li>
<p>תחתני פיהא עלי [א]לטלוע למצר ותקול פי טלועך נפע פי פנון שתי</p>
</li>
<li>
<p>[ו]ערפתך יאמ[ולא]י אן מעי אמראץ שתי אקלה אלגרב ליס אקדר אן</p>
</li>
<li>
<p>&nbsp;אגלס ולא ארכב ואיצא [יכו]ן עלי פי טלועי סלף ומון ומא אטן אנני אנת[פ]ע</p>
</li>
<li>
<p>[מ]תל מא יציע מני מן מאלי ומן גסמי וסאלתך אן תתפצל ותשק עלי נפס[ך]</p>
</li>
<li>
<p>[א]לכרימה פי אן תנוב עני פי דלך ותחמל עני אלטלוע ואנא ואתק בתפצלך</p>
</li>
<li>
<p>פי דלך פאן כאן [נס]תגיר באללה תם אמר צרורי לא אבוד מן טלועי</p>
</li>
<li>
<p>פיה ולא ממדוחה(!) ען טלועי חמלת נפסי עלי אלצום ואלצעובה ונטלע</p>
</li>
<li>
<p>כמא קדר אללה עלי ואנא מתוקע וצול כתאבך אלכ[רי]ם במא תאמר בה</p>
</li>
<li>
<p>נעול עליה וקד וצית אבי סעיד אן יגתמע בך פאן כאן לא אבוד מן אל</p>
</li>
<li>
<p>חרכה תאמרה יאכד לי מוצע ננזל פיה אין מא תראה ואין כפא אללה</p>
</li>
<li>
<p>פדאלך מן תפצלך וסאלתך אן תאכד לי חסאב בן שעיא במא וזנה עני</p>
</li>
<li>
<p>מצנף וכדאלך מא וזנה איצא הלאל ויצלני טי כתאבך וארגו אן כתאבך</p>
</li>
<li>
<p>באלקרב מני ב[ ד]אלך וכאן וצלני כתאב אלשיך אבי אלפרג בן שעיא</p>
</li>
<li>
<p>יעתב וילום אן ערפה בן קסאסא אני אנא ומולאי אלשיך אבו אלפרג</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>בן נחום אדאם</p>
</li>
<li>
<p>אללה עזה תכלמ[נא]</p>
</li>
<li>
<p>פיה ענדה ואנא</p>
</li>
<li>
<p>[&nbsp; סא]לנאה עלי</p>
</li>
<li>
<p>אלוקוף אלי</p>
</li>
<li>
<p>סיף אלאסלאם</p>
</li>
<li>
<p>אדאם אללה</p>
</li>
<li>
<p>סלטאנה פיה</p>
</li>
<li>
<p>פלמא וצל</p>
</li>
<li>
<p>אלמדכור</p>
</li>
<li>
<p>אחצרנאה</p>
</li>
<li>
<p>בין ידי אל</p>
</li>
<li>
<p>גמאעה</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/1816f552-14bb-4ad9-a904-77bc8fd56bc1/manifest/canvas/414708de-b290-4ae4-a373-17684276fd9b">
                    
                    
                    
                        <h3>verso</h3>
                    
                        <ol>
<li>
<p>וסאלנאה אן כאן קל]נא ש]יא מן דלך פחלף בין ידי אלגמאעה</p>
</li>
<li>
<p>אנה מא סמע מ] [מן דלך ואנה מא דכרה ענא ולם יקנע</p>
</li>
<li>
<p>מנה דלך ועולנא עלי [אלנ]זול אלי אלכניסה נחרם באסם נפוסנא אן כאן</p>
</li>
<li>
<p>קלנא דלך ובאסם מן תקול פקאל אלכצם ענד אלחצור פי אלכניסה</p>
</li>
<li>
<p>אנא אכפיכם פוקף ואחרם נפסה אן כאן סמע מנא דלך קט או קאלה</p>
</li>
<li>
<p>ענא פשהד עליה כל מן חצר וכתב עליה בד[ל]ך מעשה פתערף ללשיך</p>
</li>
<li>
<p>אלפאצל אלדי באע גמיע מא ביני ובינה בכלאם בן קסאסא ואללה ילק[י]</p>
</li>
<li>
<p>כל אנסאן פעלה וניתה ואלסמאק ואללה יאמולאי מא לה טאלב ולעל</p>
</li>
<li>
<p>באלקרב מן אלאידם יתחרך ונביעה וכאן קד וצל לה מן דאוד מע</p>
</li>
<li>
<p>אלקאפלה כתאב לא שך אן דאכלה חסאב ואנפדתוה טי כתאבה</p>
</li>
<li>
<p>ביד סלמאן אלדי כאן צירפי פי אלבטאטין אלדי כאן ברשיד מתצרף</p>
</li>
<li>
<p>ארג[ו ] תכתב גואבה סרעה ותנפדה נצדרה מע מן [יגי]</p>
</li>
<li>
<p>אן שא אל[לה כצצת] מולאי אלשיך באגל אלסלם ומולאי אלשיך אלגליל [אבו אל]</p>
</li>
<li>
<p>ברכאת [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מכצוצא באתם אלסלם ומולאי אבו נצר</p>
</li>
<li>
<p>[א]דאם אללה עזה מכצוצא באלסלם ואנא מנתצר לוצול כתאבה</p>
</li>
<li>
<p>[&nbsp; &nbsp; &nbsp; ] פלא יוכרה עני ויפעל פי אלקס[ ] ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>[למו]לאי אלשיך אלאגל אבו בשר אזהר בן [מנ]צור בן סגמאר</p>
</li>
</ol>
                    
                </div>
            
        </section>
    </body>
</html>
