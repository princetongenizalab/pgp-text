
<html>
    <head>
        <title>Hebrew Translation of Letter: ENA NS I.78</title>
    </head>
    <body style="max-width: 860px; margin: auto">
        <h1>Hebrew Translation of Letter: ENA NS I.78</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://figgy.princeton.edu/concern/scanned_resources/1816f552-14bb-4ad9-a904-77bc8fd56bc1/manifest/canvas/fa5d03a6-876f-4b78-b9cf-bf73f91f71fe">
                    
                    
                    
                        <h3>recto</h3>
                    
                        <ol>
<li>כתבתי לך לפני כן, אדוני ורבי הנכבד, ייתן לך אלוהים אריכות ימים ויתמיד את גדולתך ויכה את</li>
<li>אויביך, מכתבים אחרים, תשובות על מכתביך שהגיעו, ועניתי לך על כל פרט שבהם; אשר </li>
<li>למה שכתבת, שקיבלת את המשי וכי פרשת אותו ו.... אותו, אכן אני מודה על חסדיך ו....</li>
<li>על זאת, וביקשתי ממך כי תואיל לשקול אותו ולהציע אותו ולמכור ממנו מה שיתאפשר לך </li>
<li>וכי תודיע לי באיזה מחיר ומה משקלו, במהרה. כתבת שהלאל לקח ממך</li>
<li>את הארבעים וכמה אדרות. הודעתיך שקיבלתי מכתב מבן אחי, ובו הוא כותב שמשקל המשי הוא</li>
<li>שישים רטלים ....; וקיבלתי מכתב מהלאל, ואינו מזכיר כלל שלקח משי כלשהו;</li>
<li>הדבר הדאיג אותי, וכבר כתבתי מכתב אל דודו ואליו ושאלתי אותם למי למסור</li>
<li>.... אקווה ששניים אלה אמנם עשו זאת. לפני כן</li>
<li>ביקשתי מאדוני אבו זכרי יחיא אלפאסי שיעזור לך, אדוני ורבי, למכור את</li>
<li>המשי הזה ; כמו כן ביקשתי מאדוני אבו נצר בקא בן שויע, יתמיד אלוהים את גדולתו, במכתב,</li>
<li>שיעזור לך, אדוני, למוכרו, אם תהיה זקוק לאלה השניים. כמו כן הודיע לי אבו סעיד .... </li>
<li>.... שהוא מתמצא בלקוחותיו וכמי שיקנה אותו; וביקשתי ממנו שימסור ....</li>
<li>לך, אדוני ורבי, ויעזור לך במכירתו, כי אתה, אדוני ורבי ....</li>
<li>.... אין לך יכולת למוכרו. וראיתי שבמכתביך, אדוני ורכי יתמיד אלוהים את עזרתו לך,</li>
<li>אתה מורן אותי לעלות לפסטאט ואתה כותב: יש בעלייתך (לפסטאט) תועלת מבחינות שונות </li>
<li>אבל הלוא הודעתיך אדוני שיש בי מחלות שונות, הקלה שבהן הגרב; איני יכול</li>
<li>לשבת ולא לרכוב, וחוץ מזה כדי לעלות אהיה חייב בדמי קדימה ובהוצאות דרך ואיני סבור שיהיה הרווח</li>
<li>שקול כנגד ההפסד הכספי והגופני שיהיה לי; ביקשתי אפוא ממך כי תואיל לקחת טרחה זו על עצמך.</li>
<li>מכובדי, ולמלא את מקומי בעניין זה ותפטור אותי מלעלות, ואני בוטח בחסדך</li>
<li>בדבר זה ; ואם, ישמור אלוהים, יימצא שהעניין הוא הכרחי ואין מנוס מן העלייה</li>
<li>בגללו, ולא מפלט מן העלייה, אקבל על עצמי את הצום ואת הקושי ואעלה,</li>
<li>כפי שיגזור אלוהים עלי: אני מצפה אפוא לבוא מכתבך המכובד ובו מה שתצווה</li>
<li>ועל זה אסמוך. כבר ציוויתי על אבו סעיד כי ייפגש עמך, ואם אמנם לא יהיה מנוס מן</li>
<li>המסע, צווה עליו שייקח לי דירה שאתגורר בה, במקום שתמצא אתה לנכון ושאלוהים יזמן, </li>
<li>עשה זאת בחסדך ; ביקשתי ממך שתיקח בשבילי את החשבון של בן שעיא על מה ששילם בעדי,</li>
<li>מסוכם, וכיוצא בזה גם מה ששילם הלאל, שלח לי אפוא את החשבון כרוך במכתבך; אקווה שמכתב ממך</li>
<li>נמצא בדרך אלי, עם (הדברים האלה; לפני כן הגיע אלי מכתב האדון אבו אלפרג' בן שעיא, </li>
<li>והוא נוזף ומאשים שנודע לו מבן קסאסא שאני עצמי ואדוני ורבי אבו אלפרג' </li>
</ol>
                    
                        <h3>recto, top margin</h3>
                    
                        <p>בן נחום, יתמיד אלוהים את גדולתו, דיברנו אצלו עליו וכי ביקשנו (?) ממנו שיתייצב אצל סיף אלאסלאם, יתמיד אלוהים את שלטונו, בעניינו; על כן כאשר הגיע הנ"ל הבאנו אותו לפני הקהל </p>
<p> </p>
                    
                </div>
            
                <div data-canvas="https://figgy.princeton.edu/concern/scanned_resources/1816f552-14bb-4ad9-a904-77bc8fd56bc1/manifest/canvas/414708de-b290-4ae4-a373-17684276fd9b">
                    
                    
                    
                        <h3>verso</h3>
                    
                        <ol>
<li>ושאלנו אותו אם אמנם אמרנו דבר שכזה; אז הוא נשבע לפני הקהל</li>
<li>שלא שמע .... (שום דבר) שכזה וכי לא אמר עלינו דבר שכזה ; אבל לא הסתפקו</li>
<li>לגביו בדבר זה, והחלטנו לרדת לבית הכנסת ולהחרים בשמותינו אנו, אם אמנם</li>
<li>אמרנו כזאת רעל שם מי שנאמר (שאמרנו) ; ואז אמר היריב משבאנו לבית הכנסת:</li>
<li>אני אחסוך מכם זאת, ועמד והחרים על עצמו אם שמע בכלל כזאת מאתנו או אם אמר כזאת </li>
<li>בשמנו, והעיר עליו את כל מי שבא וכתבו עליו בעניין זה מעשה; הודע זאת אפוא לאדון</li>
<li>הנכבד, אשר מכר כל מה שהיה (בשותפות) ביני ובינו על סמך דברי בן קסאסא; אלוהים יגמול</li>
<li>לכל אדם כפי מעשיו וכפי כוונותיו. האוג, חי אלוהים, אדוני, אין לו ביקוש, אולי</li>
<li>בהתקרב ה'אידם' תהיה בו תזוזה ונמכור אותו. לפני כן הגיע בשבילך מכתב מדויד, עם</li>
<li>השיירה, אין ספק שיש בתוכו חשבון, ושלחתיו כרוך במכתבי (אליך)</li>
<li>בידי סלמאן שהיה שולחני ב'אלפטאטין', שהיה ברשיד, והיה עוסק במסחר;</li>
<li>אקווה (שהגיע אליך וכי) תכתוב תשובה עליו במהרה ותשלחנה ואעביר אותה עם מי שיבוא, </li>
<li>ברצון האל ; אני שולח לך; אדוני ורבי, את מיטב דרישות השלום ולאדוני ורבי, הנכבד אבו </li>
<li>אלברכאת (ובנו ?) .... מיטב דרישות השלום, ולאדוני אבו נצר(?)</li>
<li>יתמיד אלוהים את גדולתו, דרישות שלום, ואני מחכה לבוא מכתבך</li>
<li>.... אל תעכב אותו לי, ועשה בעניין ....; ושלום. </li>
</ol>
                    
                        <h3>verso, address</h3>
                    
                        <p>לאדוני ורבי הנכבד אבו בשר אזהר בן מנצור; בן סגמאר. </p>
<p> </p>
                    
                </div>
            
        </section>
    </body>
</html>
