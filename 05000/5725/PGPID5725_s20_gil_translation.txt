recto

כתבתי לך לפני כן, אדוני ורבי הנכבד, ייתן לך אלוהים אריכות ימים ויתמיד את גדולתך ויכה את
אויביך, מכתבים אחרים, תשובות על מכתביך שהגיעו, ועניתי לך על כל פרט שבהם; אשר 
למה שכתבת, שקיבלת את המשי וכי פרשת אותו ו.... אותו, אכן אני מודה על חסדיך ו....
על זאת, וביקשתי ממך כי תואיל לשקול אותו ולהציע אותו ולמכור ממנו מה שיתאפשר לך 
וכי תודיע לי באיזה מחיר ומה משקלו, במהרה. כתבת שהלאל לקח ממך
את הארבעים וכמה אדרות. הודעתיך שקיבלתי מכתב מבן אחי, ובו הוא כותב שמשקל המשי הוא
שישים רטלים ....; וקיבלתי מכתב מהלאל, ואינו מזכיר כלל שלקח משי כלשהו;
הדבר הדאיג אותי, וכבר כתבתי מכתב אל דודו ואליו ושאלתי אותם למי למסור
.... אקווה ששניים אלה אמנם עשו זאת. לפני כן
ביקשתי מאדוני אבו זכרי יחיא אלפאסי שיעזור לך, אדוני ורבי, למכור את
המשי הזה ; כמו כן ביקשתי מאדוני אבו נצר בקא בן שויע, יתמיד אלוהים את גדולתו, במכתב,
שיעזור לך, אדוני, למוכרו, אם תהיה זקוק לאלה השניים. כמו כן הודיע לי אבו סעיד .... 
.... שהוא מתמצא בלקוחותיו וכמי שיקנה אותו; וביקשתי ממנו שימסור ....
לך, אדוני ורבי, ויעזור לך במכירתו, כי אתה, אדוני ורבי ....
.... אין לך יכולת למוכרו. וראיתי שבמכתביך, אדוני ורכי יתמיד אלוהים את עזרתו לך,
אתה מורן אותי לעלות לפסטאט ואתה כותב: יש בעלייתך (לפסטאט) תועלת מבחינות שונות 
אבל הלוא הודעתיך אדוני שיש בי מחלות שונות, הקלה שבהן הגרב; איני יכול
לשבת ולא לרכוב, וחוץ מזה כדי לעלות אהיה חייב בדמי קדימה ובהוצאות דרך ואיני סבור שיהיה הרווח
שקול כנגד ההפסד הכספי והגופני שיהיה לי; ביקשתי אפוא ממך כי תואיל לקחת טרחה זו על עצמך.
מכובדי, ולמלא את מקומי בעניין זה ותפטור אותי מלעלות, ואני בוטח בחסדך
בדבר זה ; ואם, ישמור אלוהים, יימצא שהעניין הוא הכרחי ואין מנוס מן העלייה
בגללו, ולא מפלט מן העלייה, אקבל על עצמי את הצום ואת הקושי ואעלה,
כפי שיגזור אלוהים עלי: אני מצפה אפוא לבוא מכתבך המכובד ובו מה שתצווה
ועל זה אסמוך. כבר ציוויתי על אבו סעיד כי ייפגש עמך, ואם אמנם לא יהיה מנוס מן
המסע, צווה עליו שייקח לי דירה שאתגורר בה, במקום שתמצא אתה לנכון ושאלוהים יזמן, 
עשה זאת בחסדך ; ביקשתי ממך שתיקח בשבילי את החשבון של בן שעיא על מה ששילם בעדי,
מסוכם, וכיוצא בזה גם מה ששילם הלאל, שלח לי אפוא את החשבון כרוך במכתבך; אקווה שמכתב ממך
נמצא בדרך אלי, עם (הדברים האלה; לפני כן הגיע אלי מכתב האדון אבו אלפרג' בן שעיא, 
והוא נוזף ומאשים שנודע לו מבן קסאסא שאני עצמי ואדוני ורבי אבו אלפרג' 

recto, top margin
בן נחום, יתמיד אלוהים את גדולתו, דיברנו אצלו עליו וכי ביקשנו (?) ממנו שיתייצב אצל סיף אלאסלאם, יתמיד אלוהים את שלטונו, בעניינו; על כן כאשר הגיע הנ"ל הבאנו אותו לפני הקהל 
 
verso

ושאלנו אותו אם אמנם אמרנו דבר שכזה; אז הוא נשבע לפני הקהל
שלא שמע .... (שום דבר) שכזה וכי לא אמר עלינו דבר שכזה ; אבל לא הסתפקו
לגביו בדבר זה, והחלטנו לרדת לבית הכנסת ולהחרים בשמותינו אנו, אם אמנם
אמרנו כזאת רעל שם מי שנאמר (שאמרנו) ; ואז אמר היריב משבאנו לבית הכנסת:
אני אחסוך מכם זאת, ועמד והחרים על עצמו אם שמע בכלל כזאת מאתנו או אם אמר כזאת 
בשמנו, והעיר עליו את כל מי שבא וכתבו עליו בעניין זה מעשה; הודע זאת אפוא לאדון
הנכבד, אשר מכר כל מה שהיה (בשותפות) ביני ובינו על סמך דברי בן קסאסא; אלוהים יגמול
לכל אדם כפי מעשיו וכפי כוונותיו. האוג, חי אלוהים, אדוני, אין לו ביקוש, אולי
בהתקרב ה'אידם' תהיה בו תזוזה ונמכור אותו. לפני כן הגיע בשבילך מכתב מדויד, עם
השיירה, אין ספק שיש בתוכו חשבון, ושלחתיו כרוך במכתבי (אליך)
בידי סלמאן שהיה שולחני ב'אלפטאטין', שהיה ברשיד, והיה עוסק במסחר;
אקווה (שהגיע אליך וכי) תכתוב תשובה עליו במהרה ותשלחנה ואעביר אותה עם מי שיבוא, 
ברצון האל ; אני שולח לך; אדוני ורבי, את מיטב דרישות השלום ולאדוני ורבי, הנכבד אבו 
אלברכאת (ובנו ?) .... מיטב דרישות השלום, ולאדוני אבו נצר(?)
יתמיד אלוהים את גדולתו, דרישות שלום, ואני מחכה לבוא מכתבך
.... אל תעכב אותו לי, ועשה בעניין ....; ושלום. 

verso, address
לאדוני ורבי הנכבד אבו בשר אזהר בן מנצור; בן סגמאר. 
 