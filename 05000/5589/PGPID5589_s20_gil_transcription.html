
<html>
    <head>
        <title>Transcription of Letter: Bodl. MS heb. a 3/23</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. a 3/23</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-23/1.json">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;בש'מך רח'</span></li>
<li><span lang="he">וצל כתאב מולאי אלשיך אלגליל אטאל אללה בקאה</span></li>
<li><span lang="he">ואדאם עזה ונעמאה ותאידה ותמכינה וכבת</span></li>
<li><span lang="he">אעדאה ואלדי דכר מן אלשוק והו ענדנא &ndash; &ndash;</span></li>
<li><span lang="he">באצעאפה פאסאל אללה תעאלי בקרב אלאגתמאע</span></li>
<li><span lang="he">בפצלה ומנה והו ולי דלך ואלקאדר עלי כל שי</span></li>
<li><span lang="he">ואמא אלדי דכר פי מעני זעפראן כאן קד תקדם</span></li>
<li><span lang="he">כתאבי בדלך אלי חצרתה ודכרת פיה קלה</span></li>
<li><span lang="he">לפרח אנתם תערפון מא חסבת אלזעפראן אלמן</span></li>
<li><span lang="he">&nbsp;ו' די'נ' אלא בקולך קלת דפעו ו די'נ' פי דמיאט</span></li>
<li><span lang="he">&nbsp;ואנא מא ראית זעפראן אמא ערפתה מא</span></li>
<li><span lang="he">&nbsp;יכרג מן תחת יד אליהוד שי פי כיר כאצה</span></li>
<li><span lang="he">&nbsp;מן יד אבן מסעוד מא ילזמני ואמא אלמחמודה</span></li>
<li><span lang="he">&nbsp;איצא מא ראית בעד גבנא הונא ופתחנא נצפה</span></li>
<li><span lang="he">&nbsp;דקאק מא תסוא ד' דנאנר אלמן ואנת חאסבתה</span></li>
<li><span lang="he">&nbsp;ו' דנ'נ' אלמן יכון פי אלאתנין תפאוד י'ח' ד'י'נ'</span></li>
<li><span lang="he">&nbsp;חצתה ו' ד'י'נ' מתל מא אכד אלרבח לה פי</span></li>
<li><span lang="he">&nbsp;זגאג ד' די'נ' גיר תלת אדא ביעתה אלזגאג</span></li>
<li><span lang="he">&nbsp;תאכד תלתה והו תחת ידך ואלבאקי דינארין</span></li>
<li><span lang="he">&nbsp;ותלת תאכדה מתל מא פעלת אנא כאן לה</span></li>
<li><span lang="he">&nbsp;דינארין מא כרגת מן מצר חתי וזנתה ענד</span></li>
<li><span lang="he">&nbsp;אלשיך אבו אלחסין גיר חצורה יריד יפעל כדלך</span></li>
<li><span lang="he">&nbsp;אמא פי מעני אלחריר לא תלז פי ביעה ולא</span></li>
<li><span lang="he">&nbsp;תצ'מן אנת אלשיך אבו נצר חתי יביע תכלו אן</span></li>
<li><span lang="he">&nbsp;רגע כ'ה' //אלעשרה// בענא מא לנא חאגה בביעה אן כאן</span></li>
<li><span lang="he">&nbsp;גא זבון וטלב אלדי ענדה [[ב]] כמא קלנא לה</span></li>
<li><span lang="he">&nbsp;פביע לו לא לא תביע אן כאן כסארה נחנא</span></li>
<li><span lang="he">&nbsp;אולא עלינא מהל אמא פי מעני תוב דיבאג</span></li>
<li><span lang="he">&nbsp;מא דכרתני פי אלכתאב אלאכר אני איש כאן</span></li>
<li><span lang="he">&nbsp;מנה אשתהי תכברני פי אלכתאב ואמא</span></li>
<li><span lang="he">&nbsp;אלחריר אלדי ביני ובין מולאי אלשיך אבו מנצור</span></li>
<li><span lang="he">&nbsp;אנפ/ד/תה אליה חתי יעמל פיה בראיה אלסעידה</span></li>
<li><span lang="he">&nbsp;ואמא אלמחמודה אלדי כאן קדים ענדי ביעתה[א]</span></li>
<li><span lang="he">&nbsp;כיף מא גאי ואמא אלאכר אלדי גאו מע פרח</span></li>
<li><span lang="he">&nbsp;מא קדרנא נביע באקיה אלי אלאן נצפה [</span></li>
<li><span lang="he">&nbsp;ואמא אלבצאיע כלה מא תסוא הונא שי</span></li>
<li><span lang="he">&nbsp;אסתכרנא וגהנא כלה ללגרב ואבו אלפרג</span></li>
<li><span lang="he">&nbsp;מסאפר אלי אלגרב אללה יכתב סלאמתהם ויסהל</span></li>
<li><span lang="he">&nbsp;עליהם אלנאס אלסנה כלהם בצ'רורה יסאפרון</span></li>
<li><span lang="he">&nbsp;אן כאן כלאוה בצאעתהם הונא מא יאכודון</span></li>
<li><span lang="he">&nbsp;שי ואמא רבאעי אכדת מן צ'אפר וכאן קד</span></li>
<li><span lang="he">&nbsp;כתבת כתאב עלי יד אבו נצר ואנפדת אל</span></li>
<li><span lang="he">&nbsp;גפנה וכמארה אלמלחפה תמו פי יומנא הדה</span></li>
<li><span lang="he">&nbsp;נאכד מן צאנע ואלמקטע נשתרי מקצור</span></li>
<li><span lang="he">&nbsp;מפרוק ואן גא כבר מן אלשאם או מן אלימן</span></li>
<li><span lang="he">&nbsp;תכברני אמא פ[ &nbsp; &nbsp; &nbsp; ] מרכב אלי טראבלס</span></li>
<li><span lang="he">&nbsp;אקלע מן הונא ואליום חתי אקלע [ &nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;גרבי ואלשכתור אלדי בקי הונא יקולון [[גא י]]</span></li>
<li><span lang="he">&nbsp;גדא יקלע והו יום אלכמיס כ'ד' מן ניסן ואלמראכב</span></li>
<li><span lang="he">&nbsp;כלהם מנגזין ללאקלאע והם מנתצרין</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">טארוס אלגדיד(?) יכץ חצרתה באפצל אלסלאם ואן //כאן// חאגה תשרפני בקצאהא</span></li>
<li><span lang="he">וגואב אלכתאב סרעה ואלאצדקא כלהם מכצוצין באפצל אלסלאם ואן כאן געפרי ואבו</span></li>
<li><span lang="he">נצר פי מצר ילזמהם בספר חתי</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-23/2.json">
                    
                    
                    
                        <h3>Verso (upside down in this orientation)</h3>
                    
                        <ol>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואיצא אן כאן [</span></li>
<li><span lang="he">לה כתבת כתאב למולאי אלשיך אבו [</span></li>
<li><span lang="he">חתי יתפצל ידפע לך תמן אלזעפראן חתי [</span></li>
<li><span lang="he">מא יעטל ספרה ואנא אן שא אללה מעול קבל</span></li>
<li><span lang="he">ע'צר'ת בעשרה איאם ואנא פי ריף ואיצא</span></li>
<li><span lang="he">מא דכרתני פי כתאבך איש עמלת מע</span></li>
<li><span lang="he">מולאי אלשיך אבו אלמעאלי ואיש דפעת לה</span></li>
<li><span lang="he">ואן כאן אלי אלאן בקי במצר ואנגז אמר אל</span></li>
<li><span lang="he">תוב דיבאג תדפע איצא תמנה לה עלי כל</span></li>
<li><span lang="he">&nbsp;חאל ומעי אלדהב איצא נכרג אלי ריף ונזיד עלי[ה]</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;שלומך ירבה לעד</span></li>
</ol>
                    
                        <h3>Verso (originally upside down, per Gil)</h3>
                    
                        <ol>
<li><span lang="he">חצרה מולאי אלשיך אלגליל &nbsp; &nbsp; &nbsp; &nbsp; &nbsp; &nbsp; &nbsp; שאכרה יצחק הלוי</span></li>
<li><span lang="he">אבו אלעלא מר עולה הלוי &nbsp; &nbsp; &nbsp; &nbsp; &nbsp; &nbsp; &nbsp; &nbsp; בר שמחה ז'צ'ל'</span></li>
<li><span lang="he">בר' יוסף אלדמשקי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אלניסאבורי לק''י</span></li>
<li><span lang="he">הנאמן רצוי הישיבה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אדאם אללה עזה</span></li>
</ol>
                    
                </div>
            
        </section>
    </body>
</html>
