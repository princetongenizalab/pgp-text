
<html>
    <head>
        <title>Hebrew Translation of Letter: Bodl. MS heb. a 3/23</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. a 3/23</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-23/1.json">
                    
                    
                    
                        <h3>recto</h3>
                    
                        <ol>
<li>(2−1) בשמך רחמ'. הגיע מכתבך, אדוני ורבי הנכבד, ייתן לך אלוהים אריכות ימים</li>
<li> </li>
<li>ויתמיד את גדולתך ואת חסדיו ואת עזרתו לך, ואת יכולתך, ויכה את</li>
<li>אויביך. מה שכתבת על געגועיך, אצלנו הם</li>
<li>כפליים. אבקש מאלוהים יתעלה שיקרב את פגישתנו</li>
<li>בחסדו ובטובו, הלוא הוא קרוב להיענות וגיבור לעשות כחפצו.</li>
<li>אשר למה שכתבת בעניין הכרכום, כבר לפני כן</li>
<li>כתבתי על זאת אל הדרתך וכתבתי במכתב על 'קלה'</li>
<li>של פרח. אתם יודעים שחישבתי את הכרכום מן</li>
<li>בו' דינרים אך ורק מפני שכך אמרת; אמרת ששילמו ו' דינרים בדמיאט,</li>
<li>ואילו אני אך ראיתי כרכוס, מיד ידעתי שלא</li>
<li>יצא דבר מידי היהודים בטובה, ובייחוד</li>
<li>מידי אבן מסעוד, ככל שנוגע לי. אשר לחבלבל</li>
<li>כיוצא בזה, מה שראיתי אחרי שהבאנו (אותו) הנה ופתחנו את מחציתו</li>
<li>היה מפורר, אינו שווה (אף) ד' דינרים המן; ואתה חישבת אותו</li>
<li>ו' דינרים המן; בעד השניים יהיה לך רווח י"ח דינר,</li>
<li>חלקו ו' דינרים, כפי שקנה. הוא מרוויח על</li>
<li>(כלי) הזכוכית ד' דינרים פחות שליש. אם תמכור את (כלי) הזכוכית,</li>
<li>קח מהתמורה שליש, כי היא אצלך והיתרה שני דינרים</li>
<li>ושליש תיקח, כפי שעשיתי אני; היו לזכותו</li>
<li>שני דינרים, שילמתי לו אותם עוד בטרם צאתי מפסטאט, דרך</li>
<li>האדון אבו אלחסין, שלא בנוכחותו, כך הוא רוצה שייעשה.</li>
<li>אשר לעניין המשי, אל תלחץ למכור אותו ואל</li>
<li>תערוב אתה לאדון אבו נצר שימכרנו; עזבו אותו; אם</li>
<li>יהיה שוב כ''ה בעד עשרה נמכור, ואין לנו צורך למכרו. אם</li>
<li>יבוא לקוח ויבקש מה שאצלו כפי שאמרנו לו,</li>
<li>אז מכור, ולא אל תמכור; שמא יהיה הפסד, ואנחנו</li>
<li>מוטב לנו שלא להיחפז. ובעניין בגר המשי</li>
<li>שכתבת לי במכתב האחר,</li>
<li>רצוני כי תודיע לי במכתב מה היה בסופו. אשר</li>
<li>למשי שבשותפות ביני ובין אדוני ורבי אבו מנצור,</li>
<li>שלחתי אותו אליו שיעשה בו על פי דעתו המבורכת.</li>
<li>ואילו החבלבל שהיה אצלי מקודם, מכרתיו</li>
<li>כפי שהזדמן, ואילו את האחר, שהביא פרח,</li>
<li>לא יכולנו למכור, וחצי ממנו נשאר עד עכשיו ....</li>
<li>ואילו כל הסחורות כולן אינן שוות כאן כלום.</li>
<li>ביקשנו את חסרי (אלוהים) ושלחנו הכול למגרב. אבו אלפרג'</li>
<li>נוסע למגרב, אלוהים יכתבם לשלום ויצליח</li>
<li>דרכם. הבריות כולם במצוקה השנה, הם נוסעים</li>
<li>משמסיימים (למכור) את סחורתם כאן, אינם קונים</li>
<li>דבר, אשר לרבע הדינר, לקחתי מאת טאפר. לפני כן</li>
<li>כתבתי מכתב בידי אבו נצר ושלחתי</li>
<li>את הקערה ואת הצעיף שלו. את הסודר השלימו ממש היום</li>
<li>אקח אותו מהאומן; את האריג אקנה מכווץ,</li>
<li>חתוך. אם תבוא ידיעה מהשאם או מתימן</li>
<li>הודע לי ; .... אסע לטראבלס,</li>
<li>אפליג מכאן; והיום, כדי שאפליג....</li>
<li>מגרבי; אומרים שה'שכתור' שנותר כאן</li>
<li>יפליג מחר, כלומר ביום ה' כ"ד בניסן. האוניות</li>
<li>כולן מתכוננות להפלגה והן מחכות </li>
</ol>
                    
                        <h3>recto, right margin</h3>
                    
                        <p>לרוח. טארוס אלג'דיד(?) שולח להדרתך את מיטב דרישות השלום. ואם יהיה לך צורך בקנייה כבדני בסיפוקו; ענה לי במהרה; מיטב דרישות השלום לכל הידידים. אם ג'עפרי ואבו נצר הם בפסטאט, חייב אותם שייסעו, כדי </p>
                    
                </div>
            
                <div data-canvas="https://princetongenizalab.github.io/iiif/bodleian/a/canvas/ms-heb-a-3-23/2.json">
                    
                    
                    
                        <h3>verso</h3>
                    
                        <ol>
<li>.... כמו כן אם .... (אמור)</li>
<li>לו שכתבתי מכתב אל אדוני ורבי אבו ....</li>
<li>כדי שיואיל לשלם לך את התמורה בעד הכרכום כדי ....</li>
<li>אל יבטל את מסעו. אני מתכוון, ברצון האל,</li>
<li>(לנסוע) עשרה ימים לפני עצרת, בעוד אני בריף. ועוד:</li>
<li>לא כתבת לי במכתבך מה עשית בעניין</li>
<li>אדוני אבו אלמעאלי ומה שילמת לו,</li>
<li>ואם נשאר עד עכשיו בפסטאט וסידר את עניין</li>
<li>בגד המשי. שלם לו גם כן את התמורה, בכל</li>
<li>אופן. עמי נמצא גם הזהב, אסע לריף ואוסיף עליו.</li>
<li>שלומך ירבה לעד. </li>
</ol>
                    
                        <h3>verso, address</h3>
                    
                        <p>הדרת אדוני ורבי הנכבד אבו אלעלא מר' עולה הלוי ב"ר יוסף אלדמשקי הנאמן רצוי הישיבה, ייתן לו אלוהים יקר תמיד; המורה לו, יצחק הלוי בר שמחה זצ"ל אלניסאבורי. לק"י. </p>
<p> </p>
                    
                </div>
            
        </section>
    </body>
</html>
