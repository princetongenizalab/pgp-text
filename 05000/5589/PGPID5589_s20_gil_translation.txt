recto

(2−1) בשמך רחמ'. הגיע מכתבך, אדוני ורבי הנכבד, ייתן לך אלוהים אריכות ימים
 
ויתמיד את גדולתך ואת חסדיו ואת עזרתו לך, ואת יכולתך, ויכה את
אויביך. מה שכתבת על געגועיך, אצלנו הם
כפליים. אבקש מאלוהים יתעלה שיקרב את פגישתנו
בחסדו ובטובו, הלוא הוא קרוב להיענות וגיבור לעשות כחפצו.
אשר למה שכתבת בעניין הכרכום, כבר לפני כן
כתבתי על זאת אל הדרתך וכתבתי במכתב על 'קלה'
של פרח. אתם יודעים שחישבתי את הכרכום מן
בו' דינרים אך ורק מפני שכך אמרת; אמרת ששילמו ו' דינרים בדמיאט,
ואילו אני אך ראיתי כרכוס, מיד ידעתי שלא
יצא דבר מידי היהודים בטובה, ובייחוד
מידי אבן מסעוד, ככל שנוגע לי. אשר לחבלבל
כיוצא בזה, מה שראיתי אחרי שהבאנו (אותו) הנה ופתחנו את מחציתו
היה מפורר, אינו שווה (אף) ד' דינרים המן; ואתה חישבת אותו
ו' דינרים המן; בעד השניים יהיה לך רווח י"ח דינר,
חלקו ו' דינרים, כפי שקנה. הוא מרוויח על
(כלי) הזכוכית ד' דינרים פחות שליש. אם תמכור את (כלי) הזכוכית,
קח מהתמורה שליש, כי היא אצלך והיתרה שני דינרים
ושליש תיקח, כפי שעשיתי אני; היו לזכותו
שני דינרים, שילמתי לו אותם עוד בטרם צאתי מפסטאט, דרך
האדון אבו אלחסין, שלא בנוכחותו, כך הוא רוצה שייעשה.
אשר לעניין המשי, אל תלחץ למכור אותו ואל
תערוב אתה לאדון אבו נצר שימכרנו; עזבו אותו; אם
יהיה שוב כ''ה בעד עשרה נמכור, ואין לנו צורך למכרו. אם
יבוא לקוח ויבקש מה שאצלו כפי שאמרנו לו,
אז מכור, ולא אל תמכור; שמא יהיה הפסד, ואנחנו
מוטב לנו שלא להיחפז. ובעניין בגר המשי
שכתבת לי במכתב האחר,
רצוני כי תודיע לי במכתב מה היה בסופו. אשר
למשי שבשותפות ביני ובין אדוני ורבי אבו מנצור,
שלחתי אותו אליו שיעשה בו על פי דעתו המבורכת.
ואילו החבלבל שהיה אצלי מקודם, מכרתיו
כפי שהזדמן, ואילו את האחר, שהביא פרח,
לא יכולנו למכור, וחצי ממנו נשאר עד עכשיו ....
ואילו כל הסחורות כולן אינן שוות כאן כלום.
ביקשנו את חסרי (אלוהים) ושלחנו הכול למגרב. אבו אלפרג'
נוסע למגרב, אלוהים יכתבם לשלום ויצליח
דרכם. הבריות כולם במצוקה השנה, הם נוסעים
משמסיימים (למכור) את סחורתם כאן, אינם קונים
דבר, אשר לרבע הדינר, לקחתי מאת טאפר. לפני כן
כתבתי מכתב בידי אבו נצר ושלחתי
את הקערה ואת הצעיף שלו. את הסודר השלימו ממש היום
אקח אותו מהאומן; את האריג אקנה מכווץ,
חתוך. אם תבוא ידיעה מהשאם או מתימן
הודע לי ; .... אסע לטראבלס,
אפליג מכאן; והיום, כדי שאפליג....
מגרבי; אומרים שה'שכתור' שנותר כאן
יפליג מחר, כלומר ביום ה' כ"ד בניסן. האוניות
כולן מתכוננות להפלגה והן מחכות 

recto, right margin
לרוח. טארוס אלג'דיד(?) שולח להדרתך את מיטב דרישות השלום. ואם יהיה לך צורך בקנייה כבדני בסיפוקו; ענה לי במהרה; מיטב דרישות השלום לכל הידידים. אם ג'עפרי ואבו נצר הם בפסטאט, חייב אותם שייסעו, כדי 
verso

.... כמו כן אם .... (אמור)
לו שכתבתי מכתב אל אדוני ורבי אבו ....
כדי שיואיל לשלם לך את התמורה בעד הכרכום כדי ....
אל יבטל את מסעו. אני מתכוון, ברצון האל,
(לנסוע) עשרה ימים לפני עצרת, בעוד אני בריף. ועוד:
לא כתבת לי במכתבך מה עשית בעניין
אדוני אבו אלמעאלי ומה שילמת לו,
ואם נשאר עד עכשיו בפסטאט וסידר את עניין
בגד המשי. שלם לו גם כן את התמורה, בכל
אופן. עמי נמצא גם הזהב, אסע לריף ואוסיף עליו.
שלומך ירבה לעד. 

verso, address
הדרת אדוני ורבי הנכבד אבו אלעלא מר' עולה הלוי ב"ר יוסף אלדמשקי הנאמן רצוי הישיבה, ייתן לו אלוהים יקר תמיד; המורה לו, יצחק הלוי בר שמחה זצ"ל אלניסאבורי. לק"י. 
 