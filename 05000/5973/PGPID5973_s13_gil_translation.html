
<html>
    <head>
        <title>Hebrew Translation of Letter: T-S 8J26.17</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J26.17</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00026-00017/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויחמיד את עזרתו לך ואת שלומך</li>
<li>ואת חסדיו לך, ויכה את אויביך, מן הבית, בכ' באלול, יחתום אותו</li>
<li>אלוהים עליך, אדוני, במיטב חותמו ויקבל מאתנו וממך (את תפילת) אלה</li>
<li>הימים הבאים אלינו, תיכתב, וכו' ;</li>
<li>אחרי בוא מכתבך</li>
<li>שבו אתה כותב ששלום לך ואתה בריא, יתמיד אלוהים את שלומך ואת בריאותך ברחמיו, עוד כתבת</li>
<li>שמה ששלחתי הגיע כולו בשלום, אל תילקח ממני, ואל אשאר</li>
<li>בלעדיך. עוד כתבת למסור לאשתך ג' רבעי דינר בסך הכול, מהם</li>
<li>רבע דינר שתיעזר בו בשביל הסודר ; וכבר מסרתי זאת כאשר הגיע</li>
<li>מכתבך הראשון ומסרתי להם עוד, כאשר אמרו כי</li>
<li>כ"ה רבעי הדינר העבים שכתבת עליהם הם ח' דרהמים (כל אחד) וביקשו ממני להלוות להם (עוד) רבע דינר</li>
<li>עד שתגענה בשבילם ההוצאות של תשרי, ועשיתי זאת; אלוהים יתעלה ירחיב</li>
<li>פרנסתך וייתן לך חיים בשבילם. בתחילת תשרי אוציא להם ג'ראב</li>
<li>חיטים מן הישנות ואמדוד להם אותן בחצי ויבה גדולה,</li>
<li>ואודיעך זאת במכתבי. עוד כתבת כי בבוא התמורה בעד הניל, אקבל אותה</li>
<li>בשבילך, אלוהים יכתוב אותו לשלום, ויגן עלינו ועליך. עוד כתבת</li>
<li>שדיברת עם ר' צדקה על יתרת התמורה בעד בד הפשתים, והלוא זה דבר נורא.</li>
<li>הוא מעכב את כספי זה חודשים מהיום, ויש לי אצלו יתרה לזכותי שאתה יודע אותה והוא לגמרי</li>
<li>מתעלם ממני בזה, ובסופו של דבר משלם לי כמה שמתחשק לו, ואין לי בררה.</li>
<li>ואני שואל אותך מה הסיבה לזאת. ימכור לי את ג' הרטלים הנותרים מן</li>
<li>האריזה וימסור את האריזה שתישאר. אודיעך, יתן לך אלוהים שלום, כי שלחתי</li>
<li>עם ברכאת ארגו; השכירות בעדו דינר אחד ; אקווה שהגיע,</li>
<li>ברצון האל. יש לשלם לו דינר אחרי קבלת הארגו, ברצון האל.</li>
<li>כתבת שדיבר עמך ר' יוסף בן נסים בעניין מה שנשאר חייב, וכי הוא</li>
<li>ישלם לך, ברצון האל. אודיעך, ייתן לך אלוהים שלום, כי היתומים האלה </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00026-00017/canvas/2">
                    
                    
                    
                        <h3>verso</h3>
                    
                        <ol>
<li>הם, אלוהים הוא היודע, בצרה גדולה בגלל התובעים, והשופט לא יעזור להם</li>
<li>כלום, יביט אלוהים אליהם. וכבר הגיע נאמן הנאמנים, וחשבנו שנקבל</li>
<li>מכתב ממך או מהאדון אבו סעיד אשר יודיענו</li>
<li>שקיבל הוראות מאדוננו שר השרים במה שנוגע לאלה</li>
<li>המסכנים, או מכתב. אבל לא הגיע אלינו כלום, ויש לבטוח באלוהים</li>
<li>יתעלה. אם תוכל לדבר עם אדוננו, ירום הודו, שאולי ישלח מכתב,</li>
<li>או הוראה, עשה זאת ; אבל אם קשה לך הדבר, עזוב אותו. הגיע</li>
<li>מכתבך ששלחת אל ביתך, יאריך ימים. כתבתי בחיפזון, סלח</li>
<li>בטובך; תכתוב בטובך מכתב על בוא הסכום הזה, ברצון האל. קבל אדוני</li>
<li>את מיטב דרישות השלום. בני נהוראי מנשק את ידך ודורש בשלומך: ואלכבירה</li>
<li>וכל מי שאצלנו שולחים להדרתך דרישות שלום ; בני משפחתך באים אלינו לעתים קרובות </li>
<li>ובני משפחתנו הולכים אליהם, והם במצב מצוין. חסון לעת עתה לא</li>
<li>הגיע, אם יבוא מישהו מן המגרב אודיעך. אני נשבע באבי, לא אזניח</li>
<li>שום קנייה שתהיה זקוק לה. הבורא יודע כמה אני מודאג בגלל האיחור של</li>
<li>האלום הזה, וביותר בגללך. אלוהים יעזור ונשווק אותו, ברצון</li>
<li>האל. ושלום וחיים יוסיפו לך. </li>
</ol>
                    
                        <h3>verso, address</h3>
                    
                        <p>אדוני ורבי אבו עמראן מוסא בן אבו אלחַי נ"ע, ייתן לו אלוהים אריכות ימים ויתמיד את חסדיו לו. נתן בן נהוראי נ"ע. </p>
                    
                </div>
            
        </section>
    </body>
</html>
