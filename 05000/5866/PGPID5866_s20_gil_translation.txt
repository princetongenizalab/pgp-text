recto

.... ומה שרצונך לדעת, ייתן לך אלוהים שלום: הגיע מכתבך
אדוני, ובו אתה כותב שקנית כל מה שהיה דרוש לנו
עד האחרון שבהם; וכבר התלוננתי שלא קיבלו אותם
בני בן מטרוח ועיכבו אותנו מאוד. וסמכנו
על ידידינו הקראים אולי תבואנה עמם ידיעות עליהם, אבל לא
הודיעונו דבר. חי האותיות האלה, כבר העמסנו, אבל לא היתה
לנו על היבשה שום סחורה שנקנתה, חוץ משל עלוש, וכאשר עלו על
הקניות ועל עניינן טענתי כנגד אדוני אבן זכריה יחיא בן
זרארה, זה אשר הבאתי אותו אליך, ואמרתי לו: שלם לו את כ' הדינרים. 
ועכשיו, אדוני, הוא נוסע, ואין עוד מה שיעכב אותנו חוץ
מ.... . אני אסע, וביום שיגיע אליך, אבקש ממך כי
תמסור לו את כל הסחורות שקנינו חוץ מהיתרה של
הזהב. ואל תותיר שום קנייה שלנו חוץ ממה שהוריתי לך במכתבים
ועוד לא קנית, והודע לנו על מכירת הזהב כולו
וכל הפירוט של הדבר, בהעתקה. זולתך זקוק להוראות. ואבקש ממך,
אדוני, כי תואיל וביום שיגיע (המכתב) תקנה לי גם
צרור(?) פנינים גדולות משובחות וטובות, מי' דינרים הצרור עד ט'
וחצי, וצרור בי"ו דינר עד ט"ו וחצי הצרור, ביום שיגיע.
וכמו כן ה' מנים קני ציפורנים וי' רטלים משי בתפזורת
וי' 'נצפיות' בי' דינרים בעד י' עד י"א בעד י'. ושלח (אותם) ביום שיגיע (המכתב), אל
תיתן לזאת לשהות אף רגע, ואז לא יישאר עוד מה לעשות
אלא לנסוע; ואתה אינך זקוק להוראות, זולתך זקוק
להוראות. אני חייב בעד מה שאני שולח בערך ג' דינרים מצריים,
וכל מה שיגיע בידו, תהיה רשומה עליו החלוקה. ובטח באדון
אבו זכרי, ואל תעכב לי סחורה לאחר נסיעתו, ושום דבר הדומה
לסחורה אל תשאיר. וקנה לי גם את אלה ושלח הכול על ידיו,
חוץ מהזהב, שתשלח על ידי החאג' עלי אלצקלי או על ידי
החאג' עביד, רק כך, והודע לי כל צורך בקנייה ומה תמורתו,
ואל תיתן לו להשתהות שם אף רגע אחד, וכל מה שיימצא
אצלך, שלח עמו, ויש עמו, תעודה על הזכא(?) ויצא 

verso

.... שאינו שווה .... שלקחו ממך בעד שכירות (האונייה), את האשראי,
וכל מה שהוא חייב וכל מה שתשלח. ואם יהיה לאדון
צורך בקנייה, יכבדני במילויו, ואמסור לו על כל מה שאקנה
העתקה ; או תעודה שתהיה כתובה בערבית ובעברית
אמסור. הודע לי כל מה שאתה קונה, בהעתקה, ואת כל מה
שיוצא ממני, ואל תשאיר אחרי כן שום קנייה חוץ מהוהב, ואל
תיתן לו לשהות אף רגע אחד, כי אנחנו נוסעים, 
ויהי מה. וביום שיגיע, ברצון האל, שים לב שיצא, ואם
לא יישאר לו במה לשלוח קבלות, אולי יצא עמו מישהו
מלקוחותיך, ואל תעכב אותו אף לא רגע אחד. ואף פחות
מזה דיו בשביל אדם כמוך. מיטב דרישות השלום לך, ולכל
הנתונים להשגחתך דרישות שלום. דודי כלפון מוסר לך
דרישות שלום, והוא אומר לך : את יתרת הזהב (שלח) על ידי המקדים מן
אלה הג׳: החאג' עביד, או בן מטרוח אבו אלפצל או
עם החאג' עלי אלצקלי, ואל תעזוב אותו, כי תיקח אותו
אחרי החאג' עביד, והודע לנו את יתרת החשבון כפי הדרוש.
ופחות מזאת די לאדם כמוך. ודרישות שלום ושלום רב,
וישע יקרב, וג' כיסים גם כן, אבן אודם 'ענבי' 'מכבד'.
ואל תעכב אותם אף רגע אחד ; זולתך, אדוני,
הוא הזקוק להוראות. ושלום רב, וישע יקרב. 
