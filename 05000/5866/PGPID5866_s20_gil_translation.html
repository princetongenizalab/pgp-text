
<html>
    <head>
        <title>Hebrew Translation of Letter: T-S 12.424</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.424</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00424/canvas/1">
                    
                    
                    
                        <h3>recto</h3>
                    
                        <ol>
<li>.... ומה שרצונך לדעת, ייתן לך אלוהים שלום: הגיע מכתבך</li>
<li>אדוני, ובו אתה כותב שקנית כל מה שהיה דרוש לנו</li>
<li>עד האחרון שבהם; וכבר התלוננתי שלא קיבלו אותם</li>
<li>בני בן מטרוח ועיכבו אותנו מאוד. וסמכנו</li>
<li>על ידידינו הקראים אולי תבואנה עמם ידיעות עליהם, אבל לא</li>
<li>הודיעונו דבר. חי האותיות האלה, כבר העמסנו, אבל לא היתה</li>
<li>לנו על היבשה שום סחורה שנקנתה, חוץ משל עלוש, וכאשר עלו על</li>
<li>הקניות ועל עניינן טענתי כנגד אדוני אבן זכריה יחיא בן</li>
<li>זרארה, זה אשר הבאתי אותו אליך, ואמרתי לו: שלם לו את כ' הדינרים. </li>
<li>ועכשיו, אדוני, הוא נוסע, ואין עוד מה שיעכב אותנו חוץ</li>
<li>מ.... . אני אסע, וביום שיגיע אליך, אבקש ממך כי</li>
<li>תמסור לו את כל הסחורות שקנינו חוץ מהיתרה של</li>
<li>הזהב. ואל תותיר שום קנייה שלנו חוץ ממה שהוריתי לך במכתבים</li>
<li>ועוד לא קנית, והודע לנו על מכירת הזהב כולו</li>
<li>וכל הפירוט של הדבר, בהעתקה. זולתך זקוק להוראות. ואבקש ממך,</li>
<li>אדוני, כי תואיל וביום שיגיע (המכתב) תקנה לי גם</li>
<li>צרור(?) פנינים גדולות משובחות וטובות, מי' דינרים הצרור עד ט'</li>
<li>וחצי, וצרור בי"ו דינר עד ט"ו וחצי הצרור, ביום שיגיע.</li>
<li>וכמו כן ה' מנים קני ציפורנים וי' רטלים משי בתפזורת</li>
<li>וי' 'נצפיות' בי' דינרים בעד י' עד י"א בעד י'. ושלח (אותם) ביום שיגיע (המכתב), אל</li>
<li>תיתן לזאת לשהות אף רגע, ואז לא יישאר עוד מה לעשות</li>
<li>אלא לנסוע; ואתה אינך זקוק להוראות, זולתך זקוק</li>
<li>להוראות. אני חייב בעד מה שאני שולח בערך ג' דינרים מצריים,</li>
<li>וכל מה שיגיע בידו, תהיה רשומה עליו החלוקה. ובטח באדון</li>
<li>אבו זכרי, ואל תעכב לי סחורה לאחר נסיעתו, ושום דבר הדומה</li>
<li>לסחורה אל תשאיר. וקנה לי גם את אלה ושלח הכול על ידיו,</li>
<li>חוץ מהזהב, שתשלח על ידי החאג' עלי אלצקלי או על ידי</li>
<li>החאג' עביד, רק כך, והודע לי כל צורך בקנייה ומה תמורתו,</li>
<li>ואל תיתן לו להשתהות שם אף רגע אחד, וכל מה שיימצא</li>
<li>אצלך, שלח עמו, ויש עמו, תעודה על הזכא(?) ויצא </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00424/canvas/2">
                    
                    
                    
                        <h3>verso</h3>
                    
                        <ol>
<li>.... שאינו שווה .... שלקחו ממך בעד שכירות (האונייה), את האשראי,</li>
<li>וכל מה שהוא חייב וכל מה שתשלח. ואם יהיה לאדון</li>
<li>צורך בקנייה, יכבדני במילויו, ואמסור לו על כל מה שאקנה</li>
<li>העתקה ; או תעודה שתהיה כתובה בערבית ובעברית</li>
<li>אמסור. הודע לי כל מה שאתה קונה, בהעתקה, ואת כל מה</li>
<li>שיוצא ממני, ואל תשאיר אחרי כן שום קנייה חוץ מהוהב, ואל</li>
<li>תיתן לו לשהות אף רגע אחד, כי אנחנו נוסעים, </li>
<li>ויהי מה. וביום שיגיע, ברצון האל, שים לב שיצא, ואם</li>
<li>לא יישאר לו במה לשלוח קבלות, אולי יצא עמו מישהו</li>
<li>מלקוחותיך, ואל תעכב אותו אף לא רגע אחד. ואף פחות</li>
<li>מזה דיו בשביל אדם כמוך. מיטב דרישות השלום לך, ולכל</li>
<li>הנתונים להשגחתך דרישות שלום. דודי כלפון מוסר לך</li>
<li>דרישות שלום, והוא אומר לך : את יתרת הזהב (שלח) על ידי המקדים מן</li>
<li>אלה הג׳: החאג' עביד, או בן מטרוח אבו אלפצל או</li>
<li>עם החאג' עלי אלצקלי, ואל תעזוב אותו, כי תיקח אותו</li>
<li>אחרי החאג' עביד, והודע לנו את יתרת החשבון כפי הדרוש.</li>
<li>ופחות מזאת די לאדם כמוך. ודרישות שלום ושלום רב,</li>
<li>וישע יקרב, וג' כיסים גם כן, אבן אודם 'ענבי' 'מכבד'.</li>
<li>ואל תעכב אותם אף רגע אחד ; זולתך, אדוני,</li>
<li>הוא הזקוק להוראות. ושלום רב, וישע יקרב. </li>
</ol>
                    
                </div>
            
        </section>
    </body>
</html>
