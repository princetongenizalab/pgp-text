
<html>
    <head>
        <title>Hebrew Translation of Letter: T-S 8.25</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8.25</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-00025/canvas/1">
                    
                    
                    
                        <h3>recto</h3>
                    
                        <ol>
<li>אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת אושרך; מחצית תמוז; שלומי טוב,</li>
<li>אבל אני מתגעגע אליך, יקרב אלוהים את פגישתי עמך. קיבלתי את מכתבך, אבל לא ראיתי ממך מכתב חוץ מזה.</li>
<li>מי שמסתפק בשאלה, יסתפק במה שנתנו לו. הודיע לי אדוני ורבי אבו נצר שכתבת</li>
<li>לו מכתב חמישי, וכי ציינת שהמתווך המוכר את המשאוי לא יבוא אליו, אלא</li>
<li>כנגד פקודות תשלום ; אדוני, תן אותו לעובר אורח, יכריז עליו ונמכור אותו כפי שיעניק אלוהים ואל</li>
<li>תגרום לך דאגות בחיפושים ; אבל אם לא תרצה, תן אותו (במתנה), כי על מרביתם לא תדע אם הם מתים או</li>
<li>שהם עדיין בעולם הזה. והלוא זה דבר שאינו מוסיף לרווח (שמעניק אלוהים). רצוני שתרשה שנמכור אותו כפי שיעניק אלוהים.</li>
<li>ועוד שאלתיך לפני כן בעניין השעווה : מסור נא לאדוני אבו אסחק שלום ממני, ובקש ממנו בשמי</li>
<li>ותסייע לו וגם לי בעניין מכירת השעווה; אבל אם לא יבוא הדבר אצלו מרצונו הטוב,</li>
<li>אל תטריד אותו בדבר שאינו רוצה בו. את התמורות במזומנים, במידת האפשר, אם מהשעווה </li>
<li>או מהמשאוי, תשלח לי בידי מי שתמצא לנכון, והרשות בידך לשלוח את הדינרים האלה אם </li>
<li>ביבשה ואם בים, בידי מוסלם או יהודי או נוצרי. כמו כן ביקשתי ממך ופניתי אליך</li>
<li>כי תעדיף אותי על עיסוקיך ותקבל בשבילי מאדוני אבו סהל שני כיסים קטנים שיש לי אצלו ותטרח</li>
<li>לשלוח אותם, והלוא ידוע לך כי (נמצאים) בפסטאט אבו אלפרג' השולחני היהודי, ובני</li>
<li>בן חדיד ואסמעיל בן אלבוני, ואינני בא לציין לך דווקא אותם אישית. אם יסכימו</li>
<li>הם, או אחרים, הרשות בידך לפעול, שלח (את שני הכיסים) עם מי שיזמן לך אלוהים.</li>
</ol>
                    
                        <h3>recto, right margin</h3>
                    
                        <ol>
<li>היתה אצלנו השבוע רוח מזרחית, שנמשכה שני לילות ויום. אני מקווה</li>
<li>שאלוהים (יגרום) שיתברר על אודותם שיעברו בעזרתה (של הרוח) לים הפתוח כל הנמצאים בראס תיני, ברצון האל. אין אצלנו</li>
<li>ידיעות חוץ ממה שכבר כתבתי לך לפני כן. השיירה תצא מחר </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00025/canvas/2">
                    
                    
                    
                        <h3>verso</h3>
                    
                        <ol>
<li>ונושא המכתבים יצא עמה. הביזנטים מכרו את השרף ממ"ג עד ל"ו ומכרו (בגדי) 'בזיון' בד' רבעי דינר הזוג</li>
<li>בקירוב, אבל אין עמם בדים, ולא הגיע עמם דבר. אמרו שיש להם (לבדים) מחיר בארצם, כי הם מעטים.</li>
<li>הסבון היה ה' והוא היום ד' וחצי. השמן נמכר בכ"ב הקלה. אני סומך על אלוהים ועליך</li>
<li>בעניין בואם של הדינרים, כבר לוויתי דינרים והוצאתים. רצוני כי תעביר תוגה מלבי ותתעסק </li>
<li>במה שביקשתי ממך. קבל את הכיס ושלח אותו לי עם מי שתמצא לנכון. יש לי בגדים 'טברי' בתוך בד אריזה,</li>
<li>רצוני כי תמסרם לאדוני אבו סהל מנשה, בטובך. אני שולח לך את מיטב דרישות השלום, ולאדוני ורבי אבו אלכיר דרישות שלום</li>
<li>ולאדוני אבו אסחק ברהון דרישת שלום, ואני סומך על טובו כי ייענה לבקשתי וימכור את הנותר מן השעווה,</li>
<li>וימסור לך מה שנשאר אצל סלימאן, שימיר לך אותם בעד סכום כלשהו, על חשבונו, כי תובעים זאת ממנו. וליוסף ולאמו דרישות שלום.</li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ''ע, ייתן לו אלוהים אריכות ימים ויתמיד את עזרתו לו ואת אושרו; מאסמעיל בן פרח נ''ע; יימסר לנהוראי בן נסים …. (וגם) לאבו סהל מנשה; (תשלום) לנושא המכתבים. </p>
                    
                </div>
            
        </section>
    </body>
</html>
