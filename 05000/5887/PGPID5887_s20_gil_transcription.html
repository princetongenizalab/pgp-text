
<html>
    <head>
        <title>Transcription of Letter: T-S 13J16.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J16.12</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00016-00012/canvas/1">
                    
                    
                    
                        <h3>recto</h3>
                    
                        <ol>
<li>
<p>תוכלת עלי אללה</p>
</li>
<li>
<p>כתאבי יאסידי ומולאי אטאל אללה בקאה ואדאם סלאמתה וסעאדתה ואתם אלנעם עליה</p>
</li>
<li>
<p>ברחמתה מן אלאסכנדריה יום אלב לבי בקין מן תמוז ערפה אללה ברכתה</p>
</li>
<li>
<p>ען חאל סלאמה ועאפיה ושוק אליה קרב אללה אלאגתמאע בה עלי כיר ועאפיה</p>
</li>
<li>
<p>אלדי אעלם מולאי חרסה אללה אן וצלת אלי אלאסכנדריה ובענא אלתמר סער</p>
</li>
<li>
<p>ד ויבאת בדינ //אלטייב(?)// ואכדו עלינא אלנאס כלהם פי שראה פי הדא אלוקת ובענאה</p>
</li>
<li>
<p>מכתלף ד ויבאת דינ אלקירט ד בכ ד כא ד טי ביע אן רדי</p>
</li>
<li>
<p>ואובל פי אלמרכב ופי אלביע וקפאע מפתקה כלהא וכרא עליה מן רשיד</p>
</li>
<li>
<p>ולם נכון חאצר דינארין וקד כסרנא פיה נחו בי דינ ווזן ברשיד זאיד</p>
</li>
<li>
<p>רבע דינ ודפע מנה ז אקדאח תמר ולנואתא נחו ד אקדאח עלי</p>
</li>
<li>
<p>קולה ותמחק וצח פיה חול כ דינ וקד תברא מימון מנה קאל מא לי</p>
</li>
<li>
<p>פיה שי ואכד מימון מנה בגיר עלמי נצף ויבה תמר דפעהא לבית מרדוך</p>
</li>
<li>
<p>קאל וצאה צאלח בדלך ואכד לביתהם שי אכר ולם נעלם וקאל לי נחב ו דנא</p>
</li>
<li>
<p>וכסר הי לעזרה אכיה וקלת לה מא נדפע שי אלא אן תקבץ אלנצף וקאל</p>
</li>
<li>
<p>נעקל אלכל מא תקבץ מנה שי ולא אנא וקד וצל כתאב צאלח לעזרה</p>
</li>
<li>
<p>יקול לה תקבץ לי ט דנא ואנא אלתקית בה בפוה וקלת לה אלתמר</p>
</li>
<li>
<p>רבעה לך ונחן דאכלין אלאסכנדריה וננצף אלסקאלה פאיש ראיך קאל מא</p>
</li>
<li>
<p>פעל נהראי עלי גאיז //מא נכרג מנה// וקד קלת לה כתאבך וצל אליה ישתרי מא ופק אללה וקד</p>
</li>
<li>
<p>אתפק שראנא הדא אלתמר וכאן חאצר אבו אלפרג יונה בן אלקמילה ור נתן</p>
</li>
<li>
<p>בן ששון ואלאן תחתפץ עלי כתאבה לא יציע יכון בידך חגה עליה ומא קלת לה אנא</p>
</li>
<li>
<p>דלך אלקול בפיה אלא חרץ אן לך לאן סמעת אנה באלאסכנדריה באלסר וכרג תמן</p>
</li>
<li>
<p>אן רדי אלו אלדי אשתריתה בדינארין אלי רב //אלואחדה// ואלסעה תכתב אלי אכיה עזרה</p>
</li>
<li>
<p>ואלא אלשיך אבי צחק בן אלאסכנדראני ותערפהם צורת אלחאל ואן אלרבע לה ורבע</p>
</li>
<li>
<p>לצאלח ואלנצף לי ולך ולא תגפל ען דלך ואנא מנתצר אלגואב וחלף //מימון// מא</p>
</li>
<li>
<p>לי פי אלתמר לא דינ ולא רב ואלדנא הי לאכוה עזרה ואנת תסלפתהא</p>
</li>
<li>
<p>וזנתהא פי אלתמר לא תתואנא פי מא תפעל אלא ינעאק.... אלתמן מלאכך</p>
</li>
<li>
<p>דלך ומצית אלי בית מרדוך פי אלגזל וקולה לי אן עגז אלשקה ואלרדא ד אואק גזל</p>
</li>
<li>
<p>ווציתה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וידפעהא לי נדפעהא אלי אלחאיך ויעמלהא אן שא אללה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>וועדוני</p>
</li>
<li>
<p>גד כתאבי</p>
</li>
<li>
<p>אליך</p>
</li>
<li>
<p>בצדר אל</p>
</li>
<li>
<p>גזל מביץ</p>
</li>
<li>
<p>וקד דפע אל</p>
</li>
<li>
<p>גזל מרדוך</p>
</li>
<li>
<p>וקד תרכוה</p>
</li>
<li>
<p>לאלאן ואלגזל</p>
</li>
<li>
<p>ענד אל</p>
</li>
<li>
<p>חאיך</p>
</li>
<li>
<p>ג שהור</p>
</li>
<li>
<p>וקאל לי</p>
</li>
<li>
<p>וצאני</p>
</li>
<li>
<p>מרדוך</p>
</li>
<li>
<p>נעמל רדא</p>
</li>
<li>
<p>ושקה והו</p>
</li>
<li>
<p>יעמלהא</p>
</li>
<li>
<p>ונחרץ נגיבהא</p>
</li>
<li>
<p>מעי אן</p>
</li>
<li>
<p>שא אללה</p>
</li>
<li>
<p>ר ישועה בן</p>
</li>
<li>
<p>אלקאש דכר</p>
</li>
<li>
<p>אן אלמצחף</p>
</li>
<li>
<p>לישועה בן</p>
</li>
<li>
<p>אלמכמורי</p>
</li>
<li>
<p>והו ידפעה לה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ואלדראהם</p>
</li>
<li>
<p>אליום פי</p>
</li>
<li>
<p>אלאסכנדריה</p>
</li>
<li>
<p>קלילה ....</p>
</li>
<li>
<p>תסוא</p>
</li>
<li>
<p>מד</p>
</li>
<li>
<p>וקד</p>
</li>
<li>
<p>תחירת</p>
</li>
<li>
<p>אללה יחסן</p>
</li>
<li>
<p>אלעאקבה</p>
</li>
<li>
<p>וכתאבך יצל</p>
</li>
<li>
<p>אלי משרוח</p>
</li>
<li>
<p>וסערהא במצר</p>
</li>
<li>
<p>אן שא אללה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00012/canvas/2">
                    
                    
                    
                        <h3>verso</h3>
                    
                        <ol>
<li>
<p>וקד דכר לי כלוף בן נבאת אלחגה אלדי כאנת מעי תסאלה ענה ותאכדהא לי מנה וקד</p>
</li>
<li>
<p>עאמלני בקביח אלדי כרג בהא לא תתרכהא ענדה לאן מא אוקפת עליה&lt;א&gt; באלאסכנדריה</p>
</li>
<li>
<p>סוא אלרגאלה ואלמשרף ואלכאתב אלדי עלי אלכראג לם יראהא ואנא נמשי כאיף</p>
</li>
<li>
<p>תתרכהא ענדך או תוגה אליה יוגה אליך תוגה לי לא תפרט פי מא וציתך בה ותכץ</p>
</li>
<li>
<p>אבו אלפצל בן סברה אלסלאם ותערפה אן גאת(?) אלמעאגר סוי אלמעגר אלכביר אל</p>
</li>
<li>
<p>מדהב ד ונצף ואלמעגרין אלכחלי ואלדני ה ואלעצאבתין ג ונצף יכתב</p>
</li>
<li>
<p>אלי מא יאמר בהא נמתלה וקד ארסם לי אלמעגר אלמדהב ה ונצף וקיראטין</p>
</li>
<li>
<p>ואלמעגרין ג ותמן ג ונצף ואלעצאבה ג סוא ואלמכדה דינארין וסדס</p>
</li>
<li>
<p>וקיראט תעלמה דלך וכץ נפסך אלשריפה אלסלם ואצהארך</p>
</li>
<li>
<p>אלסלם ואבו אלפצל בן מרואן וואלדתה אלסלם וגואב אלכתאב סרעה</p>
</li>
<li>
<p>וכל מן סאל עני אלסלם ועואץ אלסלם ותערפני אחואלה</p>
</li>
<li>
<p>ומימון תערפני מא נפעל מעה ואלשיך אבו אלסרור יכצך אלסלם</p>
</li>
<li>
<p>וחאגתך לא תפרט פיהא ואלגואב סרעה ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלשיך אבי יחיי נהראי בן נסים נע אטאל אללה בקאה מחבה יעקוב בן סלמאן נע אלחרירי מצר אן שא אללה באל[ ]</p>
</li>
<li>
<p>ואדאם עזה ותאידה וסעאדתה וסלאמתה</p>
</li>
</ol>
                    
                        <h3>verso - bottom margin - other</h3>
                    
                        <ol>
<li>
<p>دار البركة النحاسين</p>
</li>
</ol>
                    
                </div>
            
        </section>
    </body>
</html>
