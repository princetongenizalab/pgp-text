
<html>
    <head>
        <title>Transcription of Letter: Bodl. MS heb. d 75/19</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 75/19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-19/1.json">
                    
                    
                    
                        <h3>II, 3</h3>
                    
                        <ol>
<li>לכבוד גדלת קדשת מרינו ורבינו נהוראי ג[דול הישיבה ...]</li>
<li>סנהדרא רבא אטאל אללה בקאה ואדאם סלא[מתה ...]</li>
<li>ותאיידה ונעמתה ען חאל סלאמה ונעמה ושוק שד[יד אליה ואלי]</li>
<li>רב נסים ולדה אחיאה אללה קרב אללה אלאגתמאע בהם ע[לי אפצל אלאחואל]</li>
<li>קד עלם אל כאלק גלת קדרתה שוקי לחצרתהם אדאם אללה [עזהם וסלאמתהם]</li>
<li>ואנא מא אדע אלסואל ענהם פי כל אל אוקאת מן מולא[י אל שיך אבו אלחסן]</li>
<li>עלאל אחיאה אללה ומן אצחאבנא אל ואצלין יבלגנא סלאמת[הם אדאמהא אללה]</li>
<li>להם וחמדנא אללה תע עלי דלך וסאלנאה מזידהם מן כל כי[ר אנה ולי דלך]</li>
<li>אלל[ה] יעלם דעאנא למואליי פי כל אל אוקאת ויתקבל מ[נא פיכם צאלח אלדעא]</li>
<li>וירזקה אחרית טובה וינפענא בדעאה ויחרסה ע[לינא ועלי ישראל פנסאל]</li>
<li>ישאהדנא פרח מולאי ולדה כמא נחבו אגמעין ונ[שתהיו ...]</li>
<li>בעגלה ובזמן קריב ומא יגעלני יא מולאי לא נכתב אל[י חצרתה פי]</li>
<li>כל אל אוקאת אלא איתאר אל תכפיף ען חצרתה ותאני [אעלם אן לי מדה]</li>
<li>טוילה רמד באל עינין קרב סנה פמא נגד מן יעל[גהא ...]</li>
<li>כתבת כתאב לחצרה מולאי כמא יגב באחרי מן מ[...]</li>
<li>ענדי וידיניני לכף זכות ואמכן [וח]ק אבי ... [...]</li>
<li>יעתצב אן ינוב עני אלי מולאי שר השרי[ם נגיד הנגידים]</li>
<li>עוז בית ישראל ותפארתו ותערפ[ה] עדרי [... ופי]</li>
<li>כל אל אוקאת ליל ונהאר נסאל אללה אן יסתירהו [בסתר כנפיו ויתן לו]</li>
<li>חן וחסד ורחמים ויקיים עליו מק שכ ומצ[א חן ושכל טוב ויקיים]</li>
<li>עליו קרא דכ ונח מצא חן בעיני ייי ויהי ד[ויד בכל דרכיו משכיל וה' עמו]</li>
<li>פיתקבל מנא צאלח אל דעא וארדת אן נגי אלי [...]</li>
<li>קלת לא יכון הדא באל מואפקה מנה פאחב .[...]</li>
<li>משק אל אנסאן עלי חדקתיה לכאן אול .[...]</li>
<li>פאסל אללה אן יצילהו מאדם רע ומשל[טון רע ...]</li>
<li>ומכל מיני פרענויות המתרגשות לע[ולם ...]</li>
<li>וקד סאלת מולאי אל שיך אבו אלס[רור ...]</li>
<li>אלי מולאי אל סגולת ומו[לאי ...]חצרו מו[לאי ...]</li>
<li>[ו]אנא אסאלה מולאי איצא אן יסתקצי מן אל ת[גאר ...]</li>
<li>לעל ענדהם עלם מן אל שיך אבו אל פרג או מן אב[ו ...]</li>
<li>אל[......]ה ישרפני בכתאבה במא מ..[...]</li>
<li>אל.[...] יכלצה מנהם ויצע פי בן עמאר אל שי אל[די ...]</li>
</ol>
                    
                        <h3>Margin:</h3>
                    
                        <ol>
<li>ואעלם מולאי אן כתבת מע אלשיך אבו יעקוב יוסף בן אבו כתיר בן יהבוי נע אלי עדן אלי ענד</li>
<li>אל שיך אבו עלי חסן בן בנדאר עלי אמר אלכאפור אלדי גא מן מדה פיה כתאב</li>
</ol>
                    
                        <h3>Top of page:</h3>
                    
                        <ol>
<li>[א]בו אלפרג אנה אנפדה אליה ינפדוה אלינא פמא עלמנא</li>
<li>..... לעל יגינא פיה גואב אמא צאע או בקי</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-19/2.json">
                    
                    
                    
                        <h3>Verso:</h3>
                    
                        <ol>
<li>נעלמו ... אלכאלק יתקבל שכר גדול מן השמים יע[...]</li>
<li>[...]ה בקצאהא כצצת חצרתה אלשר[יפה וחצרה מרנ]</li>
<li>ורבנ נסי[ם] אדאם אללה עזה אפצל אלסלם ושלם</li>
</ol>
                    
                        <h3>Upside Down:</h3>
                    
                        <ol>
<li>[... ר]בינו נהוראי גד היש שאכר תפצלה עמרם ביר יוסף זצל</li>
<li>[...] בן מ ורב נסים זצל בן אכו אלנגיד זל</li>
<li>[...] ואדאם סלאמתה</li>
</ol>
                    
                </div>
            
        </section>
    </body>
</html>
