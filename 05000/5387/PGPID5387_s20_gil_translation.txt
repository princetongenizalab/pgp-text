verso

מה שהסכימו בבית דין הקבוע בפסטאט מצרים מ"ר
דויד בר מ' יוסף דידיע בן סגמאר נ"ע ומ"ר יוסף בר
מ"ר דויד הידוע (ככינוי) בן אללבדי נ"ע בעניין שבו תבע אותו,
בתוקף ייפוי הכוח שלו, בדבר הפנינים שמסר לו אותן מ'
ור' משה הדיין בר מרו''ר לבראט נ"ע (להוביל) ממהדייה; והודה
מ' יוסף דנן שהסתכמו אצלו מהן י"ג דינר וחצי; שימסור מ' יוסף,
או הנאמן שלו, מ' יעקב בר מ' עמרם אלקלעי נ"ע שני בקבוקי
מוסק באלכסנדריה, שיהיה שוויים לא פחות מי"ג דינר,
ויקבל אותם מ' דויד בן סגמאר, הנאמן, ויזכו את מ' יוסף דנן
בעד התמורה של הפנינים; ויישאר הוא חייב בשבועה שאמת דבריו,
עד שילך הנאמן שלו ויתבע את מרו"ר משה הדיין בעד
הסכום שקיבל לטענתו כנגד תמורת הפנינים, והוא עשרה
דינרים 'מראבטי' ועשרה דינרים של מהדייה. ואם תעבורנה האוניות (לים הפתוח)
ויגיע הנאמן למהדייה ויתבע את מר' משה הדיין ויסכימו ביניהם
או על ידי פשרה, או בדרך אחרת, יפטרו את מ' יוסף מן השבועה
שאמת דיבר, על ידי מעשה, עם עדים. אבל אם לא יגיע
מעשה על דבר זה, יהיה הנאמן מ' דויד רשאי לבקש שבועה ממ"ר
יוסף על עניין זה ; או אם לא תהיה דעתו של הנאמן נוחה מן השבועות,
יביא בעניין זה מעשה עם ערים ויפטרו אותו, ויהיה אז מ' יוסף פטור
מדבר זה. וקנו משניהם כאחד, בכלי, וכו'
והיה הדבר ביום השני, שלושה בניסן, וכו'. 
