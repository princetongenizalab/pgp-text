
<html>
    <head>
        <title>Transcription of Legal document: CUL Add.3416</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3416</h1>

        <p>S. D. Goitein and Mordechai Akiva Friedman, <em>India Book 1: Joseph Lebdi prominent india trader: Cairo Genizah documents‎</em> (in Hebrew) (Jerusalem: Ben-Zvi Institute, 2009).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03416/canvas/4">
                    
                    
                    
                        <h3>I, 18b</h3>
                    
                        <ol>
<li>אסתקר בבית דין הקבוע בפסטאט מצרים בין מר</li>
<li>דויד בר מ יוסף דידיע בן סגמאר נע ובין מר יוסף בר</li>
<li>מר דויד הידוע בן אללבדי נע פימא כאן טאלבה בה</li>
<li>בחכם וכאלתה מן אלמרגאן אלדי כאן אצחבה איאה מר</li>
<li>ור משה הדיין בר מרור לבראט נע מן אלמהדיה ואקר</li>
<li>מ יוסף דנן אנה צח פיה יג דינ ונצף אן יקום מ יוסף</li>
<li>או וכילה מ יעקב ⟦אל⟧ בר מ עמרם אלקלעי נע בקארורתין</li>
<li>מסך באלאסכנדריה יכון סויתהא לא אקל מן יג דינ'</li>
<li>יתסלמהא מ דויד בן סגמאר אלוכיל ויברו מ יוסף דנן</li>
<li>מן תמן אלמרגאן ויבקא עליה אלימין עלי אדא אלאמאנה</li>
<li>אלי מא ימצי וכילה ויטאלב מרור משה הדיין במא</li>
<li>זעם אנה קד קבצה עוצא מן תמן אלמרגאן והו עשרה</li>
<li>דנא מראבטיה ועשרה דנא מהדויה פאן עדת אלמראכב</li>
<li>ווצל אלוכיל אלי אלמהדיה וטאלב מר משה הדיין ואנפצלו</li>
<li>אמא עלי פשרה או גיר דלך ברי מ יוסף מן אלימין</li>
<li>עלי אדי אלאמאנה במעשה בשהוד ואן לם יצל</li>
<li>מעשה בדלך כאן ללוכיל מ דויד אסתחלא⟦פה⟧ף מר</li>
<li>יוסף עלי דלך או ידי אלוכיל מא אדאה אלאימאן</li>
<li>ויגי בדלך מעשה בשהוד ואברי ויברא חיניד מ יוסף</li>
<li>מן דלך ואקני מנהמא גמיעא בכלי הכשר לקנות בו בביטול</li>
<li>כל מודעי ותנאי ומה דהוה קדמנא כתבנא וחתמנא דליהוי</li>
<li>לזכו ולראיה וכאן דלך פי יום אלאתנין אלתאלת מן ניסן שנת</li>
<li>אתט לשטרות יצחק ביר שמואל נע</li>
<li>אברהם ברבי נתן אב הישיבה זצל</li>
<li>נתנאל ביר יפת נע</li>
<li>הלל ביר עלי זל</li>
<li>אברהם ברבי שמעיה [הח]בר נבתויא נין שמעיהו גאון נע</li>
</ol>
                    
                </div>
            
        </section>
    </body>
</html>
