
<html>
    <head>
        <title>Transcription of Letter: Bodl. MS heb. d 66/40</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/40</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-40/1.json">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאכי וסידי אלעזיז עלי אטאל אללה בקאך ואדאם עזך ותאידך</span></li>
<li><span lang="he">וסעאדתך ומא תחב עלמה אן תקדם כתאבי אליך מע חסון וערפתך פיה</span></li>
<li><span lang="he">וצול כתאבך מן קבל אלעיד ואנת תדכר מא תפצלת בה מן דפע אל</span></li>
<li><span lang="he">זיראן קמח אלדי כאן כתבת לי פיהם פי שהר אייר וסיון וקד סאלתך אנא</span></li>
<li><span lang="he">אן יגעלהא פי ניסן ואייר וקד פעלת דאלך וכתבת ללשיך אבי אלחסן עלאן</span></li>
<li><span lang="he">יפעל הדא ואכרג מנהא זיר ואחד וגית יום כתאבי אליך נטלב אלזיר אלתאני</span></li>
<li><span lang="he">פאוראני כתאבך אלדי וצל לה מע בן מעלא ואנת תקול לה לא תדפע לה אן</span></li>
<li><span lang="he">לא ידפע לי סוא זיר ואחד פלמא אן אוראני אלכתאב זאל וגהי מרה</span></li>
<li><span lang="he">ואחדה וקלת ב'ר'ו'ך' ד'י'י'ן' א'מ'ת' ש'ו'פ'ט' ב'צ'ד'ק' ו'א'מ'ת' פקאל לי אש כברך</span></li>
<li><span lang="he">&nbsp;פקלת לה מא בקי ענדי אלא באזא מא יגוזני אלס'נ'ה וכנת מתכל עלי</span></li>
<li><span lang="he">&nbsp;אלזיר אלדי נאכד נגוז בה אלעיד פקאל לי ואללה לקד גמני הדא גיר אן</span></li>
<li><span lang="he">&nbsp;כתאבה קד וצל ואנא יאכי מתכל עלי אללה ועליך לאן ואללה יא אכי מא</span></li>
<li><span lang="he">&nbsp;נקום באלעשי מן קראת אלצביאן אלא חתי ינבאה עליה דאלך מן אלציאח ומא</span></li>
<li><span lang="he">&nbsp;נציב מא נתעשא אלא אלכבז אליאבס ובאללה מא נפזע אלא נמרץ</span></li>
<li><span lang="he">&nbsp;מרצת אן צעבה לאן מא בקי פי מא יחמל שגל סר ולא יצח לנא פי</span></li>
<li><span lang="he">&nbsp;אלתעלים אלא מא ננפקה מקהר ואלדי נתסלפו פי פסח מא נרדוה</span></li>
<li><span lang="he">&nbsp;אלי סכות ואלדי נתסלפו פי סכות מא נרדוה לפסח ויבקא עלינא</span></li>
<li><span lang="he">&nbsp;כדם בית אלמא&lt;ל&gt; ואלכסוא קד נסינאהא מן הם אלקמח ואמא חאל גרבה</span></li>
<li><span lang="he">&nbsp;מע זוגהא חסון יכברך בה' ודאלך אן תם ג' רג'אל מא יקומו בואלדתהם</span></li>
<li><span lang="he">&nbsp;אלא באלמפארגה ומא ימכנני נקול לך אכתר מן דא ובעד הדא</span></li>
<li><span lang="he">&nbsp;אלאתכאל עלי אללה ואנא</span></li>
<li><span lang="he">&nbsp;נסאלך אן</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">תגעל</span></li>
<li><span lang="he">לי שי מעלום</span></li>
<li><span lang="he">נאכדה פי</span></li>
<li><span lang="he">כל שהר</span></li>
<li><span lang="he">ובאללה</span></li>
<li><span lang="he">מא ענד[י]</span></li>
<li><span lang="he">אן נקים</span></li>
<li><span lang="he">אלי אן יצל</span></li>
<li><span lang="he">גואב</span></li>
<li><span lang="he">&nbsp;כתאבי</span></li>
<li><span lang="he">&nbsp;אלא אן</span></li>
<li><span lang="he">&nbsp;לא נציב</span></li>
<li><span lang="he">&nbsp;מע מן</span></li>
<li><span lang="he">&nbsp;נגי</span></li>
<li><span lang="he">&nbsp;תם אננ[י]</span></li>
<li><span lang="he">&nbsp;נפזע</span></li>
<li><span lang="he">&nbsp;מן אלהוא</span></li>
<li><span lang="he">&nbsp;מן אצחאב</span></li>
<li><span lang="he">&nbsp;אלגואלי</span></li>
<li><span lang="he">&nbsp;ואנא</span></li>
<li><span lang="he">&nbsp;נסאלך אן</span></li>
<li><span lang="he">&nbsp;תגעל</span></li>
<li><span lang="he">&nbsp;כתא&lt;ב&gt;ך לכל</span></li>
<li><span lang="he">&nbsp;מן יצל</span></li>
<li><span lang="he">&nbsp;ואנא יאכי</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">אנת</span></li>
<li><span lang="he">תערף</span></li>
<li><span lang="he">חאלי מע</span></li>
<li><span lang="he">אהל אלבית</span></li>
<li><span lang="he">כיף יסבוני</span></li>
<li><span lang="he">ואנא כאצמהם</span></li>
<li><span lang="he">כיף אדא</span></li>
<li><span lang="he">אנקטע ענהם</span></li>
<li><span lang="he">טעאמי</span></li>
<li><span lang="he">&nbsp;ואנא יאכי</span></li>
<li><span lang="he">&nbsp;עזיז אלרוח</span></li>
<li><span lang="he">&nbsp;ורזקי עלי</span></li>
<li><span lang="he">&nbsp;אללה והו</span></li>
<li><span lang="he">&nbsp;יכיר ויכתאר</span></li>
<li><span lang="he">&nbsp;קראת עליך</span></li>
<li><span lang="he">&nbsp;אתם אלסלם</span></li>
<li><span lang="he">&nbsp;ואבי אלחיי</span></li>
</ol>
                    
                </div>
            
        </section>
    </body>
</html>
