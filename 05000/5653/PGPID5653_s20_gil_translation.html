
<html>
    <head>
        <title>Hebrew Translation of Letter: CUL Or.1080 J14</title>
    </head>
    <body style="max-width: 860px; margin: auto">
        <h1>Hebrew Translation of Letter: CUL Or.1080 J14</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-OR-01080-J-00014/canvas/1">
                    
                    
                    
                        <h3>recto</h3>
                    
                        <ol>
<li>הפניתי את מכבי אליך, כב' הרב גדול הישיבה, ייתן לך אלוהים אריכות ימים ויתמיד את גדולתך</li>
<li>ואת עזרתו לך ויכה את אויביך, על ידי אבו כת'יר בן עמראן ואחרים, אקווה שהגיעו אליך וכי קראת אותם.</li>
<li>הודעתי לך שהגיעה יתרת התמורה בעד הדינרים, והם דינרים משונים שאינם עוברים כאן לסוחר אלא בהפסד,</li>
<li>אלוהים ייתן הצלחה. עוד ביקשתי ממך, יתמיד אלוהים את גדולתך, שתשלח לי את יתרת שכר הדירה בעד שני הבתים,</li>
<li>כי אני זקוק לה, וכתבתי את חשבונה בפירוט. אתה, יתמיד אלוהים את גדולתך, תקרא אותו </li>
<li>ותפעל על פיו. עוד הודעתי לך שנותרה אצל אדוני אלסגלת יתרת התמורה בעד הפלפל,</li>
<li>שני דינרים, וביקשתי שתואיל לעשות חסד בטובך ותצורה שמישהו יארוז את הבהאר בבר אריזה וישלם בעדן</li>
<li>את ההיטלים ואת ההוצאות וישלח אותו עם מי שייסע הראשון מקרב אנשינו, ואל תעזוב אותו ואל</li>
<li>תתעלם ממנו. אקווה שהואלת לעשות זאת. ואני יודע עליך, הדרת כב' הרב, ירום הודו,</li>
<li>שאתה מחבב תלמידי חכמים ומכבד אותם ומסייע להם. והלוא מביא מכתבי</li>
<li>זה, רבי יצחק, הוא לפי מה שידוע לי מגדולי תלמידי החכמים, והוא תלמיד</li>
<li>רבי יצחק אלאפרנג'י זצ"ל, ואף על פי כן הוא ענין וכו'</li>
<li>וכבר בדקתיו ומצאתיו שהוא אוהב אותך, כב' הרב גדול הישיבה, יכה אלוהים את</li>
<li>אויביך, ומספר על טובותיך שיצאו להן מוניטין במקומות הרחוקים ביזתר, ובכל</li>
<li>שיחה שהיתה לו עם רבי יצחק היה מבלה את זמנו עמו אך ורק</li>
<li>בתינוי טובותיך, רב' ירום הודו. והוא הגיע הנה, כי יש לו בקשה ממך</li>
<li>...., והוא מברר להם מקומות קשים ומה שהוא מבהיר אי אפשר לסתור ולא לכופף</li>
<li>.... דבר (המקרא) כי תכתוש את האויל. אילו היה בו משהו טוב, לא היה חולק עלי, כפי</li>
<li>שראוי היה עם אדם כמוני. וכבר נשבעתי שלא אדבר עוד עמם אף מילה. ואבקש</li>
<li>מהדרתך, רב' הרב, כי בבוא אדם זה, תקרבו אל הדרתך ותתמוך בו ותכבד אותו, </li>
<li>כפי שידוע לי על חסריך עם תלמידי חכמים ומי שטיבו כטיבו של אדם זה,</li>
<li>ותחזק ידו בכל העניינים ותציג אותו לפני אדוננו שר השרים ותיכנס עמו</li>
<li>אל הדרתו ותבקש ממנו שיכבדו ויאזין לו, ותעודד את רוחו; הדרתך יודע רוח הזר</li>
<li>איך היא, כי היא נפולה, והדרתך יודע את הנאמר במקרא ואהבתם את הגר,</li>
<li>לא כל שכן, אדם זה שהוא מגדולי הדרך; אבקש ממך שיחזור אלינו בדברי תודה</li>
<li>נוסף על מה שיודה לך ותעשה עמו כראוי לתלמידי חכמים, אבל ההחלטה היא בידך, הדרת רב',</li>
<li>בעניין זה, ברצון האל ; ושלום, וכו'.</li>
<li>ולאדוני אבו סעד רב' נסים ולאדוני אלסגלת דרישות שלום. ושלם. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00014/canvas/2">
                    
                    
                    
                        <h3>verso</h3>
                    
                        <p>הדרת כב' הרב, וכו'. המודה חסדיו, כן סגמאר. </p>
                    
                </div>
            
        </section>
    </body>
</html>
