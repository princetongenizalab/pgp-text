recto

הפניתי את מכבי אליך, כב' הרב גדול הישיבה, ייתן לך אלוהים אריכות ימים ויתמיד את גדולתך
ואת עזרתו לך ויכה את אויביך, על ידי אבו כת'יר בן עמראן ואחרים, אקווה שהגיעו אליך וכי קראת אותם.
הודעתי לך שהגיעה יתרת התמורה בעד הדינרים, והם דינרים משונים שאינם עוברים כאן לסוחר אלא בהפסד,
אלוהים ייתן הצלחה. עוד ביקשתי ממך, יתמיד אלוהים את גדולתך, שתשלח לי את יתרת שכר הדירה בעד שני הבתים,
כי אני זקוק לה, וכתבתי את חשבונה בפירוט. אתה, יתמיד אלוהים את גדולתך, תקרא אותו 
ותפעל על פיו. עוד הודעתי לך שנותרה אצל אדוני אלסגלת יתרת התמורה בעד הפלפל,
שני דינרים, וביקשתי שתואיל לעשות חסד בטובך ותצורה שמישהו יארוז את הבהאר בבר אריזה וישלם בעדן
את ההיטלים ואת ההוצאות וישלח אותו עם מי שייסע הראשון מקרב אנשינו, ואל תעזוב אותו ואל
תתעלם ממנו. אקווה שהואלת לעשות זאת. ואני יודע עליך, הדרת כב' הרב, ירום הודו,
שאתה מחבב תלמידי חכמים ומכבד אותם ומסייע להם. והלוא מביא מכתבי
זה, רבי יצחק, הוא לפי מה שידוע לי מגדולי תלמידי החכמים, והוא תלמיד
רבי יצחק אלאפרנג'י זצ"ל, ואף על פי כן הוא ענין וכו'
וכבר בדקתיו ומצאתיו שהוא אוהב אותך, כב' הרב גדול הישיבה, יכה אלוהים את
אויביך, ומספר על טובותיך שיצאו להן מוניטין במקומות הרחוקים ביזתר, ובכל
שיחה שהיתה לו עם רבי יצחק היה מבלה את זמנו עמו אך ורק
בתינוי טובותיך, רב' ירום הודו. והוא הגיע הנה, כי יש לו בקשה ממך
...., והוא מברר להם מקומות קשים ומה שהוא מבהיר אי אפשר לסתור ולא לכופף
.... דבר (המקרא) כי תכתוש את האויל. אילו היה בו משהו טוב, לא היה חולק עלי, כפי
שראוי היה עם אדם כמוני. וכבר נשבעתי שלא אדבר עוד עמם אף מילה. ואבקש
מהדרתך, רב' הרב, כי בבוא אדם זה, תקרבו אל הדרתך ותתמוך בו ותכבד אותו, 
כפי שידוע לי על חסריך עם תלמידי חכמים ומי שטיבו כטיבו של אדם זה,
ותחזק ידו בכל העניינים ותציג אותו לפני אדוננו שר השרים ותיכנס עמו
אל הדרתו ותבקש ממנו שיכבדו ויאזין לו, ותעודד את רוחו; הדרתך יודע רוח הזר
איך היא, כי היא נפולה, והדרתך יודע את הנאמר במקרא ואהבתם את הגר,
לא כל שכן, אדם זה שהוא מגדולי הדרך; אבקש ממך שיחזור אלינו בדברי תודה
נוסף על מה שיודה לך ותעשה עמו כראוי לתלמידי חכמים, אבל ההחלטה היא בידך, הדרת רב',
בעניין זה, ברצון האל ; ושלום, וכו'.
ולאדוני אבו סעד רב' נסים ולאדוני אלסגלת דרישות שלום. ושלם. 

verso
הדרת כב' הרב, וכו'. המודה חסדיו, כן סגמאר. 