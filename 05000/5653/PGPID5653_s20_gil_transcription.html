
<html>
    <head>
        <title>Transcription of Letter: CUL Or.1080 J14</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J14</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-OR-01080-J-00014/canvas/1">
                    
                    
                    
                        <h3>recto</h3>
                    
                        <ol>
<li>
<p>קד צדרת כתבי לחצרה רב הרב גדול הישיבה אטאל אללה בקאהא ואדאם עלוהא</p>
</li>
<li>
<p>ותאיידהא וכבת עדוהא ביד אבי כתיר בן עמראן וגירה ארגו וצולהא אליה ווקופהא עליהא</p>
</li>
<li>
<p>3&nbsp; ערפתהא וצול בקיה תמן אל[ ] //דנאניר// והי דנאניר אן אוחאש מא תמשי הונא אלא בוכש</p>
</li>
<li>
<p>אללה יופק תם סאלתהא אדאם אללה עלאהא אן תנפד אלי בקיה אגרה אלדארין</p>
</li>
<li>
<p>לאני מחתאג אליהא וקד כתבת חסאבהא משרוח והו אדאם אללה עזה [אן] יקף //עליה// [עלי]</p>
</li>
<li>
<p>ויעמל בחסבה תם ערפתה אן בקי ענד מולאי אל[סל] סגלאת בקיה תמן אלפלפל</p>
</li>
<li>
<p>דינארין וסאלת אנעאמהא אן תתפצל ותאמר מן יכיש אלבהאר ויזן ענה</p>
</li>
<li>
<p>אלואגב ואלמונה ויחדרה מע אול מן ינחדר מן אצחאבנא ולא יתרכה ולא</p>
</li>
<li>
<p>יהמלה ארגו אנהא תפצלת בדאך ואנא אעלם מן חצרה רב הרב ירום הדו</p>
</li>
<li>
<p>אנהא מחבה פי תלמידי חכאמים ואנהא מכרמה להם ונאצרא להם ומוצל כתאבי</p>
</li>
<li>
<p>הדא רבי יצחאק והו עלי מא אבלגני מן אכבר תלמידי חכאמים והו תלמיד</p>
</li>
<li>
<p>רב יצחק אלאפרנגי זצל ומע דלך אנה עניו ושפל רוח והו ממלא מכל מדות</p>
</li>
<li>
<p>השבאח וקד פאתשתה ווג/ד/תה מחבא לרב הרב גדול הישיבה כבת אללה</p>
</li>
<li>
<p>אעדאה וואצף אן למחאסנהא ממא אשתהר פי אבעד אלאמאכן ואנה מא</p>
</li>
<li>
<p>כאן לה חדית מע רב יצחק רבי ואנה מא כאן יקטע זמאנה מעה אלא</p>
</li>
<li>
<p>בוצף מחאסן רב ירום הדו וכאן וצולה להונא עלי אנה פי מטאלבה אלי ענדה</p>
</li>
<li>
<p>[ ]נהם ו[ &nbsp; ]אר לי פיבינהם עגאיב והו אלדי הו אנהרה לא ירגע ולא ינתני</p>
</li>
<li>
<p>[&nbsp; &nbsp; &nbsp; ]ה אלקול אן תכתוש את האו[ &nbsp; &nbsp; &nbsp; ]יל ולו כאן פיה כיר למא כאלפני כמא</p>
</li>
<li>
<p>ילזמה למתלי ואנא קד חלפת לא אתכלמת בינהם בכלמה ואנא אסאל</p>
</li>
<li>
<p>חצרה רב הרב ענד וצול הדה אלאנסאן תקרבה מן חצרתה ותבניה ותכרמה</p>
</li>
<li>
<p>כמא אנ/א/ ערף מן תפצלהא עלי תלמידי חכאמים ומן יגרי מגרי הדה אלאנסאן</p>
</li>
<li>
<p>ותשד מנה פי גמיע אלאמור ותצפה לחצרה שידנא שר אשרים ותטכל(!) ביה</p>
</li>
<li>
<p>אלי חצרתה ותסאלה אכראמה וארנאה ותשיל קלבה וחצרתה תעלם קלב אלגריב</p>
</li>
<li>
<p>כיף הו לאנה מנכסר [ואת] וחצרתה תעלם מא קאל אלכתאב ואהבתים את הגר</p>
</li>
<li>
<p>ולא סימה הדה אלאנסאן אנה מן גדולי הדר ונחב אן יצל אלינא שאכר מצאף</p>
</li>
<li>
<p>לשכרה ויפעל מעה מא ילזמה פי תלמידי חכאמים ולחצרה רב אלראי אלעאלי</p>
</li>
<li>
<p>פי דלך אן שא אללה ושלום רב הרב גדול הישיבה יגדאל לעד אמן סלה</p>
</li>
<li>
<p>ומולאי אבו סעד רב נסים ומולאי אלסגלאת אלסלאם ושלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00014/canvas/2">
                    
                    
                    
                        <h3>verso - bottom margin - address</h3>
                    
                        <ol>
<li>
<p>חצרה רב הרב גדול הישיבה מרינו שאכר אנעאמהא בן סגמאר</p>
</li>
<li>
<p>ורבינו נהראי יגדאל כבודו בן רב נסים זכר סדיק(!) לברכה</p>
</li>
</ol>
                    
                </div>
            
        </section>
    </body>
</html>
