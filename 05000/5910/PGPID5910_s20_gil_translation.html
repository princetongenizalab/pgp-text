
<html>
    <head>
        <title>Hebrew Translation of Letter: T-S 13J29.8</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J29.8</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00029-00008/canvas/1">
                    
                    
                    
                        <h3>recto</h3>
                    
                        <ol>
<li>(2-1) …. בן מוסא .... להם שני כדים קטנים .... מלאים סבון, תצווה בעניין אברהם, יחד עם שני נאדות השמן ....; (אני מחכה) למכתבך על בוא הכול אליך, ברצון האל.</li>
<li> </li>
<li>שלחתי לך אדוני ורבי .... (דינרים) על ידי אדוני אבו יצחק אברהם בן</li>
<li>פראח בן האלכסנדרוני וכתבתי אליו .... (שיודיע לך) מיד, כאשר יגיעו אליו; אקווה שיעשה זאת, ברצון האל;</li>
<li>הם דינרים 'עזיזי' ו'מעזי' ומספרם פ"ו .... רבעי דינר 'חאכמי'; המשקל הכולל כ"ה דינר וחצי; </li>
<li>ועמו כיס זהב במוטות, משקלו נ' מת'קאלים .... הואילה, אדוני ורבי, צווה שימירו לי אותם לדינרים</li>
<li>ונוסיף אותם אל כ"ו הדינרים. ותצווה שמישהו יקנה לי מן הקאלוס שני משואי פשתים 'מיסארי'....</li>
<li>.... ויתרת הדינרים בשביל ההוצאות עליהם…</li>
<li>ציוויתי עליו שיקנה בהם .... מה שיקנה לשותפות, שני המשואים שביקשתי ממך</li>
<li>לקנותם, ברצון האל. וכתוב לי, אדוני ורבי, מכתב על כל צורך בקנייה שיהיה לך או למישהו מאנשיך, תכבדני בזאת.</li>
<li>ואם נמצא שם בני אבו אלחסן, הוא ייטיב .... מלבך אדוני ורבי; אם יגיע, הלוא אתה, אדוני, </li>
<li>תעשה לעברך המודה לך על פי מה שמקווים ממך, ברצון האל. ציוויתי על משרתך, בני, אשתקד כי</li>
<li>יקנה לי סדין 'נהרי' משובח שיהיה .... בגזירתו, וקניית בגד 'מניר' וקניית צניף</li>
<li>מבד פשתים דק, של נכבדים, שיהיה מכווץ באורכו .... זאת, ואם לא ישים לב כפי שציוויתיו. ואני מבקש ממך, אדוני</li>
<li>ורבי, שומרך אלוהים, תדאג לעברך המודה לך בקניית מה שכתבתי לך, אם מתאפשר לך הדבר והוא טוב בעיניך,</li>
<li>וכי תעשה עמדי חסד ותכתוב לי מכתב, כדי שאדע ממנו מה מצבך ומה שלומך וכל צורך בקנייה שיהיה לך. </li>
</ol>
                    
                        <h3>recto, right margin</h3>
                    
                        <p>קבל נא, אדוני ורבי, מעבדך המודה לך את דרישות השלום הנכבדות והטובות ביותר, ודרישות שלום לכל הנתונים לחסותך ומיטב דרישות השלום לילדים בניך. ועקב שלום.</p>
                    
                </div>
            
        </section>
    </body>
</html>
