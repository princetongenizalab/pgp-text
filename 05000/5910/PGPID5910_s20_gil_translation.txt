recto

(2-1) …. בן מוסא .... להם שני כדים קטנים .... מלאים סבון, תצווה בעניין אברהם, יחד עם שני נאדות השמן ....; (אני מחכה) למכתבך על בוא הכול אליך, ברצון האל.
 
שלחתי לך אדוני ורבי .... (דינרים) על ידי אדוני אבו יצחק אברהם בן
פראח בן האלכסנדרוני וכתבתי אליו .... (שיודיע לך) מיד, כאשר יגיעו אליו; אקווה שיעשה זאת, ברצון האל;
הם דינרים 'עזיזי' ו'מעזי' ומספרם פ"ו .... רבעי דינר 'חאכמי'; המשקל הכולל כ"ה דינר וחצי; 
ועמו כיס זהב במוטות, משקלו נ' מת'קאלים .... הואילה, אדוני ורבי, צווה שימירו לי אותם לדינרים
ונוסיף אותם אל כ"ו הדינרים. ותצווה שמישהו יקנה לי מן הקאלוס שני משואי פשתים 'מיסארי'....
.... ויתרת הדינרים בשביל ההוצאות עליהם…
ציוויתי עליו שיקנה בהם .... מה שיקנה לשותפות, שני המשואים שביקשתי ממך
לקנותם, ברצון האל. וכתוב לי, אדוני ורבי, מכתב על כל צורך בקנייה שיהיה לך או למישהו מאנשיך, תכבדני בזאת.
ואם נמצא שם בני אבו אלחסן, הוא ייטיב .... מלבך אדוני ורבי; אם יגיע, הלוא אתה, אדוני, 
תעשה לעברך המודה לך על פי מה שמקווים ממך, ברצון האל. ציוויתי על משרתך, בני, אשתקד כי
יקנה לי סדין 'נהרי' משובח שיהיה .... בגזירתו, וקניית בגד 'מניר' וקניית צניף
מבד פשתים דק, של נכבדים, שיהיה מכווץ באורכו .... זאת, ואם לא ישים לב כפי שציוויתיו. ואני מבקש ממך, אדוני
ורבי, שומרך אלוהים, תדאג לעברך המודה לך בקניית מה שכתבתי לך, אם מתאפשר לך הדבר והוא טוב בעיניך,
וכי תעשה עמדי חסד ותכתוב לי מכתב, כדי שאדע ממנו מה מצבך ומה שלומך וכל צורך בקנייה שיהיה לך. 

recto, right margin
קבל נא, אדוני ורבי, מעבדך המודה לך את דרישות השלום הנכבדות והטובות ביותר, ודרישות שלום לכל הנתונים לחסותך ומיטב דרישות השלום לילדים בניך. ועקב שלום.