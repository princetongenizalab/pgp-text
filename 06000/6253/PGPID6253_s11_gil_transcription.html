
<html>
    <head>
        <title>Transcription of Letter: BL OR 5566A.3</title>
    </head>
    <body style="max-width: 860px; margin: auto">
        <h1>Transcription of Letter: BL OR 5566A.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6253/iiif/textblock/1506/canvas/1/">
                    
                    
                    
                        <h3>Recto</h3>
                    
                        <ol>
<li>כתירא כמא הו אהלה ומסתחקה [ ] וצל לי כתאבך</li>
<li>ותנסב לי תפריט פי מא בעתה ואשתריתה ואנא פי מא רא[יתה מ]א קצרת [</li>
<li>תדכרה אבי יעקב צאנה ועמלת עלי מא רסמתה ואמרתם אן [אוכד] עלי תוגיה [&nbsp;] לי ללקירואן [&nbsp;</li>
<li>ווגהת קקגע דינ כסא ושמע מע אול רפקה כרגת וגהת מעהא ת דינ אל[&nbsp;] לאלא נכאלפכם&nbsp;</li>
<li>פי מא אמרתם ואכרה אדא וצל אליך אלרחל תעמל עלי ביעה ותוגה מרגועה [&nbsp;] אלי אללה מנה פלם תעמל&nbsp;</li>
<li>אלא שהותך ולו עלמת דלך מא כנת נעמל הדא אלא כנת נבקי אלגהאז [ ]&nbsp;אלגיד ארגו מן אללה חסן</li>
<li>אלעאקבה פאנא עמלת הדא לנלחק רצאך ומא אמרת ואנת תלומני ותסתע[ מא] עמל אחד מא עמלתה אנא&nbsp;</li>
<li>מן כל אלגהאת ולאכן נגאזא בניתי ניגאזא [כ]ל אנסאן בניתה וצמירה תס[&nbsp; ] כתבך אן אל[די] אעטיתני&nbsp;</li>
<li>בעתה בזיאדה [וכ]דלך אנא איצא לו תרכות אלרחל וכאלפת ראיכם לכ[&nbsp; ]&nbsp;</li>
<li>עלי אני נתבע מא אמרתני בה וקלת איצא יגיני אלמתאע פלמא אן חצל [&nbsp;&nbsp;</li>
<li>מא ליס קבלי וליס כאן הדא אלצן פיך ואיצא לם יכון ביני ובינך אלא א[&nbsp;</li>
<li>אן תגרי אלאמ[ור] עלי וגהה כיר ממא אן [תכת]ב אלי מא ליס קבלי ואל[&nbsp;</li>
<li>טלבתם מן תלסקוהא בראסה חתי אדא לאק[א]כם מא תשתהוה לם תסאלו[ ] ולו עלמת אן ילחקני מן גהת[כם]</li>
<li>שי מן הדא אדן מא כנת נדכל עלי מא דכלת ולא כאן אעתקאדי אד [א]תצלת מעכם אלא ויצל אלי מתל הדה</li>
<li>אלמאל ומן אלגאה ואלשרף אצעאף דלך פחצלת עלי צד דלך ואעצם מא עלי תוביכך לי פי כל כתאב וצל אלי</li>
<li>נחמד אללה עלי דלך באזא אלשכר צאר דם ולאימה&nbsp; &nbsp; &nbsp; &nbsp;ואלדי וגהתה אליך פי אלבר ליס הוא איצא כמאן ולא</li>
<li>כרתי אנמא הו שקה ועמאמה ושודרי וזעפראן ותיאב דיבאג ומלונאת ולו בקי ההנא לתזירת פיה ללא</li>
<li>אתנין ואלשודרי אכדתה למא תקדם דכרה פי תדכרת אבי יעקב סלמה אללה ק דינר עין פאר אמתנעת</li>
<li>ען אצראף שי מן הדא וארדת אן תפי כמא כאן ביננא כאן תוגה באלדנני כתאן או גהז מן אלגהאז וירכח</li>
<li>פיהא נצ אלמאל ובעד הדא אעות/קאד כל ואחד נגאזא בה ואמא מא דכרתה מן אללולו וגירה פמא נעלם אלגיב</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;וקר פרגת מן דלך וערפתך אלגואב פיה ופי גירה</li>
</ol>
<p></p>
                    
                </div>
            
                <div data-canvas="https://geniza.princeton.edu/documents/6253/iiif/textblock/1506/canvas/2/">
                    
                    
                    
                        <h3>Verso</h3>
                    
                        <ol>
<li>ואמא אנא פמא כאלפת ולא גארדת ממא אמרת בה שי ואחד דכרת איצא אן נשתרי אלכחל אן כאן בסתה</li>
<li>דנני ווצל כתאבך נשתרי מנה בל קנטאר וכסר מן סער ד דנני תם אנא אשתרית ח קנאטיר סער ד דנני ונצף</li>
<li>ואסתכרת אללה וותקת בה וחמלתה פי מרכב אכו אלוזיר ואברית עליה ח דנני וקבצתה ובקית לה ד דנני&nbsp;</li>
<li>והי כ קטעה מנהא אתנין עלי ד פאסל אללה אן יסלמה ויגאזי כל ואחד כפעלה פעמלת דלך ווצלת אליך אלק מיה&nbsp;</li>
<li>דין בחסן ניתה ותקתי בה כמא אועדת פמא חצל לי בעד הדא אלפעל אלא אללאימה ואלתוביך דכרת איצא</li>
<li>דנאוה אלשמע וקר אביע דונה מא וקפת פי שראה בוצוט רבאעי פי אלקנטאר ותקול אן לם ימנעך אן</li>
<li>תוגה בצאעה ללגרב אלא אנא והדא שי ליס קבלי מנה שי איש תמתנע ען דלך מן גה[תי&nbsp; &nbsp; ] לי קבלך מאל או</li>
<li>בצאעה לכאצתי חבסתהא עלי חתי תכאף מני ותמתנע אן תוגה בה מת[אע ] דכר לי אבי יעקב אמר אל</li>
<li>מרגאן ואנא לם נ[&nbsp; ] מן ענדך עלי אני ננצר אלמרגאן ולא נשתריה ללכלטה [&nbsp;] פי שרי אש[ ] חתי ורד&nbsp;</li>
<li>כתאבך אן אלעדל [ ]בה פתרכת ען דלך וא[ן כאן] ליס נשתרי שי ממא [&nbsp;] תקדם אלא [&nbsp; ] מ[א]לך&nbsp;</li>
<li>ולו עלמת אן מא כאנת כלטתך אלי לנצפי רחלך חתי תחצל מ[א]לך ענדך לכננת&nbsp;[&nbsp;</li>
<li>ולא כאן יחצל עלי הדא אלאסם אני שארכת [1]כדמת ועמלת כל מא יגבן&nbsp;[&nbsp;</li>
<li>אן ננאל צד דלך פי מרגועה פעמלת אנת [ ] חצל לי מנך מא אוגענני&nbsp;[&nbsp;</li>
<li>הו אליום ענדנא ד[ ] ותולת ומא כאן מן אלאען ]דרה נצף אלתי כתבת&nbsp;לך [&nbsp; &nbsp; ]</li>
<li>דכרת איצא ביע אלכסא וחסן חאלה מן אסוק אלגיד ומא ביינת לי איש אלדי חצל מ[ן&nbsp; &nbsp;]</li>
<li>ואחד [ ] ואעלם אן תבקא ענדי מן אלסק[מו]ניה מתל ה אמנא ומן אלורר מן [ ] עלי אלקדוס מע מן כרג&nbsp;</li>
<li>ואלדי גא פי הדה אלקאפלה ירבח פי[ ] תניס תולת אלמאל מא כאן מן אלרדא&nbsp;ואלקנע אלמקאננע אברהם בן אסמעיל אן ורד כתאבך</li>
<li>אליה לישרף עלי פי מא אביעה ואשתריה ולו אעלמני דלך אדן מא כנת נתרך שי אלא [&nbsp;] הדה אלאשיא אלדי אלזמתני&nbsp;</li>
<li>אלתואני ואלעגל וכל חאל דמום ותבעדני ען חגתי וחקי תם יצל כתאבך וליס פיה [&nbsp;] שגל אשגלך אללה פי כיר&nbsp;</li>
<li>עלי כאצה נפסך אלעזיזה אפצל אלסלם ואטיבה ואעלאה ואבו אלפרג אחיאה אללה&nbsp;אלסולם אחיאה אללה אפצל אלסןלס]&nbsp;</li>
<li>יאסידי אחיאך אללה אדא וצל אלכחל תעמל עלי אנפאד כמא [ ] וכדלך&nbsp;ע[ ] תעמל עלי [ ]&nbsp;</li>
<li>אטריק משגולה בכל שי אלא זעפראן וארגו אן פי דינך [ ]</li>
<li>ומן אללה ועלי אכיך אלסלם אן [&nbsp;] יגמע אללה ביננא [&nbsp;</li>
<li>....</li>
</ol>
                    
                </div>
            
        </section>
    </body>
</html>
