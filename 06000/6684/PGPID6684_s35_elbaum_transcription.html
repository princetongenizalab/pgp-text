
<html>
    <head>
        <title>Transcription of Letter: ENA 2738.37</title>
    </head>
    <body style="max-width: 860px; margin: auto">
        <h1>Transcription of Letter: ENA 2738.37</h1>

        <p>Alan Elbaum, [digital geniza document edition] (n.p., 2019).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/094614e0-5521-482f-b6d2-c2cb79b84a2c/manifest/canvas/2a8b27cf-8d6c-4afa-847b-f8333fc847cf">
                    
                    
                    
                        <h3>Recto:</h3>
                    
                        <ol>
<li>עבדהא יעקוב</li>
<li>בן אבו אלימן</li>
<li>אשרי משכיל אל דל ביום רעה ימל׳</li>
<li>קד עלם אללה תע מא עבד הדרת</li>
<li>הנגידות תכון משרתה לנצח //עליה// וינהי</li>
<li>אלי סאמיהא חאלה ופקרה ופאקתה (?)</li>
<li>ואנקטאעה ומרצה והו ישתהי מן</li>
<li>אנעאמהא תבת אללה עזהא אסעאפה</li>
<li>פי הדא אלמועד אלשריף בשי יעייד</li>
<li>עליה ועבדהא לולא [א]נה מנחבס פי</li>
<li>אלבית מא יקדר יכרג מן אגל אלגאליה</li>
<li>ואן לה מריץ אליום תמאן שהור</li>
<li>לקד כאן יקדר עבדהא יתעייש ולכן אלנצר</li>
<li>יגני ען אלשכוי ומא אולאהא פי דלך</li>
<li>הקבה יכפיל שכרה ויהיה בעזרה</li>
<li>ויק . . אחר[י]תה ותקום (?) ושלום הדרתה</li>
<li>יגדל ואל ידל וכן יהי רצון</li>
</ol>
                    
                </div>
            
        </section>
    </body>
</html>
