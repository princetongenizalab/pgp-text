
<html>
    <head>
        <title>Transcription of Letter: ENA 2738.23</title>
    </head>
    <body style="max-width: 860px; margin: auto">
        <h1>Transcription of Letter: ENA 2738.23</h1>

        <p>Alan Elbaum, unpublished editions (n.p., 2020).</p>

        
        <section dir="rtl" >
            
                <div data-canvas="https://figgy.princeton.edu/concern/scanned_resources/d573aabf-0e9b-4339-9909-ab32f21a9793/manifest/canvas/aab33cce-6bec-4aac-b546-f04cdb7b7c44">
                    
                    
                    
                        <h3>Recto</h3>
                    
                        <ol>
<li>בשמ</li>
<li>ואלדי אעלמך [ב]ה אנני קד אנפדת לך מע בן קשישאת</li>
<li>כתאב ואשרחת ל[ך פיה] אלאמור וקד גמני עודאך (?)</li>
<li>פי הדא אלעיד ואנת תערף חאלי ומא לחקני מן אלמשקה</li>
<li>פי הדא אלשתא לא [מ]ן אנכסאר נסים ומרצה ומן וגע</li>
<li>עזרא ומן מגי דיך וממא אנפקנא [ענ]הא וקד כלמת</li>
<li>ברכאת בן כליף ודפע לי כמסתעשר דרהם ואכדת</li>
<li>לך אלשקתין בת[א]עך וטויתהם ודפעתהם לך אבו אל</li>
<li>טייב ואללה מא אחתאג אוציך סאעה אן תצל לך</li>
<li>הדה אלרקעה תנפד לברכאת אלדראהם ותשכרה (?)</li>
<li>מע מן ידכל יעיד פי עצרת ועואץ מריץ ובנתה</li>
<li>אלכבירה מריצה והו ואללה פי חאל אן צעב וקד ואללה</li>
<li>אנכשף ואערץ אלגלאם מא וגד אחד ישתריה מנה</li>
<li>ופצל אשתרי חמאר וכרג יטוף ועואץ ואללה הונא</li>
<li>לא דאכל ולא כארג ואנת תעלם חאלנא ואן מוסי</li>
</ol>
                    
                        <h3>Right Margin</h3>
                    
                        <ol>
<li>בן עלוש ק[ד ט?]לע מנהם הארב ען אהלה לא תפרטו פיה אן מא לה תם</li>
<li>
<p>אחד ותכץ (?) . . . ך עני באלסלם ואכותך אלסלם ואסמאעיל אלסלם</p>
</li>
</ol>
                    
                        <h3>Top Margin</h3>
                    
                        <ol>
<li>וקראת לך אלסלם ועמראן בן עמך (?)</li>
<li>
<p>יכצך באלסלם</p>
</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/d573aabf-0e9b-4339-9909-ab32f21a9793/manifest/canvas/bca10ce7-c181-41d7-aee2-707c1681fa8a">
                    
                    
                    
                        <h3>Address</h3>
                    
                        <ol>
<li>אכי אלעזיז עלי שמריה בר שמואל נע</li>
<li>
<p>אכיה לא עדמה יעקב בן יוסף</p>
</li>
<li>
<p>. . אן אלברקי נע</p>
</li>
</ol>
                    
                </div>
            
        </section>
    </body>
</html>
