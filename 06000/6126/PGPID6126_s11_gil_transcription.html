
<html>
    <head>
        <title>Transcription of Letter: PER H 136</title>
    </head>
    <body style="max-width: 860px; margin: auto">
        <h1>Transcription of Letter: PER H 136</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://geniza.princeton.edu/documents/6126/iiif/textblock/14335/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">                                     בסם אללה</span></li>
<li><span lang="he">כתאבי יאכי וסיידי ואלעזיז עליי אטאל אללה בקאך ואדאם געמאך ותולאך ורעא[יתך]</span></li>
<li><span lang="he">ומן תופיקה לא אכלאך י'ג' כלון מן איאר ען סלאמה ושדה שוקי אליך קרב אללה אל</span></li>
<li><span lang="he">אשתמאע בך עלי כיר אעלמך אני מד כרגת לחקני מן וחשך אמר אן עצ'ים אללה</span></li>
<li><span lang="he">לא אוחשני מנך ויגמע בינך ובין אהלך עלי אצח אלאחואל ווצלו אלתגאר אלדי</span></li>
<li><span lang="he">מצ'או אלי ברקה מגרדין ותרכו רזמהם כ'לף אלי אן יזנו אלמאל במצר פיום</span></li>
<li><span lang="he">אן וצלו ולפו אלף ג' מיאת דינ' וזנוהא פי אלגיזה לצאחב גבארה והו ירגע אלי</span></li>
<li><span lang="he">אביאר קוץ ילקא אלרזם ויוצלהא אלי אלגיזה ומא וגדת מן ימצ'י לי אליהם</span></li>
<li><span lang="he">ויסאלהם לי סואלי סואל אן גייד ען בן אלאשקר וען אלמרכב וקד אועדני אנסאן אליום</span></li>
<li><span lang="he">אנה ימצ'י ויסאלהם ובלגני אן אלמרכב פרג'ו גבארה ורדה פי מרכבה והו</span></li>
<li><span lang="he">אקלע אלי אסכנדרייה וארגו יכון דאלך חק פאן וצל יאמולאי פיכון תחצ'ר פי</span></li>
<li><span lang="he">תפריג'ה ולעל תכון אלרזם פיה אנשאללה תפדיה במא ימכן וכדלך אלרצאץ</span></li>
<li><span lang="he">עדדה י'ט' קטעה וזנהא ט'ס' קנטאר ואלדי מע בן אלאשקר מן אלעין אנת</span></li>
<li><span lang="he">תערפה אללה יגמע עלינא ברחמתה פאן גיעלו עלא אלרצאץ שי תפדיה במא</span></li>
<li><span lang="he">תראה ותכתב אלי נוגה אלדנאניר אנשאללה ולא תוכר עני כתאבך לאני מעלק</span></li>
<li><span lang="he">אלקלב אלי כתאב אן יצל מנך ואנא נרתגי אני נכרג פי האדא אלסבוע אנשאללה</span></li>
</ol>
                    
                        <h3>Upper Margin</h3>
                    
                        <ol>
<li><span lang="he">וקד</span></li>
<li><span lang="he">כתבת</span></li>
<li><span lang="he">אלי אבי</span></li>
<li><span lang="he">יצחק</span></li>
<li><span lang="he">אברהים</span></li>
<li><span lang="he">בן פראח</span></li>
<li><span lang="he">פי האדא</span></li>
<li><span lang="he">אלוגה</span></li>
<li><span lang="he">אן תכון</span></li>
<li><span lang="he">תקף</span></li>
<li><span lang="he">אן וצל</span></li>
<li><span lang="he">האדא</span></li>
<li><span lang="he">אלמרכב</span></li>
<li><span lang="he">פי</span></li>
<li><span lang="he">תמייז</span></li>
<li><span lang="he">האדא</span></li>
<li><span lang="he">אלרצאץ</span></li>
<li><span lang="he">ויפדיה</span></li>
<li><span lang="he">כמא</span></li>
<li><span lang="he">יראה</span></li>
<li><span lang="he">אנשאללה</span></li>
</ol>
                    
                </div>
            
                <div data-canvas="https://geniza.princeton.edu/documents/6126/iiif/textblock/14335/canvas/2/">
                    
                    
                    
                        <h3>Verso</h3>
                    
                        <ol>
<li><span lang="he">כנת אעלמתך אן וגה לי אבו אצחק קפה כבירה כ'פאר מע קצארה [וא]נהא</span></li>
<li><span lang="he">צ'אעת ולם תצל אלי ואנא רגל [שי]ך עליל מחתאג אלי אלכפאר וקד //כתבת// אלי אבי אצחק אן ישתרי</span></li>
<li><span lang="he">קפה כפאר ויקבץ' אלתמן מנך ויכון מן אלגדיד והו יערף מע מן יוג[ד וס]אל[תה]</span></li>
<li><span lang="he">איצ'א פי שרא קפה לטיפה כפאר לרגל אן פקיה סאלני אן נכתב פיהא פאן [        ]</span></li>
<li><span lang="he">ואשתראהם [           ] ותדפע אליה תמנהם ולא תכליני מן כתאבך בחאלך וסלאמתך</span></li>
<li><span lang="he">קראת עליך אפצ'ל אלסלאם ועלי אבי יחייה ואבי נצר דאוד אלסלאם ועלי עיאש אלסלאם</span></li>
<li><span lang="he">וקד כתבת כתאבין אלי סיידי אבי סעיד ווגהתהם מע האדא אלכתאב אלי אבי יצחק</span></li>
<li><span lang="he">ליוגהם פי אלמראכב אליה …. פאן אכתרת תצ'יפהם אלי כתבך אפצל וסלאם</span></li>
</ol>
                    
                        <h3>Bottom Margin</h3>
                    
                        <ol>
<li><span lang="he">אלי אכי וסידי אבי יצחק ברהון מן(!) מוסי                              מן אברהים בן יוסף אלצבאג</span></li>
<li><span lang="he">             אלתאהרתי</span></li>
<li><span lang="he">אטאל אללה בקאה ואדאם סלאמתה וסעאדתה</span></li>
</ol>
                    
                </div>
            
        </section>
    </body>
</html>
