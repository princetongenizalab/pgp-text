
<html>
    <head>
        <title>Hebrew Translation of Letter: Moss. II,128</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,128</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-II-00128/canvas/1">
                    
                    
                    
                        <h3>recto</h3>
                    
                        <ol>
<li>(2−1) על שמך. אנו כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ויסלק</li>
<li> </li>
<li>ממך כל רע ברחמיו, מאלכסנדריה, בחצי אדר. שלומי טוב</li>
<li>ואני מאושר, אבל אני מתגעגע אליך ; יקרב אלוהים את פגישתי עמך במיטב הנסיבות. אשר למה</li>
<li>שרצונך לדעת: בא מכתבך וקראתי בו על שלומך הטוב ועל בריאותך,</li>
<li>יתמיד לך אותה אלוהים ברחמיו. כתבת ששלחת לי מכתבים אחרים, אבל לא ראיתי</li>
<li>ממך מזמן מכתב, חוץ מזה. לפני כן שלחתי לך מכתבים עם נושא המכתבים הקאבסי</li>
<li>ועם המוצלי והודעתיך בהם את הנעשה אצלנו ואת מצבנו כאן, דברים שאין צורך</li>
<li>שאחזור עליהם במכתב זה. אלוהים יתעלה יושיע. ממש היום</li>
<li>הגיע בן אלחיתאני ממהדייה, נושא המכתבים, אבל עד עכשיו לא מסר מכתב לאיש,</li>
<li>חוץ מהאדון אבו יעקוב בן אלקאבסי, והפיץ על האונייה החדשה שמועה</li>
<li>רעה ששיגעה אותנו; וכאשר קיבל האדון אבו יעקוב את מכתביו מצא בהם</li>
<li>מכתב מאבו אלברכאת בן אלרמאח, הכותב שהאונייה החדשה</li>
<li>הפליגה מפלרמו, פנתה למאזר, וחמקה עד שהגיעה אל ארץ ביזנטיון</li>
<li>ושהתה ט"ו יום, שבהם לא ידע איש על הנעשה עמה, אבל אחר כך חזרה בשלום</li>
<li>למאור, תודה לאל. עוד כתב שכריכות רבות התפזרו בה. הידיעות</li>
<li>מסיציליה רעות ומעציבות, כי השתלט עליה האויב, ולא נשארו בה למוסלמים </li>
<li>(18–19) אלא פלרמו ומאור וקצר יאני, והאנשים עוברים אל יבשת אפריקיה, ולדבריהם (מחיר) הבהמה כ"ג דינרים ומעלה. אלוהים יתעלה יושיענו ויושיעם וישמיענו</li>
<li> </li>
<li>עליהם טובות, ברצון האל. אשר למהדייה, אמר שהיא נעולה</li>
<li>והחיטים בה לפחות בכ"ג דינרים וחצי הקפיז. והמצב בספאקץ כמו בזמן שיצאת משם.</li>
<li>הגיעה לספאקץ האונייה של בן אבי עקיל. ראיתי שיש לך עם נושא המכתבים</li>
<li>שני מכתבים, מכתב מאשתך ומכתב מיוסף בן אלג'נוי, ואין ספק שיש עמו בשבילך </li>
</ol>
                    
                        <h3>recto, right margin</h3>
                    
                        <p>(1–16) מכתב מנסים, כי לא ראיתי את כל מכתביך, ומחר אלך אליו, ואם .... בהם אקח אותם ואשלחם אליך כרוכים במכתבי, זאת לידיעתך. אשר למה שכתבת בעניין השקים הקטנים שאצל בן אלעאבד, לקחתי אותם ופתחתי אותם, אבל לא מצאתי בהם חשבון, אלא במכתב ובנייר קטן מחובר אליו, ושלחתי אותו לך עם המצלי, זאת לידיעתך. </p>
<p>(21−17) ומה שכתבת על הסחורות שהואלת לקנות בשבילנו, אל ישאירני אלוהים ללא חייך. וכבר</p>
<p> </p>
                    
                        <h3>recto, top margin</h3>
                    
                        <p>ביקשתי ממך כי תואיל לכתוב בשבילי על מה שקנית בשבילי בשותפות עם כלפון: 'לנסים וכלפון בני אסמאעיל, בשותפות'; ועל מה שלחשבוננו הפרטי, אם זה מלמעלה, כתוב עליו את שמי ואת שם אחי; ואם הוא בשותפות עמך, כתוב את שמי עם שמך, על פי </p>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-II-00128/canvas/2">
                    
                    
                    
                        <h3>verso</h3>
                    
                        <ol>
<li>המקובל, אל ייקח אלוהים ממני את חייך. מה שכתבת בעניין ההוצאות, אם תחלק אותן, חלק </li>
<li>על פי המגיע עד שתגענה (הסחורות) אלינו ואנחנו כאן נסתדר בעניין דמי ההובלה, ברצון האל. אקווה שכבר נרגעו</li>
<li>הרוחות בפסטאט לאחר הידיעות מסיציליה. אולי תקנה לי ביתרה שנותרה משהו טוב,</li>
<li>אלוהים יתעלה יזמן לנו ולך דבר שהוא לטובה. אני שולח, כרוכות במכתבי, שתי העתקות בשביל ת'אבת בן סעדאן</li>
<li>הבגדאדי, ואבקש ממך כי תואיל לברר על אודותיו. אם הגיע לפסטאט תמסור לו אותן;</li>
<li>אם לא הגיע, הואילה לשולחן בשבילי לרמלה על ידי שניים .... הגיעו</li>
<li>בשבילי ממנו מכתבים עם נושא המכתבים הזה, ואמר שהוא ברמלה וכי הוא עומד לבוא. אקווה שאלוהים</li>
<li>יתעלה יעזור שיבוא במהרה, אם תראה מכתב בשבילי ממנו, הואילה לפדות אותו ולשולחן </li>
<li>לי. עשה זאת, בטובך; וכל צורך בקנייה שיש לך, כבדני בסיפוקו. אני שולח לך את מיטב דרישות השלום.</li>
<li>אברהם אחי שולח לך את מיטב דרישות השלום, ולר' ישועה. מיטב דרישת השלום. קראתי מה שכתבת</li>
<li>במכתב, על נסיעה אל אדוני אבו נצר בן צגיר, אל יילקח ממני! מה שכתבת בעניין יתרת המטווה:</li>
<li>הוא רוצה כותנה גסה אחר כך, כי המטווה שנותר הוא גס מאוד, ונשארו לו שמונה אוקיות (מטווה) שחור,</li>
<li>שהיו עם הכותנה; ויקנה, נוסף עליהן, ד' אוקיות אחרות, (מטווה) דק, יגיעו אליו מכל .... </li>
<li>לכותנה שאצלו. הודע לו שקיבלתי את השקים הקטנים שאצל בן אלעאבד, אבל לא מצאתי בהם כלום.</li>
<li>דרישות שלום לר' נהוראי. קראתי מה שכתב במכתב, אל יילקח ממני! כבר מסר לו</li>
<li>דיין ברקה את המכתב שלך, ואני אכתוב לו את הפרטים על ההרצאות ששילמתי בשבילו, בעד המשאוי ....</li>
<li>וה'עלאוה'; ומה שכתב בעניין הק"מ בעד השכירות של אסמעיל, איני יכול</li>
<li>לשולחם לו, כי אין כאן מי שייסע לרשיד .... בפסטאט; אם הוא רוצה אמסור אותם</li>
<li>לאדון אבו אסחק, יהיה לו יותר קל לשלוח אותם מאשר לי. אבקש ממך כי תואיל לקנות לי בדי כותנה ופשתים</li>
<li>מ'אלברג''; אבקש ממך שתצווה בעניין זה ותודיע לי מה שתשיג מזה, כי אני חייב לך מן </li>
</ol>
                    
                        <h3>verso, right margin</h3>
                    
                        <p>התמורה בעדם פחות מה' דינרים ואבקש ממך שתקבל אצלו בשבילי את היתרה, עשה זאת בטובך. פירטתי לאדוני אבו יחיא את החשבון שהזכיר, והוא כרוך במכתבי, מסור לו אותו. הואילה לקבל ממנו בשבילי את יתרת השכירות. </p>
                    
                        <h3>verso, address</h3>
                    
                        <p>לאדוני ורבי אבו סעיד יוסף בן מוסא נ"ע תאהרתי, ייתן לו אלוהים אריכות ימים ויתמיד את שלומו, מאוהבו, מוסא בן אבי אלחי נ"ע כלילה. </p>
                    
                </div>
            
        </section>
    </body>
</html>
