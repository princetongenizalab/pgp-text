
<html>
    <head>
        <title>Transcription of Legal document: Bodl. MS heb. b 12/10</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. b 12/10</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-12-10/1.json">
                    
                    
                    
                        <h3>Main</h3>
                    
                        <ol>
<li>1 שהדותא דהות באנפנא אנן שהדי דחתמות ידנא לת(חת)א כן</li>
<li>(הוה חצר א)לינא מרור אברהם הכהן בר מרור משה הכהן נע</li>
<li>וקאל לנא אשהדו עלי ואקנו</li>
<li>2 מני מעכשו ואכתבו ואכתמו עלי בגמיע אלאלפאט אלמחכמה</li>
<li>ואלמעאני אלמוכדה ובכל לישאני דזכואתא וסלמו דלך אלי</li>
<li>אבנה עמי סאדה בת מרור</li>
<li>3 אברהם הכהן נע זקוקתי ליבום והי אלתי כאנת זוגה אכי</li>
<li>שקיקי מרור יוסף הכהן נע בר אבא מארי משה הכהן נע</li>
<li>ליכון בידהא לליום ובעדה חגה</li>
<li>4 וותאק אנני מקר ענדכם באוכד מעאני אלאקראראת ואותקהא</li>
<li>פי צחה מני וגואז אמר טאיעא מן גיר קהר ולא גבר ולא</li>
<li>אכראה ולא סהו ולא</li>
<li>5 גלט ולא עלה בי מן מרץ ולא גיר דלך מן גמיע מפסדאת</li>
<li>אלשהאדה אנני מן אלאן קד אבריתהא מן כל עלקה תתגה לי</li>
<li>פי חיותי או לולד לי או לאחד מן</li>
<li>6 סאיר וראתי בעדי עליהא בסבב שי ממא יכץ ארת אכי מ</li>
<li>יוסף הכהן הנפטר אלדי כאן זוגהא נע או בסבב ודיעה</li>
<li>כאנת לה ענדהא או דין או גיר</li>
<li>7 דלך מן סאיר מא ימכן אלתעלק עליהא פיה בשום טענה</li>
<li>בעולם מן כל מא יתעלק בשי מן ארתה או בשי ממא כאן</li>
<li>להא בשי ממא כלפה</li>
<li>8 מן כל מא יקע עליה אסם והגא ומן כל טלב ען אתאת או ען</li>
<li>קמאש או ען כיאנה או ען אדא אמאנה מא כאן מן דלך פי</li>
<li>חיאתה ומא כאן מנה</li>
<li>9 באקי בעד ופאתה ואנתקל אלי בחק אלארת ענה ומן סאיר</li>
</ol>
                    
                        <h3>Main</h3>
                    
                        <ol>
<li>אלדעאוי ומן גמיע אלעלק ואלתבעאת אלתי תתגה לי עליהא פי גמיע</li>
<li>10 דלך או פי שי מן גמיע מא גרי בינהא ובינה פי חיותה ומא עסאה יכון קד תבקא עליהא מן אלעלק ענה בעד ופאתה בעד אסתחקאקי למא</li>
<li>11 כלפה מא כנת עאלמא בה אלאן ומא לם אעלם מא אנכשף לי ומא לם ינכשף לי כאינא מא כאן ובאלגא מא בלג ומן גמיע מא גרי איצא ביני</li>
<li>12 אנא ובינהא מן סאיר אצנאף אלמעאמלאת עלי אכתלאף אגנאסהא ואנואעהא מא כאן מן דלך יכץ אכי אלמתופא אלמדכור מ יוסף</li>
<li>13 הכהן נע ומא כאן יכצני פי נפסי מימות עולם ועד עכשו בראה כאמלה תאמה ואנני מעכשו קד אבטלת ענהא כל זכות יטהר לי בה עליהא</li>
<li>14 חק או טלב או שום שבועה בעולם ומחלת להא דלך אכתיאר מני לא אצטראר במחילה גמורה דלית בה חזרה וליס לי מעכשו ולא לולד לי</li>
<li>15 ולא לאחד מן כל מא לה פי ארתי אסתחקאק רגעה עליהא בטלב ען שי ממא יכץ אכי מ יוסף הכהן נע ולא ען שי ממא יכץ ארתה ולא ען שי ממא</li>
<li>16 יכצני אנא איצא מן כל מא יקע עליה אסם והגא אד קד אבריתהא מן גמיע דלך מעכשו בראה צחיחה כאמלה תאמה נאגזה פאצלה קאטעה</li>
<li>17 חאסמה לסאיר אלדעאוי ואלמטאלבאת בראה קבץ ואסתיפא בראה לא רגעה עליהא ולא חגה תבטלהא ולא שרט ולא תאויל&nbsp;יעלהא בראה</li>
<li>18 מני פי חיותי ומן וראתי בעדי להא פי חיותהא ולסאיר&nbsp;וראתהא בעדהא באוכד מעאני אלאברי ואתקנהא וכתיקון&nbsp;חכמים חכמים</li>
<li>19 מכל דר ומר ומכל דין ודברים ומכל דבר הקרוי ממון&nbsp;ומכל אונאה ותרעומת מדיני אדם ודיני שמים מכל טענה&nbsp;וערערה מטענת</li>
<li>20 בריא ומטענת שמא ומכל תביעה ומכל אלה וקללה וחרם&nbsp;ונידוי ושבועה ושמותא סתם ופירוש מהנעלת כל בית דין&nbsp;בין בדיני ישראל</li>
<li>21 בין בנימוסי אומות העולם אד לם יבק לי עליהא טלב&nbsp;לא ען שי ממא יכץ ארת אכי אלמדכור נע ולא ען שי ממא&nbsp;יכצני פי נפסי ולא</li>
<li>22 חק מן גמיע אלחקוק ולא שי מן סאיר אלאשיא לא דראהם&nbsp;ול(א דנ)אניר ולא דהב ולא פצה לא מצאגה ולא גיר מצאגה&nbsp;ולא חדיד ולא</li>
<li>23 נחאס ולא קצדיר ולא רצאץ ולא בצאעה ולא תגארה ולא&nbsp;שרכה ולא מצארבה ולא רחל ולא אתאת ולא קמאש ולא מלבוס&nbsp;לא מן אלאת</li>
<li>24 אלרגאל ולא מן אלאת אלנסא ולא מא יפרש ולא מא יבסט&nbsp;ולא מא יעלק מן סאיר אנואע אלפרש ואלבסט ואלתע(ליק&nbsp;)יה ולא רהן</li>
<li>25 ולא וכאלה ולא ( )</li>
</ol>
                    
                </div>
            
        </section>
    </body>
</html>
