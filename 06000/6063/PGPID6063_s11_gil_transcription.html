
<html>
    <head>
        <title>Transcription of Letter: T-S Misc.28.250</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.250</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-MISC-00028-00250/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יא]שיכי וריסי וגלילי אטאל אללה בקאך ואדאם סלאמתך וסעאדתך וכאן לך</span></li>
<li><span lang="he">[ולנא ו]לי וחאפץ' מן אלאסכנדריה לתמן כלת מן תשרי ען חאל סלאמה ועאפיה</span></li>
<li><span lang="he">לא אכלאך אללה מנהא וען שוק אליך שריד קרב אללה אלגמע עלא כיר במנוה וקד</span></li>
<li><span lang="he">תקדם מני אליך יאסידי כתב עדה וארגו וקופך עליה(!) ומא דכרתו מן אמר גאלב</span></li>
<li><span lang="he">לאן וקף אליה אשיך אבא צעיר קאל לו נעם וכראמה דפע לו סלפת בן אלטרימא(?)</span></li>
<li><span lang="he">ואלדי דפע לחנין ואלדי דכרת לך פי סלפת אלמרכב אלדי אנכר דפעהם</span></li>
<li><span lang="he">והו מא חצל לו מא אחד מן אנאס שי לא מן אלמסלמין ולא מן אליהוד ואמא</span></li>
<li><span lang="he">גמלה [מ]א ביננא מא עמלתה אלגמיל ואקרצתו דנאנאנירך(!) ארדת אן תגתנמו</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלכתב ותעדלו הו וצרור אכיה קאל לי אבא צעיד ליס לו אליום אלאמר</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; ] תחתיגו כתאב אשיך אבא אלפרג לאנו דכר אנו כאתבך פי האדא</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; ]ל פיכתבני מא אלדי תרסמו ונחן ננתצ'ר לכתא/ב/ך וא/ר/גו אנה באלקרב מני</span></li>
<li><span lang="he">&nbsp;ואלדי בקא אניף יט דינר קאל אבא צעיד דענא נקבץ האדי ויכון אלכלאם</span></li>
<li><span lang="he">&nbsp;עלא אלבקיא כמא ירסם תע[&nbsp; &nbsp; &nbsp; &nbsp; ] פאל=לא תוכר כתא&lt;ב&gt;ך ואלעוד מא תם לי מן</span></li>
<li><span lang="he">&nbsp;ביעו שי וקד שדת קטעה [&nbsp; &nbsp; &nbsp; &nbsp; &nbsp; &nbsp; &nbsp; ] פי עדל לאסמעיל בן כלילא נפיד אלי</span></li>
<li><span lang="he">&nbsp;צריפא ואלאכרא פי עדל לכלף בן אלשקר וקד אסתכרת אללה עז וגל וגהת</span></li>
<li><span lang="he">&nbsp;פי מרכב כמאר אנילי עדל עפץ וצבארה לוז מכסור וזנהא פ' רטל גרוי</span></li>
<li><span lang="he">&nbsp;תגי פלפלי מיא וסבע/י/ן רטל צאפי ואלפל[פ]ל וזנו ג' מיאת רטל גרוי//וג ארטאל// תמלתן לבן</span></li>
<li><span lang="he">&nbsp;אנפאט ברסם סידי ואכדת כתאב צרור אליה ורסמת לו אן [י]ביע ללוקת</span></li>
<li><span lang="he">&nbsp;ויסלם אתמן לסידי ויסלם אשכארה אללוז אליך אחב אן תביעהא למן</span></li>
<li><span lang="he">&nbsp;יגי לאן כלפני איאה קום ופיה לך מת[א]ע [&nbsp; &nbsp; &nbsp; &nbsp; &nbsp; &nbsp; &nbsp; ] לאני [&nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ה' דגאניר</span></li>
<li><span lang="he">&nbsp;פאחב מן סידי אן יראעי חמד אלעדל כתאן מן ל'ד' באלסלאמה ויעמל</span></li>
<li><span lang="he">&nbsp;עלא ביעו ללוקת והו עלי כג דנאניר אלקנטאר אלגרוי פיעמל לי עלא</span></li>
<li><span lang="he">&nbsp;ביעו לאלא יגי שי מן אשאם ותצל אתמן ענדו ואנא אסל סידי אן</span></li>
<li><span lang="he">&nbsp;יוגה לי לאבא יוסף יעקוב אבן אלמרא יקבץ' לי מינה כ' דינר אקרצ'תו [&nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;[וו]ציתו אן יסלמהא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלאסקאלה סאלם וקלובנא מעלקא</span></li>
<li><span lang="he">&nbsp;[ב]אלדי אנפדתו לאן הונא ארגאף ען אכבאר אניל נסל מן אללה אלסלאמה</span></li>
<li><span lang="he">&nbsp;[ו]אנא בעד אצום אכרג מע אצחבנא לאן מא בקי לי שגל ומא וצל מן</span></li>
<li><span lang="he">&nbsp;אלמראכב אלמתאכרה אחד לא מן אלמהדיא ולא מן סקליא וצל כתאב לכלף כַלַף, הכוונה</span></li>
<li><span lang="he">&nbsp;בן אלשקר ומא דכרת לו הו פי עדל אלברדאני והו יריד יכליה הונא יבקא</span></li>
<li><span lang="he">&nbsp;עקלא ועלא כאצת סידי אפצ'ל אסלאם ואבא אלפצל ואבא נצר אפצל</span></li>
<li><span lang="he">&nbsp;אסלאם ואבא צעיד אסלאם ואבא זכרי נאחום אסלאם</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">ואחב אן לא תכליני מן כתבך פי כול וקת ומא תכן לך מן חאגא </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00250/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסידי וריסי וגלילי אבא אלפרג יוסף בן &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן מימון אבן אפר[ים] נ'נ'</span></li>
<li><span lang="he">יעקוב אבן עוכל והלאל ובניאמין אטאל</span></li>
<li><span lang="he">אללה בקאה ואדאם סלאמתה&nbsp;</span></li>
</ol>
                    
                </div>
            
        </section>
    </body>
</html>
