
<html>
    <head>
        <title>Hebrew Translation of Letter: T-S Misc.25.130</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Misc.25.130</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-MISC-00025-00130/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי וראשי, ייתן לך אלוהים אריכות ימים ויתמיד את גדולתך</li>
<li>ואת עזרתו לך ואת שלומך ואת אושרך ואת חסדו לך, מתניס, ב....</li>
<li>באדר, יודיעך אלוהים את ברכתו ואת מזלו ואת ברכת הפורים ויגיעך</li>
<li>כמוהו שנים רבות עם קורת רוח ושמחה בלב. שלומי טוב,</li>
<li>ויהיה מושלם בזכות שלומך, תודה לאל לבדו; אבל אני מתגעגע מאוד אליך, יפגישנו</li>
<li>אלוהים על פי מיטב רצוננו בטובו ; אף על פי שמכתבי אינם סדירים</li>
<li>אדוני, אלוהים, תתהלל גבורתו, הוא היודע שאיני מפסיק לשאול עליך כל</li>
<li>הזמן ומודיעים לי על שלומך הטוב ועל הנעשה אצלך דברים טובים, שעליהם אני מודה לאלוהים</li>
<li>מאוד, ומבקש ממנו שישימך במחוז השלום תמיד. תכלית</li>
<li>מכתבי זה, אדוני: קיבלתי מכתב מאוהבך, אחיו של מבשר,</li>
<li>והוא כותב על הצרות והמצוקות שעברו עליהם מרוב</li>
<li>השקים והצרורות, ודברים שאצלך, אדוני, הם מפורטים בלי</li>
<li>ספק. והוא כותב ששלח את הסחורה שהיתה אצלו, של האדון אבו אלפרג'</li>
<li>יעקב בן אברהם בן עלאן עליו השלום, וכי הוא נשאר חייב לו</li>
<li>ק''ק דינר. והעציב אותי הדבר; והוא מחייב אותי ומבקש ממני לנסוע לפסטאט</li>
<li>ולחקור על צוואתו ועל חשבונותיו, שמא יש בהם זכר לזאת. וכבר</li>
<li>עמדתי לנסוע לתכלית זו, אבל באו עלי בזה אחר זה עניינים ....</li>
<li>דהיינו פטירת האדון אבו אלחסן בן מוהוב עליו השלום ....</li>
<li>והמחלות שתקפו אותי בלי הרף, אבקש, אפוא, כי תעשה ....</li>
<li>.... כפרה וסליחה. ואני כותב מילים אלה בעודי צמוד</li>
<li>אל דלת הרופא; הוא בא אלי כל יום, אבקש מאלוהים שיעניק לי בריאות,</li>
<li>וירחם עלי למען הילדים שזיכני בהם. לפני כן כבר כתבתי מכתבים</li>
<li>לאדוני ראש כלה החבר, יתמיד אלוהים את תוקפו, ולאדוני</li>
<li>אכו אלפצל יוסף בן פרח פאסי נ"ע, והיה</li>
<li>בדעתי למסור אותם </li>
</ol>
                    
                        <h3>recto, right margin</h3>
                    
                        <ol>
<li>לאבו אלפרג' צמח בן סלימאן נ"ע בשבת(?), אבל הוא לא נכנס</li>
<li>אלי לקחתם והצטערתי על זאת מפני קוצר הזמן; החלטתי אפוא לסמוך על חסדך</li>
<li>אדוני, וכתבתי שורות אלה ושמתין בתוך (המכתב אליך); אבקש ממך, אדוני, כי בחסדך ובטובך</li>
<li>תמסור את האחר לאדוני ורבי ראש כלה החבר, יתמיד אלוהים את עזרתו לו ואת האחר לאדוני ורבי אבו אל</li>
<li>פצל יוסף בן פרח פאסי נ"ע; ואבקש ממך, אדוני, שתסייע להם, אולי יעזור אלוהים …</li>
<li>להם .... האדון אבו אלפצל </li>
</ol>
                    
                        <h3>recto, top margin</h3>
                    
                        <p>סחורה על פי מה שידעתי, וביקשתי ממנו שיואיל לעשות משהו שיהיה לו עליו גמול מאלוהים, שמא יציל משהו בשבילו, כי הלוא הוא על פי מה שאומרים .... נחשף ונשאר חסר כול. .... נפגשתי עם (אדוני) </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00130/canvas/2">
                    
                    
                    
                        <h3>verso</h3>
                    
                        <ol>
<li>ורבי האדון ראש כלה יתמיד אלוהים את גדולתו, וביקשתי ממנו שייפגש עם אדוני</li>
<li>ורבי אבו אלפצל יוסף בן פרח נ"ע ויעשו בזאת משהו שאלוהים יגמול להם</li>
<li>עליו ; כמו כן אני מבקש ממך, אדוני, יתמיד אלוהים את גדולתך, שתחדש את טיפולך ותראה </li>
<li>מה לעשות, עמם יחד, שהלוא אלוהים יגמול לך על זאת כי הלוא כל מה שתקבל בשבילו יעזור</li>
<li>לו; אנא אדוני, על פי כוונתם הטובה ועל פי יראת השמים שבהם, אולי יהיה בעיזבון סכום בשבילו ; יעשה אתכם אלוהים מופת</li>
<li>של עשיית טובה, ואל יביאך למעמד של הזקוק לתמיכת זולתו. אבקש ממך, אדוני, כי תמסור בשמי</li>
<li>לאדוני ורבי אבו סהל הכהן גיסך, יתמיד אלוהים את גדולתו, את מיטב דרישות השלום ותודיע לו</li>
<li>שלקחתי את שתי האחרות שלו שהיו אצל האדון אבו אלחסן, עליו השלום,</li>
<li>ומסרתים לאלמרישי; יודיע לי אפוא אם עלי לכווצן בשבילו, חפוח או דק .... ;</li>
<li>ואבקש ממך, אדוני, שתבקש ממנו שישחרר את הבגד המוזהב מאצל בן אלקאבסי</li>
<li>הפקיד, ואל יוניח זאת כדי שלא יאבד, ואם ישיג אותו הרי זה כאילו שניתן לו כספו במתנה ; כבר</li>
<li>שלחו לו מכתב מאבו אלחסין עלון בן יוסף בן צדקה, שכרוך בו מכתב מן</li>
<li>הפקיד אל הפקיד ומדובר בו על הבגד המוזהב ומסירתו לו; עשה זאת בחסדך ובטובך, ואם </li>
<li>יהיה לך צורך בקנייה, אדוני, כבדני בסיפוקו שהלוא אשמח בזאת. אני שולח לך,</li>
<li>אדוני, את מיטב דרישות השלום ולנתונים להשגחתך דרישות שלום ולאדוני אבו עמראן</li>
<li>גיסך, יתמיד אלוהים את גדולתו, דרישות שלום ולאדוני אחיו דרישות שלום; ומסתפק אני באלוהים לבדו. </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים הסוחר המגרבי, ייתן לו אלוהים אריכות ימים ויתמיד את גדולתו ואת עזרתו לו, מהמודה חסדו צלח בן דאוד ; לפסטאט, ברצון האל. (המובילים :) נג'א בן אלחסין אלאנצארי ובנו; עלי בן אחמד.</p>
                    
                </div>
            
        </section>
    </body>
</html>
