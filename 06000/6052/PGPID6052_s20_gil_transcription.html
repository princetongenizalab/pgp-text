
<html>
    <head>
        <title>Transcription of Letter: T-S Misc.25.130</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.25.130</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-MISC-00025-00130/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי ורייסי אטאל אללה בקאך וא[דאם] עזך</p>
</li>
<li>
<p>ותאיידך וסלאמתך וסעאדתך ונעמתך מן תניס ל[ ] כלון [מן]</p>
</li>
<li>
<p>אדר ערפך אללה ברכתה וימנה וערפך ברכה אלפור ובלגך</p>
</li>
<li>
<p>אמתאלה סנין כתירה קריר אלעין מסרור אלקלב ואלחאל סלאמה</p>
</li>
<li>
<p>תתם בסלאמתך ואלחמד ללה וחדה ושוק אליך שדיד גמע אללה</p>
</li>
<li>
<p>ביננא עלי אפצל אלמחאב בגודה ואן כאבת כתבי מנקטעה</p>
</li>
<li>
<p>יאמולאי פקד עלם-אללה גלת קדרתה אני מא אדע אלסואל ענך כל</p>
</li>
<li>
<p>וקת פיתצל בי מן חסן סלאמתך וטייב אכבארך מא אשכר אללה</p>
</li>
<li>
<p>אללה עליהא כתירא ואסלה יגעלד פי חיז אלסלאמה דאלמא וסבב</p>
</li>
<li>
<p>כתאבי הדא יאמולאי אן וצלני כתאב מחבך אכו מבשר</p>
</li>
<li>
<p>ידכר מא גרי עליהם מן אלצרות ואלמסוקות מן עטם אל</p>
</li>
<li>
<p>שכאיר ואלתטאר ואשיא הי משרוחה ענדך יאמולאי בלא</p>
</li>
<li>
<p>שך ודכר אנה אנפד אלרחל אלדי כאן ענדה ללשיך אבי אלפרג</p>
</li>
<li>
<p>יעקב בן אברהם בן עלאן רחמה אללה ואן גאז לך ענדה פ[י]</p>
</li>
<li>
<p>קק דינ פגמני דלך ואחוגני ויסאלבי אלדכול אלל אלפסטאט ואל</p>
</li>
<li>
<p>בחת ען וצייתה וען חסבאנאתה פלעל יכון לה פיהא דכר וקד</p>
</li>
<li>
<p>כנת עלי אלדכול בסבב דלך פתואתרת עלי אמור [</p>
</li>
<li>
<p>מן ופאה אלשיך אבי אלחסן בן מוהוב רחמה אללה [</p>
</li>
<li>
<p>ואלאמראץ אלדי נאלתנ[י] דואמהא בי פאסל יגעל מא [</p>
</li>
<li>
<p>מעי כפרה וסליחה ומא כתבת הדה אלאחרף אלא ואנא לאזם</p>
</li>
<li>
<p>לבאב אלטביב ידכל אלי כל יום אסל אללה ימן עלי באלעאפיה</p>
</li>
<li>
<p>וירחמני במא רזקבי מן אלאטפאל וכנת קד כתנת כתב</p>
</li>
<li>
<p>למולאל ראש כלה החבר אדאם אללה תמכינה ולס[ידי]</p>
</li>
<li>
<p>אבי אלפצל יוסף בן פרח פאסי נע ועלי</p>
</li>
<li>
<p>אני אדפעהם</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>לאבי אלפרג צמח בן סלימאן נע סבת ולם ידכל</p>
</li>
<li>
<p>אלי יאכדהם וצעב דלך עלי לאגל צייק אלוקת פעולת עלי תפצלך</p>
</li>
<li>
<p>יאמולאי וכתבת הדה אלאחרף וגעלתהם דרגה אסלך יאמולאי חסב תפצלך וגמילך</p>
</li>
<li>
<p>ותדפע אלואחד למולאי אלשיך ראש כלה החבר אדאם אללה תאינ[ד]ה ואלאכר למולאי אלשיך אבי אל</p>
</li>
<li>
<p>פצל יוסף בן פרח פאסי נע ואסלך יאמולאי מסאעדתהם לעל יסהל אללה [</p>
</li>
<li>
<p>להם [ &nbsp; &nbsp; &nbsp; &nbsp; &nbsp; &nbsp; ] אלשיך אבי אלפצל</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>בצאעה עלי מא ערפת פסאלתה אן</p>
</li>
<li>
<p>יתפצל ויעמל של יתיבה אללה עליה</p>
</li>
<li>
<p>לעל יכלץ לה שי פאנה עלי מא דכר</p>
</li>
<li>
<p>[ ] אנכשף ולם יבקא לה חאל</p>
</li>
<li>
<p>[ &nbsp; &nbsp; ] אגתמעת מע</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00025-00130/canvas/2">
                    
                    
                    
                        <h3>verso</h3>
                    
                        <ol>
<li>
<p>וסיידי מולאי ראש כלה אדאם אללה עזה וסאלתה אלאגתמאע מע מולאי</p>
</li>
<li>
<p>אלשיך אבו אלפצל יוסף בן פרח נע ויפעלו פי דלך מא יתיבהם אללה</p>
</li>
<li>
<p>עליה וכדלך א[נא] אסאלך יאמולאי אדאם אללה עזך תגדיד אלענאיה פ[י]</p>
</li>
<li>
<p>מא תפעלה מעהם פאן אללה יתיבך עליה ואיש מא א5ד לה יעיננה]</p>
</li>
<li>
<p>בה פלעל מולאי בחסן נייתהם ודיאנתהם יתכלף לה שי אללה יגעלכם את[ר]</p>
</li>
<li>
<p>ללגמיל ולא יוקפך מוקף אעת*אד בגירה ואסלך יאמולאי תכץ עני</p>
</li>
<li>
<p>מולאי אלשיך אבi סהל אלכהן צהרך אדאם אללה עזה באתם אלסלם ותערפה [אן]</p>
</li>
<li>
<p>אכדת אלרדתין אלדי כאנת לה ענד אלשיך אבי אלחסן רחמה [אללה]</p>
</li>
<li>
<p>דפעתהם ללמרישי פיערפ[ני] הל אקצרהם לה בארז או דק [</p>
</li>
<li>
<p>ואחב מנך יאמולאי תסלה פי כלאץ אלתוב אלטלי מן בן אלקאבסי</p>
</li>
<li>
<p>אלוכיל ולא יתואנא פיה אלא יציע פאדא הצל פהו הדיה מן מאלה וקד</p>
</li>
<li>
<p>נפד אליה כתאב אבי אלחסין עלון בן יוסף בן צדקה ודרגה כתאב מן אל</p>
</li>
<li>
<p>וכיל אלי אלוכיל יתצמן אלתוב אלטלי ודפעה אללה פעל מאנא מנעמא ואן</p>
</li>
<li>
<p>תכן לך יאמולאי חאגה תשרפני בקצאהא פאני אסר בדלך קראת עליך</p>
</li>
<li>
<p>יאמולאי אתם אלסלם ומן תחוטה ענאיתך אלסלם ומולאי אבי עמראן</p>
</li>
<li>
<p>צהרך אדאם אללה עזה אלסלם ומולאי אכיה אלסלם וחסבי אללה וחדה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>لسيدي ومولاي ابي يحيى نهراي بن نسيم التاجر المغربي من شكر تفضله&nbsp; صلح بن داود الفسطاط</p>
</li>
<li>
<p>اطال الله بقاه وادام عزه وتاييده ان شاء الله</p>
</li>
<li>
<p>نجا بن الحسين الانصاري ووالده علي بن احمد</p>
</li>
</ol>
                    
                </div>
            
        </section>
    </body>
</html>
