
<html>
    <head>
        <title>Transcription of Letter: T-S J2.66</title>
    </head>
    <body style="max-width: 860px; margin: auto">
        <h1>Transcription of Letter: T-S J2.66</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-J-00002-00066/canvas/1">
                    
                    
                    
                        <h3>Recto, right side</h3>
                    
                        <ol>
<li><span lang="he">תדכרה' וליה נהראי בן נסים נ'ע'&nbsp;</span></li>
<li><span lang="he">וצל כתאב אלאמיר יקול האת מן יגי יקבץ' אלצראר</span></li>
<li><span lang="he">ואוגבת אלחאל אנחדארי ולם יתפק לי אלאגתמאע במול[אי]</span></li>
<li><span lang="he">אלשיך ועז עלי ד'לך אסל אללה חסן אלעאקבה ברחמתה</span></li>
<li><span lang="he">בקית עלי ספתגה מן בוציר מ'ד' די'נ' וביד צאחבהא</span></li>
<li><span lang="he">ספתגה כתבת עלי אולי ולמא כנת בבוציר אחוגוני</span></li>
<li><span lang="he">כתבת כתאב אכ'ר אלי מולאי אלשיך באנגאזהא</span></li>
<li><span lang="he">פיחרץ מולאי אלשיך באכ'ד' אלכתאבין מנה וידפע</span></li>
<li><span lang="he">לה אלמ'ד' די'נ' תרכת ענדה מא ידפעה פי ד'לך</span></li>
<li><span lang="he">&nbsp;רקעה אלשיך אבו יוסף כ' די'נ' ותמן</span></li>
<li><span lang="he">&nbsp;ורקעה נסים אלצירפי י'ח' די'נ'</span></li>
<li><span lang="he">&nbsp;ולי ענדה מן קבל אבן שכ'ניה תלתיי ו'&gt; קיר'</span></li>
<li><span lang="he">&nbsp;ורקעה אבן אל[[זיאת]]//וזאן// אכדתהא</span></li>
<li><span lang="he">&nbsp;מן אסחק בן בהלול ען אבן אלמגאני ד' דנ'א' וחבה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ד'לך מ'ג' אלא סדס ו&gt;' חבה</span></li>
<li><span lang="he">&nbsp;אלבאקי מן אלספתגה די'נ' וסדס ו&gt; חבה</span></li>
<li><span lang="he">&nbsp;יקבצ'ה מולאי אלשיך מן אבי עלי צהרי וכד'לך</span></li>
<li><span lang="he">&nbsp;יאמולאי אלשיך חמלת פי עשארי גנאים י'ו' עדל</span></li>
<li><span lang="he">&nbsp;מנהא ו' באסם יעקוב ואסחק אבני כ'לף י' באסם</span></li>
<li><span lang="he">&nbsp;נהראי בן נסים וקד וזנת ען אלגמיע לדאר מאנך</span></li>
<li><span lang="he">&nbsp;ובקי עלי אלמכתארה ורשיד יתפצ'ל מולאי אל</span></li>
<li><span lang="he">&nbsp;שיך ויקבץ' מן אבי עלי מא ילזמהם ויאכ'ד'</span></li>
<li><span lang="he">&nbsp;אלרקאע לסאחל רשיד וכד'לך בקי עלי מן דאר</span></li>
<li><span lang="he">&nbsp;אלכתאן רקעה' י' באסם נהראי יתפצ'ל מולאי</span></li>
</ol>
                    
                        <h3>Recto, left side</h3>
                    
                        <ol>
<li><span lang="he">יאכדהא מן יוסף אלחמאל וידפע מן ענדי סידי</span></li>
<li><span lang="he">אבי עלי צהרי אלדרה' ונצ' ויעטיהא מן רקעה'</span></li>
<li><span lang="he">אלו' מע רקעתין דאר מאנך למן יעלמהם ענד</span></li>
<li><span lang="he">אלשריף וינפד' גמיע אלרקאע מע ג'נאים או</span></li>
<li><span lang="he">מע עבד אלחק בן אלחמול ינחדר פי אלמרכב</span></li>
<li><span lang="he">וכדלך יזן ללנואתיא אלברטיל מן נצ' ורב' דרא'</span></li>
<li><span lang="he">אלעדל אלי דרהם ואן סהל אכ'ד' אלג' אעדאל מן</span></li>
<li><span lang="he">חידרה יאכדהא מולאי אלשיך ויחמלהא מע</span></li>
<li><span lang="he">ג'נאים ואן גאני אעדאל מן בוציר יתפצ'ל מולאי</span></li>
<li><span lang="he">&nbsp;אלשיך בקבצ'הא ויאכ'ד' מא יגב עליהא מן אבי</span></li>
<li><span lang="he">&nbsp;עלי צהרי לא אעדמני אללה בקאה וידפע מולאי</span></li>
<li><span lang="he">&nbsp;אלשיך לג'נאים דרהמין לצאחב סאחל רשיד</span></li>
<li><span lang="he">&nbsp;ען אלי'ו' עדל ואן טלב נצ' די'נ' ישתרי בה אנכ'אך'</span></li>
<li><span lang="he">&nbsp;יצון בה אלאעדאל מן אלמטר ויחתסב לנא בה</span></li>
<li><span lang="he">&nbsp;מן אלכרי כ'ירה אלמרגאן כאן סוי ח' דנא' ונצ'</span></li>
<li><span lang="he">&nbsp;אתפק כ'רוג סידי אבי עלי חסון וכאן ענדי קליל אכד'ת</span></li>
<li><span lang="he">&nbsp;אלדי לנחריר עלי ט' דנא' ואצ'פת אלדי כאן ענדי אליה</span></li>
<li><span lang="he">&nbsp;פיתבת עלי מולאי אלשיך פי חסאבי ען מרג'אן ט' דנ'א'</span></li>
<li><span lang="he">&nbsp;לי ענד אלשיך אבו מנצור אלכאתב שכארה עסקלאני</span></li>
<li><span lang="he">&nbsp;פיהא לכ'אצה' ר' אברהם בן אסחק ע'א' ת'וב מלין וד'</span></li>
<li><span lang="he">&nbsp;את'ואב כ'אם ופיהא לר' צמח בן סלימן פ'ח' מעגר</span></li>
<li><span lang="he">&nbsp;פי רזמה ופיהא לדניאל בן יוסף נ'ב' ת'וב מלין</span></li>
<li><span lang="he">&nbsp;ות'יאב ר' אברהם כלהא טי צ'יק ומא פיהא רקאע</span></li>
<li><span lang="he">&nbsp;וע' מכתוב ברכה אסלה אדאם אללה עזה אן יתפצ'ל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-J-00002-00066/canvas/2">
                    
                    
                    
                        <h3>Verso, right side</h3>
                    
                        <ol>
<li><span lang="he">[י]קף פי פתח הד'א אלעדל ויבובה חתי ינעזל לכל</span></li>
<li><span lang="he">אנסן באבתה ויעלם מא יכ'ץ כל אנסן מן אלמונה</span></li>
<li><span lang="he">ויבקי מא לגירנא אלי אן יצלו אצחאבהא יז&lt;ן&gt; מא</span></li>
<li><span lang="he">עליהא ללוכיל ויקבצ'הא מן אלוכיל ויזן גמיע אלמונה</span></li>
<li><span lang="he">ויתפצ'ל יקף פי ביע אלע'א' ת'וב אלדי לר' אברהם</span></li>
<li><span lang="he">באלדי'נ' ואלד' אתואב אלכ'אם סאל אן יג'סלו באלצאבון</span></li>
<li><span lang="he">וידקו ת'ם בעד דאך יבאעו פאסהל הד'א אן יבקיהם</span></li>
<li><span lang="he">מולאי אלשיך ענדה אלי חין וצולה וכד'לך איצ'א וצל לה</span></li>
<li><span lang="he">כ'אצה שכארה צג'ירה פיהא לר' יוסף בן דיאן ברקה</span></li>
<li><span lang="he">&nbsp;ד' את'ואב וט' מעאגר יוכ'ד' מנה מא ילזמה מן אל</span></li>
<li><span lang="he">&nbsp;מונה מע נצ' דינ' אסלפה לה ויסלם אליה שי ויבאע</span></li>
<li><span lang="he">&nbsp;בקיה' אלרזמה באלדיג' ולעל יבאע אלד' אתואב מתאע</span></li>
<li><span lang="he">&nbsp;ר' יוסף יסתופי מנהא מא כאן עליה ויסלם לה אלבאקי</span></li>
<li><span lang="he">&nbsp;ולי אנא ענדה איצ'א חול דינרין תוכ'ד' מנה וקד חמל</span></li>
<li><span lang="he">&nbsp;לנא פי עדל לדאניאל בן יוסף מ'ט' ת'וב וקבץ' אלעדל</span></li>
<li><span lang="he">&nbsp;אלשיך אבו אלחסין אלטוסי פאד'א וצל דניאל יקבץ' מולאי</span></li>
<li><span lang="he">&nbsp;אלשיך מנה אלמ'ט' ת'וב ויערף איש עליהא מן אלמונה</span></li>
<li><span lang="he">&nbsp;ויחא&lt;סב&gt;ה במא יכ'צה מן מתאעה אלמחמול מענא</span></li>
<li><span lang="he">&nbsp;ויסאקטהא למן גאז יאכ'ד' מן אצחבה ולא יחתסב הו לא</span></li>
<li><span lang="he">&nbsp;בקטן ולא בעאבה וכד'י נחן מן הד'ה אלמ'ט' ברסם</span></li>
<li><span lang="he">&nbsp;כלטתי מעה כ'ט' וברסם כ'אצה אברהם כ' ת'וב ואסל</span></li>
<li><span lang="he">&nbsp;מולאי אלשיך אן יגריני עלי תפצ'לה ואהתמאמה לא</span></li>
<li><span lang="he">&nbsp;עדמני אללה בקאה אבד'א אלמונה עלי מא כאן פי</span></li>
<li><span lang="he">&nbsp;עדלה סער י'א' די'נ' אלמגלד ואלמונה עלי אלדי לה</span></li>
<li><span lang="he">&nbsp;פי עדלנא סער י'ב' די'נ' אלמגלד וע' הד'א תואקפו</span></li>
<li><span lang="he">&nbsp;מן ת'ם וקד תרכת לה כתב ד' אברהם חתי ינפ&lt;ד&gt;הם</span></li>
</ol>
                    
                </div>
            
        </section>
    </body>
</html>
