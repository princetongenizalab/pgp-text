
<html>
    <head>
        <title>Hebrew Translation of Letter: T-S NS J361</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS J361</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/6118/iiif/textblock/29470/canvas/1/">
                    
                    
                    
                        <h3>recto</h3>
                    
                        <ol>
<li>(1–2) בשר"ח. אני כותב לך, אדוני ורבי הנכבד, יתמיד אלוהים את שלומך ואת אושרך ואת חסדיו לך,</li>
<li> </li>
<li>ויכה וישפיל את שונאיך ואל ימנע ממך את מיטב המזל ויהיה לך ועמך מגן</li>
<li>ומושיע ושומר בכל ענייניך. אודיעך, הדרת אדוני, ייתן לך אלוהים חיים,</li>
<li>שהייתי מודאג בגללך מאוד, עד אשר הגיע .... (וסיפר)</li>
<li>שחלית וכי חלו חלק מבני המשפחה, אבל אתם בריאים ושלמים ....</li>
<li>.... בטובה, נאמר על זאת ברוך הטוב והמיטיב ....</li>
<li>ייתן לך אלוהים אחרית טובה, ולא יהיה לך אסון ולא לנו בגללך, ולא לבנך. אבקש</li>
<li>ממך, אדוני, שתשלח לי במהרה מכתב על שלומך ועל שלום בני המשפחה והבן,</li>
<li>יגדל אותו אלוהים, ועל מה שעשית בעניין חמישים הדינרים ....</li>
<li>אלוהים שומרו, כי אני מחכה בקוצר רוח למכתב ממך, אל תתרשל אפוא וכתוב מכתב מפורט </li>
<li>על כל מה שכתבתי לך. אדוני, אשר לסחורות שהוריתי לך:</li>
<li>בעד אלה מהן שקנית קבל את התמורה מאת האדון אבו אלבקא ומה שלא</li>
<li>קנית עזוב, אל תטריח את עצמך, מה שאפשר, אקח בשכירות משני האדונים, ואת</li>
<li>שתי האריזות(?). אבקש ממך שתודיע לי במכתבך כל קנייה ותמורתה, כי הקניות</li>
<li>הן בשביל אנשים שונים; עשה זאת בטובך ובחסדך, אל תילקח ממני ואל אשאר בלעדיך. אני שולח לך את מיטב</li>
<li>דרישות השלום המעולות, ולאדון אבו מנצור, ייתן לו אלוהים חיים, מיטב דרישות השלום ולכל בני הבית</li>
<li>דרישות שלום ; ולאדון אבו אלבקא דרישות שלום; אמור לו שנהוראי לקח את מכתב הארון </li>
<li>אבו אלכיר מנושא המכתבים, ואת מכתבך אתה. ולקחנו בשבילך את מכתב אברהם בן סרור והוא</li>
<li>יחד עם מכתבינו. לקחתי בשבילך י''ו דרהמים מאת אלזיאת, אבל לא רשמנו כלום בחשבונו ; </li>
<li>ולאדון אבו אברהם דרישות שלום, ואמור לו: יעקוב לקח את מכתביך מנושא המכתבים, ואין </li>
<li>צורך שאתן לך הוראות בקשר לשמן השומשום, כי זה שהיה אצלי הבאיש ומכרתיו. לאדון </li>
<li>אבו אלפרג' דרישות שלום ואמור לו: מצאתי בתוך מכתבך אלי מכתב ערבי, וכבר</li>
<li>שלחתי לך אותו עם סלמון. אל תשכח לשלוח לי את האבץ שכתבת לי במכתבך</li>
<li>כי הם צריכים אותו שם באופן דחוף. ושלומך יגדל לעד. </li>
</ol>
                    
                </div>
            
                <div data-canvas="https://geniza.princeton.edu/documents/6118/iiif/textblock/29470/canvas/2/">
                    
                    
                    
                        <h3>verso</h3>
                    
                        <p>לאדוני ורבי הנכבד אצלי, יתמיד אלוהים את שלומו ואת אושרו, האדון אבו אסחק אברהם כהן בר אהרן הכהן נ"ע; הסומך על אהבתו עלי בי״ר יכין(?) נב''ע. </p>
<p> </p>
                    
                </div>
            
        </section>
    </body>
</html>
