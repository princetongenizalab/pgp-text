
<html>
    <head>
        <title>Transcription of Letter: T-S NS J361</title>
    </head>
    <body style="max-width: 860px; margin: auto">
        <h1>Transcription of Letter: T-S NS J361</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/6118/iiif/textblock/29470/canvas/1/">
                    
                    
                    
                        <h3>recto</h3>
                    
                        <ol>
<li>
<p>בשרח</p>
</li>
<li>
<p>כתאבי אלי מולאי אלשיך אלגליל אדאם אללה סלאמתה וסעאדתה ונעמאה</p>
</li>
<li>
<p>וכבת באלדל אעדאה ומן אחסן אלתופיק לא אכלאה וכאן לה ומעה ולייא</p>
</li>
<li>
<p>ונאצרא וחאפטא מי גמיע אמורה ואלדי אעלם בה חצרת מולאי אחיאה</p>
</li>
<li>
<p>אללה אני כנת משגול אלקלב מן גהתך כתיר אלי אן וצל [</p>
</li>
<li>
<p>אן לחקך וגע ולחק בעץ אהל אלדאר ואנכם פי עאפיה סאלמין ו[</p>
</li>
<li>
<p>[ ] באחסאן נקול פי [ד]לך ,ברוך הטוב [והמטיב]</p>
</li>
<li>
<p>אנה יחס[ן עאקבתר] ולא יפגעך ולא יפגענא פיך ולא פי ולדך פנ[חב]</p>
</li>
<li>
<p>ען מולאי אחיאה אללה יצלני כתאבך מסרע באחואלה ואחואל אלאהל ואל[ולד]</p>
</li>
<li>
<p>אנמאה אללה ואש עמלת פי חאל אלכמסין דינ [</p>
</li>
<li>
<p>חפטה אללה לאני מועלק אלקלב לנחוך פלא תתואנא עלי בכתאבך מש[רוח]</p>
</li>
<li>
<p>בגמיע מא דכרה לך ואמא יאמולאי אלחואיג אלדי כנת אוציתך עליהא</p>
</li>
<li>
<p>פמא אשתרית מנהא תאכד המנה מן ענד אלשיך אבו אלבקא ומא לם</p>
</li>
<li>
<p>תשתריה אתרכה לא תתעב נפסך מא תם אאכד מן אלוגהין פי כרי ואל</p>
</li>
<li>
<p>מכדהין ונחב תערפנו פי כתאבך כל חאגה ותמנהא לאן כל ואחד לה</p>
</li>
<li>
<p>חאגה פעלת מנעמא מתפצלא לא עדמתך ולא כלות מנך קראת עליך אפצל</p>
</li>
<li>
<p>אלסלאם ואטיבה ואלשיך אבו מנצור אחיאה אללה אפצל אלסלאם וכל מן פי אלדאר</p>
</li>
<li>
<p>אלסלאם ואלשיך א[ב]ו אלבקא אלסלאם ותקול לה אן נהראי אכד כתאב אלשיך</p>
</li>
<li>
<p>אבו אלכיר מן אלפיג וכתאבך ואכדנא לד כתאב אברהם אבן סרור והו</p>
</li>
<li>
<p>צחבה כתבנא ואכדת לך יו דרה מן ענד אלזיאת ולם נחאסבה בשי ואל</p>
</li>
<li>
<p>שיך אבו אברהם אלסלאם ותקול לה אן יעקוב אכד כתבך מן אלפיג ומא</p>
</li>
<li>
<p>נחתאג נוציף עלי אלשירג לאן אלדי כאן ענדי מנה סנך ובעתה ואלשיך</p>
</li>
<li>
<p>אבו אלפרג אלסלאם ותקול לה וגדת לך פי וצט כתאבי כתאב ערבי וקד</p>
</li>
<li>
<p>אנפדתה לד צחבה סלמון ולא תנסא תנפד לי אלתותיה אלדי קלת פי כתאבך</p>
</li>
<li>
<p>לאן תם אליהא חאגת אן אכידה ושלומך יגדל לעד</p>
</li>
</ol>
                    
                </div>
            
                <div data-canvas="https://geniza.princeton.edu/documents/6118/iiif/textblock/29470/canvas/2/">
                    
                    
                    
                        <h3>verso - bottom margin - address</h3>
                    
                        <ol>
<li>
<p>מולאי וסידי ואפצל [ענ]די אדאם אללה סלאמתה מעתקד מחבתה עלי ביר י[כי]ן &nbsp; [ ]</p>
</li>
<li>
<p>וסעאדתה נבע</p>
</li>
<li>
<p>אל[שיך אבו] אסחק אברהם כהן בר אהרון הכהן נע</p>
</li>
</ol>
                    
                </div>
            
        </section>
    </body>
</html>
