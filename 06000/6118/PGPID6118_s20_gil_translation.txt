recto

(1–2) בשר"ח. אני כותב לך, אדוני ורבי הנכבד, יתמיד אלוהים את שלומך ואת אושרך ואת חסדיו לך,
 
ויכה וישפיל את שונאיך ואל ימנע ממך את מיטב המזל ויהיה לך ועמך מגן
ומושיע ושומר בכל ענייניך. אודיעך, הדרת אדוני, ייתן לך אלוהים חיים,
שהייתי מודאג בגללך מאוד, עד אשר הגיע .... (וסיפר)
שחלית וכי חלו חלק מבני המשפחה, אבל אתם בריאים ושלמים ....
.... בטובה, נאמר על זאת ברוך הטוב והמיטיב ....
ייתן לך אלוהים אחרית טובה, ולא יהיה לך אסון ולא לנו בגללך, ולא לבנך. אבקש
ממך, אדוני, שתשלח לי במהרה מכתב על שלומך ועל שלום בני המשפחה והבן,
יגדל אותו אלוהים, ועל מה שעשית בעניין חמישים הדינרים ....
אלוהים שומרו, כי אני מחכה בקוצר רוח למכתב ממך, אל תתרשל אפוא וכתוב מכתב מפורט 
על כל מה שכתבתי לך. אדוני, אשר לסחורות שהוריתי לך:
בעד אלה מהן שקנית קבל את התמורה מאת האדון אבו אלבקא ומה שלא
קנית עזוב, אל תטריח את עצמך, מה שאפשר, אקח בשכירות משני האדונים, ואת
שתי האריזות(?). אבקש ממך שתודיע לי במכתבך כל קנייה ותמורתה, כי הקניות
הן בשביל אנשים שונים; עשה זאת בטובך ובחסדך, אל תילקח ממני ואל אשאר בלעדיך. אני שולח לך את מיטב
דרישות השלום המעולות, ולאדון אבו מנצור, ייתן לו אלוהים חיים, מיטב דרישות השלום ולכל בני הבית
דרישות שלום ; ולאדון אבו אלבקא דרישות שלום; אמור לו שנהוראי לקח את מכתב הארון 
אבו אלכיר מנושא המכתבים, ואת מכתבך אתה. ולקחנו בשבילך את מכתב אברהם בן סרור והוא
יחד עם מכתבינו. לקחתי בשבילך י''ו דרהמים מאת אלזיאת, אבל לא רשמנו כלום בחשבונו ; 
ולאדון אבו אברהם דרישות שלום, ואמור לו: יעקוב לקח את מכתביך מנושא המכתבים, ואין 
צורך שאתן לך הוראות בקשר לשמן השומשום, כי זה שהיה אצלי הבאיש ומכרתיו. לאדון 
אבו אלפרג' דרישות שלום ואמור לו: מצאתי בתוך מכתבך אלי מכתב ערבי, וכבר
שלחתי לך אותו עם סלמון. אל תשכח לשלוח לי את האבץ שכתבת לי במכתבך
כי הם צריכים אותו שם באופן דחוף. ושלומך יגדל לעד. 

verso
לאדוני ורבי הנכבד אצלי, יתמיד אלוהים את שלומו ואת אושרו, האדון אבו אסחק אברהם כהן בר אהרן הכהן נ"ע; הסומך על אהבתו עלי בי״ר יכין(?) נב''ע. 
 