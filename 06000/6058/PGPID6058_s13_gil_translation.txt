recto

(2−1) בשמך אלוהים; אני כותב לך, אדוני וראשי, ייתן לך אלוהים אריכות ימים ויתמיד את שלומך ואת אושרך, מ־
 
.... ב.... בחודש תשרי ....
שש שמח ויזכך לבנין מקדשו. שלום לי בגופי אבל אני מודאג
.... מפני האיחור בסחורתכם, ולא נתאפשרה נסיעה ; אני נשבע באבי, לא השארתי אותו
.... באונייה הראשונה ולא ידעתי אם נשארו לו(?) מזומנים ....
.... יגיע בשבילי כיס מקירואן ולא יכולתי אני לצאת בה (באונייה ?), בגלל סיבות
(אחדות) .... (המצב) בים, ולא נסע איש מאנשינו, ולא מוסלמים
.... נתן לאחרונה למי שהזדמן, הם מקולקלים, והיה קשה
(עלי הדבר) .... בחדשים ; והיה קשה עלי איחורו ; ענייני הבריות כולם התהפכו
.... והמכירה, וטירוף הדעת; אני נשבע במה שבו אני מאמין שהיה עיכוב
.... אכן השתדלתי, אבל לא היתה לי יכולת ליותר מזה. כי סכנת
הים היא מאלוהים, כי איש לא ידע על זה דבר, על כן שמור את סחורתך ואל תשלח
אל .... אין זה זמן לנסיעה ולא למסחר ולא לשותפות; על כן, אם יהיו העת
והזמן והעניינים .... ישתנו (?), אז יזדמן לך אולי לנסוע .... תאסוף ....
ותגבר (?) על הזמן, תעשה זאת. הגיע מכתבך עם נושא המכתבים; הוא איחר
את המשלוח, אבל לא העזתי להתרעם על הזמן ולא על האיחור בנסיעה,
עד '(עיד) אלצליב'. כתבת שאשמור את הפשתים שנשארו ....
בקירואן .... ויריעות, וכסוסה י"ב ידיעות; מאלוהים (אבקש שיעזור שתהיה)
מכירה טובה ביותר וכי יגן עליכם על כולכם; הודעתי לך במכתבי הקודמים
את המחירים של מה שמכרתי וכי הפשתים התייקרו בדינר בקירוב. אשר לפשתים שלחשבון הפרטי כבר
הודעתי לך שקיבל אותן אדוני אבו זכרי וכבר מכר מהן השבוע
.... יריעות, מכירה .... ו' פחות רבע בקירוב, חזרה לבעלי ה....
כי הוא תבע אותן .... במועד; מחירן היום ל"ה ואיני יודע איך יתפתחו הדברים.
הייתי רוצה לא להישאר חייב כלום לאיש בשנתיים האלה, אלא לא
כך רצה אלוהים. כתבת על מה שהואלת לעשות; יכתוב אלוהים הכול לשלום. 

verso

על הנעשה אצלנו אתה עוד תשמע, סלח על שכספך התאחר; 'ומיחוץ תשכל חרב',
יגן עליכם אלוהים. אל תדחה את כתיבת מכתביך אלי; קבל נא את מיטב דרישות השלום,
ולאדוני אבו יחיא נהוראי דרישות שלום; ואבקש ממך כי בטובך
תסלח לי, ואל תשלח אלי כלום. כבר כתבתי על זה לאדוני אבו זכרי
אלחנן. ועקב שלום. מסור דרישות שלום לאדוני אבו הרון. אני
אשתדל כל הזמן לכתוב לו שישלם להם ק' רבעי דינר ממטפחתו(?)
וכי ימכור את ה.... .... וישלם להם, כי אני ....
בזמן הזה. ודי (לך) אף בפחות מזה. הלכתי ....
עם יהודי אחד, אל אדם שהלך אתנו, אל מישהו שייסע, בכוונה לסדר הובלה …. 
(10–11) וביקש ממנו מאוד; ונשבע זה שהוא אינו מוביל לשום אדם; ויותר מזה לא יכולתי. ולא חסכתי שום מאמץ; אני נשבע במה שבו אני מאמין, ותחליט מה אתה מעדיף. 
 

verso, address
לאדוני וראשי, אבו יעקב יוסף בן עלי נ"ע פאסי כהן, מאחיו .... 
 