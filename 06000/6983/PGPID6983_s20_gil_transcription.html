
<html>
    <head>
        <title>Transcription of Letter: Moss. IIIa,11</title>
    </head>
    <body style="max-width: 860px; margin: auto">
        <h1>Transcription of Letter: Moss. IIIa,11</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-MOSSERI-IIIA-00011/canvas/1">
                    
                    
                    
                        <h3>recto</h3>
                    
                        <ol>
<li>
<p>بسم الله الرحمن الرحيم</p>
</li>
<li>
<p>כתאבי יאואלדתי אלעזיזה עלי אטאל אללה בקאהא ואדאם סלאמתהא וסעאדתהא</p>
</li>
<li>
<p>מן אלסכנדריה סלך איאר ען חאל סלאמה ועאפיה ושוק אליכם קרב אללה אלאגתמאע</p>
</li>
<li>
<p>בכם עלי אפצל אלאחואל ואתם אלאמאל נעלמך יאואלדתי וצלת אלי כתב מע אלפיוג</p>
</li>
<li>
<p>ווקפת מנהא עלי כבר חאלכם וסלאמתכם אדאמהא אללה לכם ברחמתה ולם</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; ] אחואל אכתי וכאלאתי ובקי סרי משגול לדלך ודכרת מא גרא עליכם הדה</p>
</li>
<li>
<p>[&nbsp; &nbsp; &nbsp; &nbsp; &nbsp; ] מן אלגלא ווזן אלכרא ען ואלדי חרסה אללה ללדיואן ושק עלי דלך עטים פאסל</p>
</li>
<li>
<p>אללה וחדה אן יגעלה לכם כפרת עון וסליחת חטא ואלדי תרידיה מן מערפה אחואלי</p>
</li>
<li>
<p>וצלת פי כל עאפיה וקד צעדת אלי מצר ודכלת אלי אלשיך אבי אלפרג וראית מנה</p>
</li>
<li>
<p>גמיל בסואלה עני וען אחואלכם וקאל לי אני אשגלך פי שגל אדא חצר ולם</p>
</li>
<li>
<p>אקים באלבלד נחו טו יום פמרצת מרצה שדידה פאקמת באלחמה ואלברד</p>
</li>
<li>
<p>שהר כאמל ודפע אללה סבחאנה ועדת אלי אפצל ממא כנת פי גסמי פללה</p>
</li>
<li>
<p>אלחמד כתירה פלמא דכלת אליה תאניה מן בעד אלמרץ אתפק ופאת ואלדתה</p>
</li>
<li>
<p>ובעד דלך אכתה פאשתגל עני וקד כפת תלך אלדריהמאת אלתי כאנת</p>
</li>
<li>
<p>מעי פטלבת ארגע אליה פאשארוא אלנאס עלי בראי אן נמצי אלי אלריף ונשתרי</p>
</li>
<li>
<p>בבקיה אלדראהם כתאן פפעלת דלך פחצלת בהא עדל כתאן [עא]לי מוצל אלי</p>
</li>
<li>
<p>אסכנדריה וכאן עלי אני אנפדה אלי אלמהדיה פראית אלכר[א] גאלי ולו חמלתה</p>
</li>
<li>
<p>בהדא אלכרא לדהב מנה אלנצף פאסתכרת אללה ואעמל אמא עלי תוגיהה</p>
</li>
<li>
<p>אלי אלאדק[יה] או אסאפר בה אלי הנאך וארגו כיר מן אללה וקד קאל לי בעץ</p>
</li>
<li>
<p>אלנאס אנפד הדא אלעדל אלי אללאדקיה וארגע אנת אלי מצר אלי אלשיך אבי</p>
</li>
<li>
<p>אלפרג לאנה קד ועדך בפמה ואנה לא ירגע פימא ועדך בה ואנא</p>
</li>
<li>
<p>מדבר פי מא הדא סבילה לאן דכר לי קום אכר אן אלרגל נדל ולא יתסל</p>
</li>
<li>
<p>מעה שי אלא בעד סנה ועשרה ואנא אתכל עלי אללה ונקעד באסכנדריה</p>
</li>
<li>
<p>אלא אן תצל כתבכם מן אלגרב באחואלכם ומא אנתם פיה ואחב ראיכם ומא</p>
</li>
<li>
<p>תשירו עלי בה נקבלה ונסתכיר אללה עז וגל ותערפני אחואלכם צגיר וכביר</p>
</li>
<li>
<p>ארגו יגעלכם פי חיז אלסלאמה ולא יכון בד מן אלגואב ותגעל אבו סהל סלמה</p>
</li>
<li>
<p>אללה יכתב אלי באחואלה ואחואל אכתי וכאלאתי לאני קלבי מתעלק אליכם עטים ומא</p>
</li>
<li>
<p>נקדר אצף לך ציק מראכב אלסנה וטלעה אלנאס רחאלהם באיזא אלנצ באלנצ</p>
</li>
<li>
<p>ולו וגדת נוגה לכם חמלת בקיה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>וויבה מגאל[ ]</p>
</li>
<li>
<p>ומא אתפק לכמא</p>
</li>
<li>
<p>וקד בדלת אל</p>
</li>
<li>
<p>דפעה בדלך</p>
</li>
<li>
<p>מגהוד ולם</p>
</li>
<li>
<p>בקדר ולו</p>
</li>
<li>
<p>כאן באל</p>
</li>
<li>
<p>מהדיה</p>
</li>
<li>
<p>מן יתכלה</p>
</li>
<li>
<p>לכנת נוגה</p>
</li>
<li>
<p>ול[ ] כאן</p>
</li>
<li>
<p>נוגה שי</p>
</li>
<li>
<p>[ב]עינה</p>
</li>
<li>
<p>אלי וקתי</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>&hellip;</p>
</li>
<li>
<p>ערפתכם</p>
</li>
<li>
<p>דלך ולא</p>
</li>
<li>
<p>כן ארגו</p>
</li>
<li>
<p>אן שא אללה</p>
</li>
<li>
<p>אלמקבלה אן</p>
</li>
<li>
<p>אתפק לי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>או</p>
</li>
<li>
<p>נוגה</p>
</li>
<li>
<p>לכם</p>
</li>
<li>
<p>....</p>
</li>
<li>
<p>....</p>
</li>
<li>
<p>נחב</p>
</li>
<li>
<p>ראיכם</p>
</li>
<li>
<p>ומא תשירו</p>
</li>
<li>
<p>עלי בה</p>
</li>
<li>
<p>ארגו יגמע</p>
</li>
<li>
<p>ביני ובינכם</p>
</li>
<li>
<p>עלי כיר</p>
</li>
<li>
<p>ועאפיה</p>
</li>
<li>
<p>ארגו דלך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IIIA-00011/canvas/2">
                    
                    
                    
                        <h3>verso</h3>
                    
                        <ol>
<li>
<p>וקד אתפק לי מן אלראי אן נעמל עלי מגי ללמקבלה ויכון ספרי לסקליא באלקמח</p>
</li>
<li>
<p>סאיר ראגע מא יעוזני כיר ואנא פי גסמי וצחת בדני פי כל עאפיה וקד וחק</p>
</li>
<li>
<p>האדי אלאחרף אתפק לי במצר ואחד ק נכון מעהם ולם אכתאר אתעאפה מן כלאם</p>
</li>
<li>
<p>אלנאס לאן אצחבנא אלמגארבה קום סו וקד טלב אלסנה יוגה אבו אלפצל בן יגו נשד לה(?)</p>
</li>
<li>
<p>לו(!) כתאן אן כתיר פגאו אליה קאלו לו אן אכתאנה באלמהדיה והו ממלך להם אליום</p>
</li>
<li>
<p>ה סנין מא תוגהו אלא יאכל מאלה ויתכל בה ביתה והם קום סו לא חפץ אללה</p>
</li>
<li>
<p>אלאנסאן סו וקד גמני אלדי לם נסאפר לאן אכתאנה וראהם אערה וצבית אן כברת</p>
</li>
<li>
<p>[ &nbsp; &nbsp; ]ואהם ואלנאס קום כמא שא אללה והו פי כל עאפיה מעה דינ קק ואכתר ולאכן המתה</p>
</li>
<li>
<p>כבירה אללה תעאלה(!) יאדי מן אדאהם ואנא וחדי פי בית לם נכאלט אחד אלא וקת מרצי</p>
</li>
<li>
<p>כנת פי דאר אסחק בן אלבקרה ומא קצרת ומא אכתפית מונתהם וקד כתבת אליכם</p>
</li>
<li>
<p>אן תכתבו וכאלה נחרם לכם במצר למן לכם ענדה דינ או דרהם אלא יחצר בה</p>
</li>
<li>
<p>ואנת תעלמו קולה רחמה אללה אנה כאן יקול תרכת בית מלא אתאת ומאעון במצר</p>
</li>
<li>
<p>ותרכת פיהא אסחק ונחרם לכם באסכנדריה ומא יעוז יטהר לכם שי ואלנאס</p>
</li>
<li>
<p>כלהם לאימין לכם פי מא עמלתם פי תבריתכם לבן עלאן אללה יטאלב מן אדאכם</p>
</li>
<li>
<p>ויחרם אסמו ויואכדה ויטאלבה אנה אלקאדר עלי דלך אלא אבוכם רחמה אללה קאלה מאלי</p>
</li>
<li>
<p>כל מן קאם בלכם ואסתאכלכם ואנא אן שא אללה אן גית נאכד מן ענדכם מא</p>
</li>
<li>
<p>תבקא ואליסיר אלדי מעי נסאפר בה לסקליא ונטלע אלסוסה איאם אלנדלסיא מא יעוזנא</p>
</li>
<li>
<p>כיר מן אללה וקד מצא בן ששון ללמהדיה אול מרכב ואלברקלו אלכתאן הו ענד בן עלאן</p>
</li>
<li>
<p>נשתמע מעה ונסתקצי ונערפכם ואסחק וואלדה פי כל עאפיה מעהם דינ קק</p>
</li>
<li>
<p>והם פי אל[ &nbsp; &nbsp; &nbsp; ] אן אכתרת תוגה וכאלה וגה מא יעוז נאכד מ[נה] שי אללה אללה כתבכם</p>
</li>
<li>
<p>אול אלמראכב באחואלכם וח[אגת]כם וראיכם ומא כאן לכם מן חאגה ערפני בהא אן ערפתהא</p>
</li>
<li>
<p>[&nbsp; &nbsp; &nbsp; &nbsp; ] מא תרידה ואבו יחיי בכיר פי כל עאפיה ואצחבנא פי כל עאפיה לם ימות סוא אבו</p>
</li>
<li>
<p>אלכיר בן ברוך בתניס ולא תקטעו כתבכם ולא תפרטו ולמתלכם פי קל מן דלך</p>
</li>
</ol>
                    
                </div>
            
        </section>
    </body>
</html>
