
<html>
    <head>
        <title>Hebrew Translation of Letter: Moss. IIIa,11</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. IIIa,11</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-MOSSERI-IIIA-00011/canvas/1">
                    
                    
                    
                        <h3>recto</h3>
                    
                        <ol>
<li>(2−1) בשם אלוהים הרחמן הרחום. אני כותב לך, אמי היקרה לי, ייתן לך אלוהים אריכות ימים ויתמיד את שלומך ואת אושרך,</li>
<li> </li>
<li>מאלכסנדריה, באחרון של אייר. שלומי טוב ואני בריא, אבל מתגעגע אליכם, יקרב אלוהים את פגישתי</li>
<li>אתכם במיטב הנסיבות ועל פי התקוות. המקומות. אודיעך, אמי, שהגיעו אלי מכתבים עם נושאי המכתבים,</li>
<li>וקראתי בהם ידיעות על מצבכם ועל שלומכם, יתמידו לכם אלוהים ברחמיו. אבל לא</li>
<li>(היה בהם דבר) על ענייני אחותי ודודותי, ונותרה דאגה בלבי משום כך, כתבת על מה שעבר עליכם</li>
<li>(בשנה) זו, עניין הבצורות ותשלום השכירות בעד אבי, שומרו אלוהים, לדיואן, והצטערתי על זאת עד מאוד. אבקש</li>
<li>מאלוהים לבדו שיעשה זאת לכם כפרת עוון וסליחת חטא. אשר למה שרצית לדעת על ענייני: </li>
<li>הגעתי בריא ושלם, וכבר עליתי לפסטאט ונכנסתי אל האדון אבו אלפרג' ונהג עמי</li>
<li>מנהג יפה, שאל על ענייני ועל ענייניכם, ואמר לי: אני אעסיק אותך בעסק, כאשר יזדמן. ואחרי</li>
<li>ששהיתי בעיר לא יותר מט"ו ימים בקירוב, חליתי במחלה קשה ושחיתי עם חום רעם קור </li>
<li>חודש שלם; אבל הגן עלי אלוהים ישתבח וחזרתי להיות בגופי אף בריא מקודם, לאל</li>
<li>תודה רבה. אחר כך, כאשר נכנסתי אליו שנית, אחרי המחלה, אירעה פטירת אמו</li>
<li>ואחר כך אחותו, והסיח דעתו ממני. ובינתיים נתמעטו אותם דרהמים מעטים שהיו</li>
<li>עמי, וביקשתי לשוב אליו ; אבל השיאו לי הבריות עצה, שאצא לריף ואקנה</li>
<li>בשארית הדרהמים פשתים, וכך עשיתי, והשגתי בהם משאוי פשתים משובחות, כולל המשלוח</li>
<li>לאלכסנדריה; עמדתי לשלוח אותו למהדייה, אבל ראיתי שהשכירות יקרה, ואילו שלחתי אותו </li>
<li>בשכירות זו, היה יורד ממנו החצי; על כן ביקשתי את חסדי אלוהים, ואסדר או לשלוח אותו </li>
<li>ללאד'קיה או שאסע אני עמו לשם, ואקווה לטוב מאלוהים. אמר לי אחר</li>
<li>האנשים: שלח את המשאוי הזה ללאד'קיה ואתה שוב לפסטאט אל האדון אבו</li>
<li>אלפרג', כי הלוא הוא הבטיח לך בפיו, והוא לא יחזור בו ממה שהבטיח לך; ואני</li>
<li>מתכוון לנהוג על פי דרך זו, כי אמרו לי אנשים אחרים שהאיש מלוכלך ואי אפשר להגיע </li>
<li>אתו לכלום, אלא אחרי שנה או עשר שנים, אסמוך אפוא על אלוהים ואשב באלכסנדריה</li>
<li>עד שאקבל מכתבים מכם מן המגרב, על ענייניכם ועל הנעשה אצלכם, ואבקש את עצתכם ומה הוא</li>
<li>שתציעו לי ואעשה ואבקש את חסדי אלוהים, יתגדל וישתבח. הודיעי לי מה שלומכם, הקטנים והגדולים.</li>
<li>אקווה (שאלוהים) ישימכם במחוז השלום; את מוכרחה להשיב לי; תדאג שאבו סהל,</li>
<li>ייתן לו אלוהים שלום, יכתוב לי על שלומו ועל שלום אחותי ושלום דודותי, כי לבי יוצא אליכם עד מאוד. איני</li>
<li>יכול לתאר לך את צמצום האוניות השנה ואיך הבריות מעלים את סחורתם בחצי כנגד חצי. </li>
<li>אילו מצאתי דרך לשלוח אליכם, הייתי שולח את יתרת .... </li>
</ol>
                    
                        <h3>recto, right margin</h3>
                    
                        <p>.... ויבה .... כפי שיזדמן לשניכם; עשיתי הפעם את כל המאמצים בעניין זה, אבל לא הצלחתי; אילו היה במהדייה מי שהיה מקבל זאת על עצמו, הייתי שולח .... עד עכשיו, .... זאת לידיעתכם; אבל אקווה שבקרוב, ברצון האל, אם יזדמן לי, </p>
                    
                        <h3>recto, top margin</h3>
                    
                        <p>או שאשלח אליכם …. ; אבקש לדעת מה דעתכם ומה אתם מציעים לי. אקווה ש(אלוהים) יפגישני עמכם בטובה ובבריאות, זאת אקווה.</p>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IIIA-00011/canvas/2">
                    
                    
                    
                        <h3>verso</h3>
                    
                        <ol>
<li>עלה בדעתי שאסדר לבוא בקרוב, ואסע לפלרמו עם חיטים</li>
<li>הלוך ושוב, לא יזיק לי בכלל, שהלוא אני בריא לחלוטין וגופי חזק; והריני נשבע</li>
<li>באותיות אלה הזדמן לי אדם בפסטאט שאמר שאהיה (בשותפות) עמהם ולא רציתי, כי נרתעתי בגלל דברי</li>
<li>הבריות שאנשינו המגרבים הם אנשים רעים. השנה ביקש אבו אלפצל בן יג'ו לשלוח אותי לארוז</li>
<li>לו פשתים הרבה, אבל באו אליו ואמרו לו – ויש לו מחותנים במהדייה והם בקשרי אירוסין מזה</li>
<li>ה' שנים מהיום – אל תשלח אותו! אלא יאכל את כספו ויהרוס את ביתו. כי הם אנשים רעים, אל ישמור אלוהים</li>
<li>אדם רע. אכן הצטערתי שלא נסעתי, כי מחותניו הם בעלי קרקעות ויש להם בת בוגרת</li>
<li>.... והמשפחה הם אנשים על פי רצון האלוהים. והוא בריא ושלם, יש לו ק''ק דינרים ואף יותר, ואולם הוא מר נפש</li>
<li>עד מאוד; אלוהים יתעלה יפגע במי שפוגע בהם. אני לבדי בדירה, איני מעורב עם איש; ואולם בעת שחליתי,</li>
<li>הייתי בביתו של אסחק בן אלבקרה ולא חסר לי דבר, דאגו לכל צרכי. וכבר כתבתי לכם</li>
<li>שתכתבו ייפוי כוח ואכריז בשמכם חרם בפסטאט על כל החייב לכם דינר או דרהם ואינו מביאו.</li>
<li>ואתם יודעים מה שאמר, עליו השלום. הוא היה אומר: השארתי בית מלא רהיטים והספקה בפסטאט</li>
<li>והשארתי בו את אסחק. נכריו למענכם חרם גם באלכסנדריה, ואין ספק שיתגלה בשבילכם סכום כסף. הבריות</li>
<li>כולם חולקים עליכם על מה שעשיתם, שפטרתם מחוב את בן עלאן. יתבע אלוהים את מי שהזיק לכם</li>
<li>ויחרים את שמו וירדוף ויתבע אותו, כי הוא גיבור לעשות זאת. הלוא אביכם עליו השלום אמר: זה כספי.</li>
<li>כל מי שרצה התחבר אתכם וביבז את כספכם. ברצון האל, אם אבוא, אקח מאצלכם מה</li>
<li>שנשאר והמעט אשר עמי ראסע בזאת לפלרמו ואעלה לסוסה למשך כמה ימים ולספרד ; לא יזיק</li>
<li>לי כלל, בעזרת אלוהים. בן ששון נסע באונייה הראשונה למהדייה. ברקלו הפשתים הוא אצל בן עלאן;</li>
<li>אפגש עמו ואברר ואודיעכם. אסחק ואביו בריאים ושלמים; יש להם ק"ק דינר</li>
<li>והם ב.... ; אם תרצה לשלוח ייפוי כוח שלח, כדי שלא יקשה עלי להשיג איזה סכום. בשם אלוהים, שלחו לי מכתבים</li>
<li>באונייה הראשונה, על שלומכם ועל מה לקנות לכם ומה דעתכם, וכל צורך בקנייה שיהיה לכם הודיעו לי אותו, אם אדע</li>
<li>(אעשה) מה שתרצו. אבו יחיא, שלומו טוב, בריא ושלם, ואנשינו בריאים ושלמים; לא מתו, חוץ מאבו</li>
<li>אלכיר בן ברוך, בתניס. אל תפסיקו לכתוב, אל תזניחו ; לשכמותכם (די) בפחות מזה. .... </li>
</ol>
                    
                        <h3>verso, top margin</h3>
                    
                        <p>אקווה ש(אלוהים) ישלים חסדו (וייתן) בריאות הגוף. ושלום. </p>
<p> </p>
                    
                        <h3>verso, sides</h3>
                    
                        <p>שלחתי לכם מכתב בכ"ג (באייר?), באוניות, ועם סעאדה בן פנחס. </p>
<p> </p>
                    
                        <h3>verso, address</h3>
                    
                        <p>אבי היקר לי סלמאן בן אברהים נ''נ ייתן לו אלוהים אריכות ימים ויתמיד את גדולתו ואת חסדיו לו ; בנו יעקב בן סלמאן. יגיע לקירואן, ברצון האל. (כנ''ל בכתב ערבי.)</p>
                    
                </div>
            
        </section>
    </body>
</html>
