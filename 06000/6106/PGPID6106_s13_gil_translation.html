
<html>
    <head>
        <title>Hebrew Translation of Letter: T-S NS J186</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS J186</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-NS-J-00186/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויחמיר את עזרתו לך ואת שלומך</li>
<li>ואת חסדיו לך ויכה את אויביך, מן הבית .... ב.... באב ייהפך</li>
<li>לשמחה, יחתום אותו אלוהים עליך, אדוני, במיטב חותמו. אודיעך</li>
<li>שהגיעה (אוניית) עמיר, ולפניו אחרים, אבל לא ראיתי אצל איש מהם מכתב ממך;</li>
<li>אקווה שאתה עסוק בדברים טובים. כיוצא בזה, אדוני אבו סעד בן אדוני רבנו,</li>
<li>זה זמן לא ראיתי מכתב ממנו. אמר לי עמיר שמצאו אצלו מחלה,</li>
<li>והטריד דבר זה את לבי מאוד, אלוהים יראני ממנו ידיעות</li>
<li>טובות, ברצון האל. אני כותב לך מתוך עוגמת נפש רבה</li>
<li>מכמה סיבות, אלוהים יושיע ברחמיו. הודעתיך את דבר תצפית האוניות.</li>
<li>הגיעו מכתביהם בדבר התצפית אבל הם כותבים עוד שהם שרויים בפחד,</li>
<li>אלוהים יתעלה יעניק להם שלום. ועוד, אדוני, הידיעות ממהדייה: אין</li>
<li>אצלנו ידיעות ממנה, ואיש לא בא לא מטראבלס ולא</li>
<li>מספאקץ. אחר כך תבעו מאתנו (כספים) בעד החומה, ואנשינו במצב</li>
<li>שרק אלוהים יודע אותו וממנו אבקש שיושיע. אודיעך שהגיע</li>
<li>האדון אבו אלפרג' בן קסאסה ועמו פתק .... בדבר מכירת</li>
<li>הקנקנתום, וכבר מסרתי לו אותו, ואמר לי שהוא הציע.... בדיוק,</li>
<li>והתמרים פחותים; ונסע, ואיני יודע היכן השאיר אותו; שאל אותו אפוא</li>
<li>עליו והיכן השאיר אותו, כדי שניקחנו ונוביל אותו למקומו. זאת, לידיעתך.</li>
<li>אבקש ממך, אדוני, שתודיעני מה מצב הפנינים הקטנות, תשאל</li>
<li>עליהן, אם יש להן מחיר או ביקוש ותחקור היטב בדבר ותודיעני</li>
<li>במכתבך. נודע לי שאתה אומר: הלוא אתה במפרץ, סעו</li>
<li>אתה והמשפחה; אלוהים יתעלה ידריך אותך, על פי מנהגיו הנאים,</li>
<li>זאת לידיעתך, אדוני. קבל נא את מיטב דרישות השלום ולמי ששואל עלי</li>
<li>דרישות שלום ; ושלום וחיים יוסיפו לך. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00186/canvas/2">
                    
                    
                    
                        <h3>verso</h3>
                    
                        <p>אדוני ורבי אבו עמראן מוסא בן אבי אלחי נ"ע, ייתן לו אלוהים אריכות ימים ויחמיר את חסדיו לך. המודה לו, נתן בן נהוראי נ"ע. </p>
                    
                </div>
            
        </section>
    </body>
</html>
