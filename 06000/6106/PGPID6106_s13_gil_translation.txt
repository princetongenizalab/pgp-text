recto

אני כותב לך, אדוני ורבי, ייתן לך אלוהים אריכות ימים ויחמיר את עזרתו לך ואת שלומך
ואת חסדיו לך ויכה את אויביך, מן הבית .... ב.... באב ייהפך
לשמחה, יחתום אותו אלוהים עליך, אדוני, במיטב חותמו. אודיעך
שהגיעה (אוניית) עמיר, ולפניו אחרים, אבל לא ראיתי אצל איש מהם מכתב ממך;
אקווה שאתה עסוק בדברים טובים. כיוצא בזה, אדוני אבו סעד בן אדוני רבנו,
זה זמן לא ראיתי מכתב ממנו. אמר לי עמיר שמצאו אצלו מחלה,
והטריד דבר זה את לבי מאוד, אלוהים יראני ממנו ידיעות
טובות, ברצון האל. אני כותב לך מתוך עוגמת נפש רבה
מכמה סיבות, אלוהים יושיע ברחמיו. הודעתיך את דבר תצפית האוניות.
הגיעו מכתביהם בדבר התצפית אבל הם כותבים עוד שהם שרויים בפחד,
אלוהים יתעלה יעניק להם שלום. ועוד, אדוני, הידיעות ממהדייה: אין
אצלנו ידיעות ממנה, ואיש לא בא לא מטראבלס ולא
מספאקץ. אחר כך תבעו מאתנו (כספים) בעד החומה, ואנשינו במצב
שרק אלוהים יודע אותו וממנו אבקש שיושיע. אודיעך שהגיע
האדון אבו אלפרג' בן קסאסה ועמו פתק .... בדבר מכירת
הקנקנתום, וכבר מסרתי לו אותו, ואמר לי שהוא הציע.... בדיוק,
והתמרים פחותים; ונסע, ואיני יודע היכן השאיר אותו; שאל אותו אפוא
עליו והיכן השאיר אותו, כדי שניקחנו ונוביל אותו למקומו. זאת, לידיעתך.
אבקש ממך, אדוני, שתודיעני מה מצב הפנינים הקטנות, תשאל
עליהן, אם יש להן מחיר או ביקוש ותחקור היטב בדבר ותודיעני
במכתבך. נודע לי שאתה אומר: הלוא אתה במפרץ, סעו
אתה והמשפחה; אלוהים יתעלה ידריך אותך, על פי מנהגיו הנאים,
זאת לידיעתך, אדוני. קבל נא את מיטב דרישות השלום ולמי ששואל עלי
דרישות שלום ; ושלום וחיים יוסיפו לך. 

verso
אדוני ורבי אבו עמראן מוסא בן אבי אלחי נ"ע, ייתן לו אלוהים אריכות ימים ויחמיר את חסדיו לך. המודה לו, נתן בן נהוראי נ"ע. 