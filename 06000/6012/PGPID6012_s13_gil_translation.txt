recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ויסלק ממך כל רע
ברחמיו, מאסכריה, בי' בסיון, יודיעך אלוהים את ברכתו ויחתום אותו עלינו
ועליך במיטב חותמו; אני מברך אותך לקראת המועד הזה, יהיה לברכה, יגיעך אלוהים
כמוהו ויחדשהו עלינו ועליך שנים רבות. אני מתגעגע מאוד אליך, יקרב אלוהים
את פגישתי עמך בחסדו ובטובו. מאז שכתבתי לך אדוני לא ראיתי ממך מכתב. אקווה
שאתה עסוק בדברים טובים. לא כן היה מוסכם ביני ובינך. היו מכתביך מגיעים אל אדוני אבו אסחק בעניין קניותיך
וביקשתי לכעוס עליך, אבל לבי לא נתן לי; אם אני אוהב אדם, הוא נחשב אצלי כמוני
עצמי. כתבת את התזכיר שלך עמי ועשיתי כל מה שכתבת בו. אשר למה שרצית
לדעת, אדוני: אלוהים עזר, אחרי קשיים נוראים שלא ראיתי כמותם במשך כל
חיי, והיתה אחרית טובה, נאמר ברוך, וכו'.
ומה שרצית לדעת, אדוני:
שלחתי לך את האריגים והסחורות שלקחתי מנסים בן בניה ולקחתי ממנו את חשבונם, והם: 
מצנפת דביקי ושני צעיפים ושתי מצנפות בוני (?); ולקחתי מאצל בן אחות מוסא את שני הבגדים שבשני צבעים,
וכגד דביקי, והבגד העתאבי ששלחת עמי מפסטאט והוביל אותו בן החזן לברהון ונותר.
וקניתי בשבילם חתיכת בד וסידרתי אותם בכריכה וכתבתי עליה את שמך ושלחתי אותה עם אברהים
בן אללכי ב'קארב' של בן בדר, ועמו י"ז האדרות אשר הבאתי לך עמי מבוציר
מהאונייה של בן ג'רג'ר ועמו גם התעודה וענייני הירושות(?) ששלחת עמי; וכתב האדון
אבו אסחק ברהון ו' העתקות של המכתבים (ושלחן) באוניות, ובכל מכתב פתק, ובו פירוט 
מטענך, הישן והחדש; והודעתי לו בהם, אדוני, את דבר טובך 

recto, right margin
ויראת השמים שלך ואהבתך אותם, ומה שעשית בעניין השמן וביקשתי מהם בדבר מה שכתבת להם, שיוציאו זאת אל הפועל למענך וכי יהיה מעתה ואילך כפי שיעניק אלוהים .... ויהיה (בשותפות) בינך ובינם 
recto, top margin
וגם ביקשתי מהם שישלחו לי את מכתביהם באונייה הראשונה, על ההוצאה לפועל של הנ"ל ; ועכשיו אם יבקשו ממך, יבואו מכתביהם, שני ספרי חשבונות, שכתבתי ממה שאני מביא לאחרים(?).
verso

אדוני אבו עמראן מוסא בן אלדני, ופצל בן עמרוס שולחים לך דרישות שלום
ומבקשים ממך שתואיל לשאול בשבילם על .... המשרת של בן שפתאל(?) בן פתיח(?), אם הגיע מן
השאם, כי יש להם תביעה ממנו; כתוב אליהם במהרה על זאת ותחקור על אודותיו בשבילם. כי כתבו
לך מכתב, והוא יגיע אליך; אבקש ממך שתעשה בעניין זה למעלה מן האפשרי, מה שישמח אותם.

verso, address
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו; מעיאש בן צדקה נ"ע.