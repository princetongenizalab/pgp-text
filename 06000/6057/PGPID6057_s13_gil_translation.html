
<html>
    <head>
        <title>Hebrew Translation of Letter: T-S Misc.25.70</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Misc.25.70</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/6057/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויחמיד את גדולתך ואת עזרתו לך ואת אושרך,</li>
<li>ואת שלומך, מן הבית, בא' בטבת. שלומי טוב, ואני מאושר, אבל מתגעגע אליך. יקרב אלוהים את</li>
<li>פגישתי עמך לטובה. לפני כן כתבתי לך מכתבים רבים, ובהם הודעתיך</li>
<li>שהגיעו מכתביך, וכי עניתי לך עליהם; והסיבה למכתבי זה היא שהגיעה ממך פקודת התשלום על שם חסון,</li>
<li>ואתה כותב שלא ראית ממני מכתב. וכי הגיע מכתב מבן סגמאר נ"נ כרוך (במכתב) לר' נהוראי,</li>
<li>אבל שלא כתבתי לך עמו מכתב. אבל, אחי, הלוא כתבתי לך, חי אלוהים, מכתב עמו, אבל התעלמו</li>
<li>ממנו, ואיך אפשר שלא אכתוב לך, והלוא אני זקוק לך בקניית החיטים ובסילוק</li>
<li>החוב הישן. כתבתי לך לפני כן מכתבים רבים, עם ת'אבת ועם אחרים, והודעתיך</li>
<li>בהם תשובה על כל מה שכתבת. אני סומך בעניין רכישת החיטים על אלוהים ועליך.</li>
<li>כיוצא בזה, בעניין ה־¾2 דינרים של גרבה אשר קיבלנו(?) וקניתי בהם </li>
</ol>
                    
                        <h3>recto, right margin</h3>
                    
                        <p>את החיטים, ואני חייב עדיין בעד החיטים מתחילת אדר שני; אשר למה שאתה חייב לה, תיקח מאצלנו בעד חודש ועוד אחד. היא דורשת בשלומך ואומרת לך : </p>
                    
                        <h3>recto, top margin</h3>
                    
                        <p>'החוטים שאצלי אינם מספיקים לי, שלח לי (כסף) לקנות בו עוד, וגם מלחת ועצים', זאת לידיעתך. ושלח לי מכתב בהקדם. הריני שולח לך את מיטב דרישות השלום; אבו אלחי ואמו ואחותו, שולחים לך דרישות שלום, (וגם) אבו עלי. </p>
                    
                </div>
            
                <div data-canvas="https://geniza.princeton.edu/documents/6057/iiif/canvas/2/">
                    
                    
                    
                        <h3>verso</h3>
                    
                        <ol>
<li>וגרבה מתגעגעת אליך, והיא שואלת עליך ומבקשת ממך שלא תיעדר זמן רב ממנה, כי היא מתגעגעת אליך,</li>
<li>ונאצרה ואמה שולחות לך דרישות שלום הרבה. ואחי, אשר לילדים, כל מי שמזדמן לו</li>
<li>דרהם, נותן לנו חצי, ועברה עליהם הבצורת, והחליפו את המטבעות פעמיים; ואנחנו איננו מגיעים אתם</li>
<li>לשום מקום. וביותר קשה עלי שאין אצלנו ספרי (מקרא), והוא הולך ומבקש בשבילין (?)</li>
<li>ספרי (מקרא) דהויים, קרועים, נעיין בהם ונתקנם, כי לבי נשבר בגללם. והם חוזרים</li>
<li>ולוקחים אותם, אחרי שהשקעתי בהם יום שלם. וסבלתי דברים שלא יכולתי לעמוד בהם. כיוצא בזה, בני</li>
<li>הבית הם עלי, כפי שידוע לך: שמא יזדמן לך בשבילי (ספר) נביאים ....</li>
</ol>
                    
                        <h3>verso, margin</h3>
                    
                        <p>יחדיו, יקים אותי לתחייה, וכמו כן (ספר) תורה. ואשתך אומרת שתודיע לה כמה תעשה את אורך האדרת וכמה רוחבה, ושלח לי את .... ונשארה לעת עתה(?). אבו אלפרג' ואבו זכרי שולחים לך דרישות שלום.</p>
                    
                        <h3>verso, address</h3>
                    
                        <p>אל אחי ואדוני היקר לי, אבו עמראן מוסא בן אבי אלחי נ"נ, ייתן לו אלוהים אריכות ימים ויתמיד את גדולתו ; מאת אחיו, אברהים בן אבי אלחי נ''נ. יגיע לפסטאט, ברצון האל.</p>
                    
                </div>
            
        </section>
    </body>
</html>
