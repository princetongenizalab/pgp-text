recto

(6−1) (...שלומי טוב, תודה לאל) ריבון העולמים .... הגיעו מכתביכם, ייתן לכם אלוהים שלום .... מפני שה'קיסאריה' לא .... משואים באוניות, בזמן שנקבע לשם המכירה, והיה .... (כאשר) מכרתי, לא קראתי עליו מה מגיע בעדו, ועליתי בתחילת .... קניתי לכם כ"א משואי פשתים בשלמותם, ג' משואים לברהון בן מוסא (מחוק: ויוסף); מן הרכישה של חג'אג', ו' משואים
 
 
 
 
 
שמכר עלי מן הפשתים שבהם בבוציר בעד קכ"ז ורבע דינר, חוץ מההוצאות כולן: וקניתי רבע
מו' משואי צמר, ו'עלאוה' נשדור (בשותפות) ביני וביניכם, ובה קק"נ מנים, שלכם ק״נ ושלי ק' מנים. (ובסחורות)
קנטאר פלפל חבשי, (בשותפות) ביני וביניכם; כ"ה מנים אטד: קנטאר וז' רטלים לבונה מחצרמות; התמורה, ז' דינרים פחות קיראט.
מזה יש לשלם לכוהן שני דינרים וחצי תמורת שני הסודרים. והגיעו מכתביכם, שאתם רוצים 
בקניית לכה ופלפל ושאקח לעצמי ק' דינרים וכי אתן לבן אלמכמורי נ' דינר. אבל קרה, אדוני, 
שבעת בוא מכתביכם לא נשאר עמדי במה לקנות לכם ולא במה לקחת בשבילכם, ולא רציתי להכניס
סחורה שתהיה לחובתכם; אבל הגיעו מכתביכם כולם, ואתם מזרזים אותי שאקח ק' דינרים אבל לא
לקחתי אותם מכם, וכל מה שקניתי לעצמי בשנה זו: ט' משואים בוצירי
ומשאוי 'קמאט', בארגזים ; והתמורה בעד ו' משואי צמר, וחצי משאוי פלפל חבשי, ואטד, 
והלבונה. אשר לעבד אלרחמאן הצורף, אדוני, בושה ! כל יום הייתי מדבר עמו ; אמרתי
לו: אם אתה רוצה מ' דינרים נוספים, ניתן לך. היתה אצלו לכה, לקנותה בל' דינרים. כאשר הגיעו
מכתביכם על דבר קניית לכה, היתה הלכה שווה מ' דינרים וכמה ; היה זה אחרי שמכר את הפנינים הקטנות; ואילו רצה לקנות
לכה בשבילו ובשבילך מביתם של האדונים במחיר הזה, היה עושה מעשה של רשלנות לגבי מה שדרשו מהם; על כן אמר לנו:
קניתי מבית אלטוסי בשבילם משאוי לכה ומשאוי פלפל, בתנאי שאתן לו מ' דינרים; אבל כאשר קרה (האסון)
לתסתרים, לקח את שני המשואים לעצמו: אמרתי לו: סדר משאוי אחר בשבילם; אמר: אם אינך רוצה אותם (לעצמך), משוך ידך:
ולא מכרתי לו כלום; על כן לא יכולתי לסדר לכם דבר, ואמנם הצטערתי על זאת. מכרתי בשבילכם
ק' יריעות (אריג) ב'קיסאריה', מכירה נאה, ברבע דינר נוסף על כל יריעה, ומקצתם נמכרו בשליש (דינר) נוסף לעומת המכירה
שבעת שיירת החג'. השארתי אצל אדם יהודי אחר ס' יריעות, שימכרן לאחר נסיעתי. כאשר אעלה (לפסטאט),
אעשה את חשבון ההרצאות שהיו עליהן; סידרתי הסבה של נהוראי לחובתם, ואראה מה יהיה עמי. יש בדעתי לקנות בשבילכם ש"ש
מנים נשדור ולעלות לבוציר, לקנות לכם כמות פשתים טובות, ברצון האל; אלוהים
יתעלה יודע כמה אני טורח בשבילכם, וכמה אני שמח לקנות מה שאתם צריכים; ואכן שמחתי 
בתוספת (שקיבלתי) בעד האריגים האלה שמחה עצומה. 

recto, right margin
ועכשיו אני רוצה שתעשו עמרי השנה, כפי שעשיתי עמכם, ושלא תשאירו לי במגרב אף דרהם, וכי יהיה .... ככל שתוכלו לעשות בעניין הסחורה הזאת; אף על פי שהמכירה בעת שיירת החג' היתה ....; ובקשתי הכי גדולה היא שהקניות בשבילי תהיינה ....
verso

את המחיר הזה, כי הוא נמוך; אקווה אפוא שתגיע סחורתם ואמכור אותה בטרם תגענה האוניות מהמגרב,
ברצון האל; הגיעו מכתביכם .... השיגו אותי בדרכי; והגיע אלי מכתב מאדוני אבו יחיא
נהוראי, והוא כותב בו .... הבנים את האפוטרופסות(?), ד' ארגזי כרכום בשבילכם וארגן בשביל ברהון בן
אחותך, ושני ארגזים .... ; .... שהוא שלח את המשי שהוביל בשבילכם; כאשר אעלה, ברצון האל, (לפסטאט)
אעשה כל דבר שכתבתם. ואכן הצטערתי, אדוני, על עניין הבגד שכתבת לי על אודותיו ; הלוא ביקשתי אותו
בפסטאט בקיסאריות, ובאלקאהרה, אבל לא מצאתיו; כאשר אעלה (לפסטאט), אבקש אותו ואשתדל לקנותו
ואולי אשלחנו בשיירה. השנה לא כתבתי את חשבון המכירות והקניות, אך ורק מפני
שאירע אדוני.... עניין האונייה של אבן עיסון, ויצאתי מפסטאט עם הבגדים של גיסי, עם דאגה בלבי,
ולא היו אצלי (בגדים) 'תסתרי' כלל, והצטערתי על זאת מאוד; עמכם הסליחה, אפוא; כאשר אעלה (לפסטאט), אעשה
את החשבון (וארשום) מה שמכרתי ומה שקניתי ואשלחנו לכם, בג' העתקות, עם נושאי המכתבים ועם השיירה, ברצון האל.
המגיע לי מהשנה ומאשתקד: י"ז משואי פשתים, וחצי 'עלאוה' פשתים; ו' משואי תבלינים. אבקש
מכם, רבותי, כי תמכרו ; אבל אם תהיו סבורים לחכות עם סחורותי עד למכירות של שיירת החג' כאשר יהיה לכם יותר נוח,
מוטב בשבילי; ואם לא, מכרו בשבילי כפי שיעניק אלוהים, ושלחו לי באונייה הראשונה, ואל תשאירו לי
מכל מה ששלחתי אף דרהם אחד. ואבקש מכם, אנא קנו לי בסוסה נ' יריעות (אריג) לא מעובד, ממ"ט
עד נ', שתהיינה טובות, כמו אשתקד ; ושמלות שלמות, ואדרות טובות, גדולות ורחבות בגזרה רחבה ;
כי האדרות שלכם נשארו, כי אין להן דורש; אם תוכלו להשיג קצת (אריג?) 'נילי' משובח, עשו זאת;
וגם שעווה טובה ספרדית או תונסית, סופגת(?), שלא תהיה משומנת; כאן היא שווה ט"ו; שימו אותה
בתוך כריכה, שלא תהיה גלויה לעין, ויהיו בתוך (הכריכה) אדרות צמר, כדי שלא תהיה גלויה לעין; והואילו (לקנות) קנטאר משי מקולף
וקצת לאסין סיצילי ולאסין דק, (מחוק : אם יש); אתם מוכרחים להשיג לאסין סיצילי, שמא תזדמן לכם כמות
מסיציליה; והואילו (לקנות) עופרת, תשלחוה באונייה הראשונה, כדי שנשיג בעדה את המחיר הזה ; וסבון;
תקנו בבקשה נ' כדי סבון (בשותפות) ביני וביניכם. אל תקנו (אף) יריעת (בד) 'סוסי' מכווץ, 
כי אין להן דורש ואינן שוות כלום ; תקנו בבקשה אריג 'מת'לת', בעד י' בקירוב,
כי מזה כבר מכרתי .... ומן המשובח מכרתי 2 3/4 ....
רווחיים מאוד; לקח ממני אחד .... שני ארגזים י"ו דינרים, על מנת שימסור את י"ח המשואים, או ימסור לי ....;
הוא נשאר חייב שוחד בעד ו' משואים, י"ד דינרים ואמר: אשלם לך ו' דינרים בעדי ובעד (שאר) האנשים, ונתבע בשבילך מבעלי האוניות
את היתר .... מן היתרה .... ואל תוותר לו מזה אפילו על חבה .... 

verso, right margin
וקנה לי שתי יריעות (אריג) 'מטיר', משובחות ויריעה משובחת דקה, כי מה ששלחת לי השנה, מכרתי; ואין צורך שאזרז אותך בדבר משלוח העצמות, דבר זה הלוא הכרחי. מצורף למכתבי זה פחק, ובו פרטי הטעינה.
 