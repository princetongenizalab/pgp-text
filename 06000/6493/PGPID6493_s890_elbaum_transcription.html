
<html>
    <head>
        <title>Transcription of Letter: Bodl. MS heb. d 75/21</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 75/21</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-21/1.json">
                    
                    
                    
                        <h3>Recto, right column:</h3>
                    
                        <ol>
<li>בש רח</li>
<li>אלממלוך אבו פרג</li>
<li>סבב אצדאר האדא אלאחרף</li>
<li>אלשוק אלא אלמולא אלסייד</li>
<li>רבי אליה שצ הדיין החסיד</li>
<li>זצל אלממלוך מסתוחש מן</li>
<li>אלמואלי אלסאדה כאן קד תקדם</li>
<li>מן אלמולא דכר חב אלאאס</li>
<li>פאמתתלת אמר אלמולא</li>
<li>ואכת אלחב ואלסכר וטכתה(?)</li>
<li>בידי פגא בקי ארבעה ארטאל</li>
<li>אלא וקיא מצרי וכפת אלא . . . ה</li>
<li>יתסכר(?) וקאלו לי אנה יחתמל</li>
<li>רטלין סוכר אוכר ואמא חדית</li>
<li>אלמורי(?) אני מצית אלא אלשיך</li>
<li>אבו נצר אנא ועמראן וכלמנה</li>
<li>עליה פקאל אני עמלתה דפעתין</li>
<li>ומא צח לי עמלה אלא מפסות</li>
<li>ובידי מן עמראן ען אלאאס</li>
<li>וסכרה סתה דראהם לא גיר</li>
<li>טיבהן לנפסך ובקית משגול</li>
<li>אלבאל אלדי מא דכרת לי אלדי</li>
<li>וצל לך ועלא אנהו מא הו שי חתי</li>
<li>טתמאן קלבי וגיר דאלך אן</li>
<li>כן אלכהן סולימאן גארכם נע</li>
<li>אכרג שטר בכמסה ועשרין דינאר</li>
<li>ומא כלפה קבץ כטב מן אבן אכתך</li>
</ol>
                    
                        <h3>Recto, left column:</h3>
                    
                        <ol>
<li>אלמבלג אכל בן ב[ו] אלחסן כצבה(?)</li>
<li>ב . ברה שהר ח[. . . . .]א יגי ענדך</li>
<li>ותגתמע בה וגעלו אן אלמנשפ&nbsp;</li>
<li>אלמנשפה אנהם מאכדוהא אלא</li>
<li>פי אלכירא ואבן אכתך מאמן(?)</li>
<li>מנה שי ואלבלד אנת תערף איש</li>
<li>הי עליה אליום פלא תגפל וקלבי</li>
<li>ענד רבי זכריה ורבי ברכות שצ</li>
<li>ואלסלאם עלא אהל אלבית אללה</li>
<li>יגעלכם פי חוז אלסלאמה</li>
<li>ואלעאפיה ומא כל מא יועלם</li>
<li>יוקאל וחדיתנא נחן וגירנא</li>
<li>צפת אלסמך ונעלם סיידנא</li>
<li>אן כאן אלחברים אלדי מן</li>
<li>בלביס וצלו וכאדמך פי</li>
<li>כיאר(?) אלמלחמה ביש יכון יתבע(?)</li>
<li>ונחן מקסמין אלאארא לא מקא[ם(?)</li>
<li>ולא בית כיף תערף פמא</li>
<li>דכלו לי בית ולא אגתמאע</li>
<li>פבקית כאני מכזי מנהם</li>
<li>פאן ערצלך אגרנאהם(?)</li>
<li>אבצט עדרי גיר מאמור</li>
<li>ודמארנא אלבכת ותבאת //אלמלמ//</li>
<li>אלמרץ ותציע אלצואב פאללה</li>
<li>יכפיך מא תחאד{ר}ה ויכפי</li>
<li>מן ענדך ומא יחצל לך</li>
<li>מנא אלא ציק אלצדר וגיר</li>
<li>אללה יגעלך פי עאפיה</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-75-21/2.json">
                    
                    
                    
                        <h3>Verso:</h3>
                    
                        <ol>
<li>ומהמא כאן ללמולא</li>
<li>מן כדמה או חאגה</li>
<li>ישרפנא בהא</li>
<li>ואלממאליך יבוסו אלארץ</li>
<li>פיצעה(?) אללה(?) דלך ושלום</li>
<li>יוסף ויעקוב</li>
</ol>
                    
                </div>
            
        </section>
    </body>
</html>
