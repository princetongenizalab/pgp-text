
<html>
    <head>
        <title>Transcription of Letter: DK 236 (alt: 27, XXXI - XXXIX)</title>
    </head>
    <body style="max-width: 860px; margin: auto">
        <h1>Transcription of Letter: DK 236 (alt: 27, XXXI - XXXIX)</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6573/iiif/textblock/3190/canvas/1/">
                    
                    
                    
                        <h3>Recto</h3>
                    
                        <ol>
<li>בייי בטחתי</li>
<li>הדרת התלמיד המצויין החזן הבקי בכל ענין</li>
<li>אשר בר . . ו החן נרבד החבר הנכבד</li>
<li>הוד הנדיב[ים . . . . . . ]. . ל [. . . . . . . .</li>
<li>ישועה בימי יצמיח השם ישועה [</li>
<li>השכינה אשר נסעה ותרבה התשועה</li>
<li>יעלם אן אלשיך סאלם שצ אלדי הו אלאן</li>
<li>צאמן אלמטרייה ענד אלדיואן אלמעמור</li>
<li>אלדי ללאמיר אלמכדום מלך אלאמרא בסט</li>
<li>אללה טלה תכאצם הו וצבי יסמא מכארם</li>
<li>בן מנצור אלסמאך וחצרו אלי ענד [</li>
<li>בינהם ותקדם מכארם וחלף עלי תורת</li>
<li>השם המקודשת אנה לא יזיד עלי סאלם</li>
<li>ולא ישארך מן יזיד עליה ולא יחסן למן</li>
<li>יזיד עליה מדה סנה כאמלה בחצורי ונסכה</li>
<li>אלתורה ובעד הדא כרג מכארם אלמדכור</li>
<li>וראח אלי אלמטרייה ואגתמע בשכץ [י]ק[אל</li>
<li>לה נאצר אלגזאר אלדי הו צאמן מן אלדיואן</li>
<li>אלמעמור ואחצר סאלם אלמדכור וזאד עליה</li>
<li>בחצורה עשרין דרהם נקרה פי כל שהר</li>
<li>לאן אלצמאן עליה כאן בארבעין געלה בסתין</li>
<li>ומסר בו ותבת ענד דלך בשהאדה</li>
<li>מן אתק אלנאס(?) פלמא אחצרתה אקר בגמיע</li>
<li>דלך בעזות מצח ואלמולא יעלם אן אדונינו</li>
<li>ראש ישיבתה שלתורה הקדוש זצל</li>
<li>אטלק שמתא וחרם גדול באסם כל מן</li>
<li>יזיד עלי צאחבה מן מעישתה או סכנה</li>
<li>וגדד(?) דלך ואכדה אדונינו הנגיד יהי ש[מו</li>
<li>לעולם ואכד הדא אלגאהל עליה אלעקאב</li>
<li>ביריעה(?) פי בית דין עלי דלך פלזמני</li>
<li>שרעא ועקלא אפראזה מן זרע הקודש</li>
<li>באלחרם ושמתא אלי חית ישוב מחטאו</li>
<li>ויתודה וילתזם במא יגב עליה שרעא</li>
<li>וקד הדד הדא אלמסכין סאלם באן יקול</li>
<li>לנאצר אלצאמן אן למא זדת פי אלבלד</li>
<li>אטלקו עליה אלחרם פלעל אחסאן אלמולא</li>
<li>יגתמע בנאצר אלמדכור ויערפה אן</li>
<li>מכארם כאן לסאלם ענדה מבלג . . . ה</li>
<li>ואנכרה איאה פאטלק עליה אלדיאן</li>
<li>אלחרם אלי אן כתב בהא חגה שרעייה</li>
<li>אסלאמיה פלמא אן אנקהר וכתב אלחגה</li>
<li>אמרה אן יעטיה שי מן מאלה אבא אן</li>
<li>יעטיה שי סאל סאלם אלדיאן אן יודי</li>
<li>מכארם אלי סיידנא קאצי אלקצאה יסגנה</li>
</ol>
                    
                        <h3>Recto - right margin</h3>
                    
                        
                    
                </div>
            
        </section>
    </body>
</html>
