
<html>
    <head>
        <title>Transcription of Letter: ENA 2727.57</title>
    </head>
    <body style="max-width: 860px; margin: auto">
        <h1>Transcription of Letter: ENA 2727.57</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/440ca4f3-cf07-46ee-910c-9717c769088a/manifest/canvas/5ca3beca-8d97-470c-a714-a1d4e1736813">
                    
                    
                    
                        <h3>Recto:</h3>
                    
                        <ol>
<li>מתלך מן [</li>
<li>מא תריד וא[ס]עה קד וצ[יתך</li>
<li>עמך אבו אלפצל ואנת מן [. . . . . . .] מא</li>
<li>תדהל(?) חתא תנבא[ע] אלדכאן&nbsp; ולא יבקא</li>
<li>עליך ותקול מן אבוך אן כאן מא בקא לי</li>
<li>רזק ענדה מא אצן הדה אלאקאויל תצדר</li>
<li>ען עאקל אבוך ע . . . ה אחד אלא אנת חתא תקול</li>
<li>הדה אלאקאויל אל . . . . . אל . . ל . . לב ומא</li>
<li>אנת עאגז . . . . לדך . . . . . . . ך יקול</li>
<li>לך אסרע . . . . חתא נדבר אנא ואנת</li>
<li>קציה תנפענא וכל מא תרידה נעמל לך</li>
<li>ואן ארדת נסאפרו סאפרנא גמיע ואן</li>
<li>כאנת אלנאס פי עאפיה עמלת לך כל מא</li>
<li>תרידה ולא תכון עאצי אכתר מן אלחאגה</li>
<li>לאני נערף אנך נדמת פי אלקצה ואנת מתל</li>
<li>אלחאיר פיהא פלא תגעל תעלק בשי פמא</li>
<li>תם שי ממנוע ענך ואלדי תקולה . . ל . . .&nbsp;</li>
<li>ארדת . . עמל ואנת חאצר פי אלבלד עמלת</li>
<li>לך גמיע מא קלתה ואסעה מא נקדר נ[עמ]ל</li>
<li>קציה חתא תגי או תערפני אן כאן לך ראי</li>
<li>אכר נעמל מא יצלח ושלום ונעלמך איצא</li>
<li>אנך דכרת חדית כלו אלדכאן דפעתין ותתחגג</li>
<li>בה תשמת אלאעדא בך אכתר מן /ה/דא //כיף// תכלא</li>
<li>ואנת גאיב ואכרה אן מן לה ענדך דרהם</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/440ca4f3-cf07-46ee-910c-9717c769088a/manifest/canvas/9c97de6a-658d-4906-893b-5c82c03e1ce6">
                    
                    
                    
                        <h3>Verso:</h3>
                    
                        <ol>
<li>אן מן לה ענדך דרהם יטלב אתנין מן</li>
<li>אין יחל אללה לך תעמל כדא אלנאס יעמלו אמ . [</li>
<li>באלסתרה ואנת תעמל גמיע אמורך באל . לאק .&nbsp;</li>
<li>אנא צמנת לך פי עשר כתב וקלת לך אן</li>
<li>כל מא תרידה ינעמל לך ואנת תרגע ותתעלל</li>
<li>מא הכדא יכונו אלנאס ולא נצן פיך שי מן דא</li>
<li>ושלום</li>
<li>פאללה אללה לא תבטי אצלא תנפע</li>
<li>רוחך ות/נ/פע גיר/ך/ לאן מא יגרי עליך מן בטוך(?)</li>
<li>כיר לא פי חקך ולא פי חק גירך ולא . . יר</li>
<li>ב . . . . פי כטוה</li>
</ol>
                    
                </div>
            
        </section>
    </body>
</html>
