
<html>
    <head>
        <title>Transcription of Letter: BL OR 5542.10</title>
    </head>
    <body style="max-width: 860px; margin: auto">
        <h1>Transcription of Letter: BL OR 5542.10</h1>

        <p>S. D. Goitein, handwritten texts.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6213/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>סלאם אללה תע עלא עזיזה ועלא ולדי אבראהים //י[חיה] ל[עד]//</li>
<li>ועלא כל מן יסאל עננא אלף חמל סלאם אללה</li>
<li>ירוינא וגֿהכם פי כיר ועאפיה אֿנֿסֿ ואננא וצלנא</li>
<li>בשלום למצר לענד אכי (או: אבי) בשלום ולא תסאלני מן</li>
<li>מא קאסית מע אלאולאד פי אלבר ופי אלבחר</li>
<li>ואתדיינת פלוס פלבחר וכרגֿ מן גֿנב מא</li>
<li>יעלם אלא אללה וגֿינא לדמיאט גֿאו קאלו</li>
<li>לאכי באננא גֿאיין חסב אכי אן כאלתי גֿת</li>
<li>מענא חתא סבקת מן קבל ביומין וחלפת לה</li>
<li>אן כאלתי מא גֿת ולא כאן ראיח יאכוד אמראתה</li>
<li>וינזל לאסכנדרייה ואנשאלה אגֿיכם ען קריב</li>
<li>לאני מא קשעת שאי יעגֿבני לא מן אכי ולא מן</li>
<li>אלמדינה ואבעתי קולי לי אן כאן עמי אעטאני</li>
<li>אלניל (?) אלקמח ואבעתי קולי לי אש חאלך ואש חאל</li>
<li>אלצבי ואתוצי מנה לאן קלבי כולה ענדכם ואנשאלה</li>
<li>מע אלקפל ארסל לכם שאי תנפקוה ולו צח לי</li>
<li>שגל כ[תב]ת לכי פי הל קפל ומא יפות אלא</li>
<li>שר ולא תחמלי הם אבדן לאני מא אנסאכם</li>
<li>בעד אלסלאם עליכם גמיע ושלום</li>
</ol>
                    
                </div>
            
                <div data-canvas="https://geniza.princeton.edu/documents/6213/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>יצל לבית שמואל [ב]ן [י]חיה</li>
<li>ואן יא עזיזה אנא קאעד בטאל</li>
<li>ואלקפל אלגֿאיה מן כל ובוד ארסל</li>
</ol>
                    
                </div>
            
        </section>
    </body>
</html>
