recto

(2-1) בשם אלוהים הנורא; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך, מאלכסנדריה,
 
ביום ו' בסוף היום, בכ"ח באייר. שלומי טוב ואני מאושר בזכות חייך, תודה
לאל ריבון העולמים. אני כותב את ההמחאה הזאת על אדוני ורבי אבו עבדאללה מחמד בן עבד אלרחמן.
הסכום שלה: זהב שקול ארבעים דינר, אשר מחציתם עשרים דינר. ישלם לך בהגיעך,
ללא איחור, ברצון האל, מפני שהוא חייב לי יותר מהסכום הזה, עד שאעשה את החשבון אחרי
השבת, ברצון האל ואשלחנו לו. חייבתי אותו בל' דינר שהשאיר אצלו אבו עמראן.
שלחתי לך לפני כן מכתב בידי נג'א נושא המכתבים ובו פירוט מה ששלחתי. לא נשאר לך
ביבשה דבר. האוניות שהפליגו : ה'קנבאר' של אדוני האמיר, והאונייה הגדולה, וה'קארב' של הווזיר,
וה'קארב' של אלתראג'מה ושתי אוניות ה'ח'יטי' של ה'דיואן'. וכל שאר האוניות תפלה עם שחר.
אלוהים יתעלה יכתבן כולן לשלום ברחמיו. הריני שולח לך את מיטב דרישות השלום. מסתפק אני באלוהים לבדו. 

verso
לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת חסדיו לו. המודה לו, אברהים בן פראח נ''נ האלכסנדרוני. 
verso, within
המחאה על סכום של ארבעים דינר, החצי מזה עשרים דינר בדיוק. 
 