
<html>
    <head>
        <title>Transcription of Letter: PER H 130</title>
    </head>
    <body style="max-width: 860px; margin: auto">
        <h1>Transcription of Letter: PER H 130</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://geniza.princeton.edu/documents/6125/iiif/textblock/14333/canvas/1/">
                    
                    
                    
                        <h3>recto</h3>
                    
                        <ol>
<li>
<p>בסם אללה אלעטים</p>
</li>
<li>
<p>כתאבי אטאל אללה בקא מולאי אלשיך ואדאם עזה ותאידה וסעאדתה וסלאמתה ונעמתה מן אלאסכנדריה</p>
</li>
<li>
<p>יום אלגמעה אכר אלנהאר ללילתין בקית מן אייר ואלחאל סלאמה ונעמה בבקאיה ואלחמד</p>
</li>
<li>
<p>ללה רב אלעאלמין כתבת האדי ספתגה עלי אלמולי אלשיך אבו עבדאללה מחמד בן עבד אלרחמן</p>
</li>
<li>
<p>מבלגהא מן אלעין אלואזן ארבעין דינ אלדי נצפהא עשרין דינ ידפעהא אליה ענד וצולה</p>
</li>
<li>
<p>מן גיר תאכיר אן שא אללה לאן לי ענדה אכתר מנהא אלי אן אעמל אלחסאב בעד אל</p>
</li>
<li>
<p>סבת אן שא אללה ואנפדה אליה וקד חאסבתה באלל דינ אלדי תרך ענדה אבו עמראן</p>
</li>
<li>
<p>וקד תקדם כתאבי אליה מע נגא אלפיג משרוח במא חמלתה ולם יבק לה עלי</p>
</li>
<li>
<p>אלבר שי ואקלע מן אלמראכב קנבאר מולאי אלאמיר ואלמרכב אלכביר וקארב אלוויר</p>
</li>
<li>
<p>וקארב אלתראגמה ואלכציאן אלדי ללדיואן וגמיע בקיה אלמראכב באיתה ללאקלאע</p>
</li>
<li>
<p>אללה תעאלי יכתב סלאמה אלגמיע ברחמתה כצצתה באפצל אלסלם וחסבי אללה וחדה</p>
</li>
</ol>
                    
                </div>
            
                <div data-canvas="https://geniza.princeton.edu/documents/6125/iiif/textblock/14333/canvas/2/">
                    
                    
                    
                        <h3>verso</h3>
                    
                        <ol>
<li>
<p>מולאי אלשיך אבי יחיי נהראי בן נסים ננ אטאל אללה&nbsp; &nbsp; שאכרה אברהים בן פראח ננ אסכנרראני</p>
</li>
<li>
<p>בקאה ואדאם עזה ותאידה וסעאדתה ונעמאה</p>
</li>
<li>
<p>ספתגה מבלגהא ארבעין דינ</p>
</li>
<li>
<p>נצפהא עשרין דינ סוא</p>
</li>
</ol>
                    
                </div>
            
        </section>
    </body>
</html>
