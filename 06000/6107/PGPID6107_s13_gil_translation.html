
<html>
    <head>
        <title>Hebrew Translation of Letter: T-S NS J187</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS J187</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/6107/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים (וכו' .... ויכה)</li>
<li>את אויביך, מן הבית, בה' בחודש .... (יחתום אותו אלוהים עליך אדוני במיטב)</li>
<li>חותמו. אודיעך, ייתן לך אלוהים שלום .... (הפליגו)</li>
<li>זה מקרוב ואמרו על הביזנטים ....</li>
<li>ואל כל ישראל, ואינני יודע מה לכתוב לך ....</li>
<li>מן השמועות אשר אני שומע ….</li>
<li>יתמנה, ונוסף לזאת, הם רוצים ....</li>
<li>החתימה; אבקש מאלוהים שיושיע ....</li>
<li>בזמן הזה נפסקו מכתביכם….</li>
<li>מכתב עם בן סניד לבן נחום, אבל לא היה לי אצלו מכתב .... (אין)</li>
<li>אצלי מי שישאל עלי בזמן הזה; היה האדון אבו אלחסן ....</li>
<li>אלוהים, בזמנים האלה הקשים כל כך, פקדה אותי בהם מחלה, אבקש מאלוהים (שיושיע) .... </li>
<li>אבקש מכם שלא תפסיקו לכתוב לי. הגיעו מכתבים מפסטאט ….</li>
<li>ולקחו בשבילם פקודה מהשלטון שיעברו הנה, ואינני יודע אף ....</li>
<li>תחקור בשבילי בדבר הזה. ביקשתי ממך שתודיעני את דבר בואם של ספרי החשבונות .... (ואיך)</li>
<li>הסתיים עניין העופרת, וכמה שילמת בשבילי ומה מחיר ….</li>
<li>בהאר לדאוד בן המומחה, אם נראה לך הדבר הזה. ביקשתי ממך שתודיעני אם שילם לך</li>
<li>האדון אבו זכרי יחיא את התמורה בעד חוט פנינים, ג' דינרים וחצי, או מסר לך את החוט, כי </li>
<li>אין לי בו חלק. כמו כן הוא חייב לי י''ג דינרים וחצי. (הודע לי) אם מסר לך אותם; כמו כן יש לנו</li>
<li>חוט פנינים עם אבו אלעלא אלחלבי, בשותפות, השליש שלו, ושלי ושל בן אחותי שני שלישים,</li>
<li>ותמורתו, שחייבו בה אותנו ממהדייה, ק"ק דינרים; הוא היה אצלי כאן, אבל חששנו</li>
<li>להראות אותו כאן, על כן, כאשר עלה האדון אבו אלעלא לפסטאט, אמר לי: </li>
</ol>
                    
                </div>
            
                <div data-canvas="https://geniza.princeton.edu/documents/6107/iiif/canvas/2/">
                    
                    
                    
                        <h3>verso</h3>
                    
                        <ol>
<li>אני אמסור אותו לאדון אבו אלרצא, אולי יבקש מאדוני שר השרים</li>
<li>שייכנס עמו אל המלך; כי כך כתב לי בן אחותי במכתבו. על כן, אם האדון אבו אל</li>
<li>רצא שם, אבקש ממך שתודיע לו זאת בינך ובינו, מבלי שתשמיע זאת לאיש. אבקש ממך</li>
<li>שתדבר כך גם עם האדון אבו אלעלא, בינך ובינו, ומה שיאמר לך</li>
<li>תודיע לי במכתבך, כי הדבר מעסיק אותי עד מאוד ; והודע לי מה התרחש</li>
<li>בעניין הפנינים הקטנות, ותענה לי על מה ששאלתיך, סעיף סעיף; בשם אלוהים, אל תתרשל </li>
<li>בזאת. קבל את מיטב דרישות השלום ולאדוני, רבנו יחי לעד מיטב דרישות השלום. </li>
</ol>
                    
                        <h3>verso, address</h3>
                    
                        <p>.... אוהבו והמודה לו, נתן בן נהוראי נ"ע. </p>
<p> </p>
                    
                </div>
            
        </section>
    </body>
</html>
