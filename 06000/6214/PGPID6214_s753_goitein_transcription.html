
<html>
    <head>
        <title>Transcription of Letter: BL OR 5542.11</title>
    </head>
    <body style="max-width: 860px; margin: auto">
        <h1>Transcription of Letter: BL OR 5542.11</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://geniza.princeton.edu/documents/6214/iiif/canvas/1/">
                    
                    
                    
                        <h3>Recto:</h3>
                    
                        <p>. . . . . . . . . . . . . . . . . . . . . . . [תנוח]</p>
<ol>
<li>דעתך שהנחת דעתי ווצול ולד אלממלוך תהא</li>
<li>משכרתך שלימה ואיצא וצל כתאב סיידנא ירום הודו</li>
<li>שלהי טבת אֿתֿקֿעֿ אנני אתגֿאה (!) אלא דמירה בסבב אבו אלפכר</li>
<li>אלמתופי נֿעֿ פראח אלממלוך אלא דמירה ומעי [[שיך .]]</li>
<li>שכץ מן אלמחלה יערף בנאמן אבו אלעז אבי אלאלמנה</li>
<li>פאחצֿרת אלשיך עמיד ואכיה אלשיך אברהם ישמרם</li>
<li>צורם ובקית אלחאצֿרין מא יעדם עשר אנפוס ואחרמת</li>
<li>עלי כל בר ישראל מזכר עד נקבה אן ללמית ענדה</li>
<li>ודאעה או פצֿא (!) או דהב או מעאמלה או מטלטלי או</li>
<li>מקרקעי או שי יתעמל בה אלנאס ולא יקר בה וענו כל</li>
<li>העם ואמרו אמן תם אנהו כלף תלת אולאד דכור אתנין</li>
<li>מדרכין ואלתאלת צגיר [. . . .] אחצֿרה עמיד ואלנאמן</li>
<li>אבי האלמנה ווגֿד לה נץֿ נקרה וורק אלף וכמס מאיה</li>
<li>דרהם פתֿבתהא ודפעת אלמבלג מודע ענד אכי אלעמיד</li>
<li>ותם בעד דלך רחת אלא אלדכאן אלעטיר (!) אנא ואלשיך</li>
<li>[עמיד] ואלנאמן וק[ומת] אלבצֿאעה אלמוגֿדה (!) מע אל</li>
<li>עדה ואלת אלבית צח גֿמלת אלנץֿ מע אלגמיע צד</li>
<li>דינר בחס/א/ב ארבעין בדינר וכליתה פי אלדכאן ואלורקה</li>
<li>ענד אלשיך אלעמיד אלא אן יגי אמר מולנא ממא</li>
<li>יאמר בה ואלאקרב אן אלאלמנה תשבע שבועת אלאל[מנה]</li>
<li>]חפץ ותטול כתובתה לאן מא בינהא ובין אליתומ[ים]</li>
<li>]אצֿר אבו אלפ[רגֿ? . . . . . . . . . . . . . . . . . . . . .</li>
</ol>
                    
                </div>
            
        </section>
    </body>
</html>
