
<html>
    <head>
        <title>Transcription of Letter: T-S NS J385</title>
    </head>
    <body style="max-width: 860px; margin: auto">
        <h1>Transcription of Letter: T-S NS J385</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-NS-J-00385/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך אלגליל</p>
</li>
<li>
<p>ואדאם תאידה וסלאמתה ונעמאה וכבת</p>
</li>
<li>
<p>אעדאה תקדמת כתבי אליה עדה ומא</p>
</li>
<li>
<p>אשך פי וצולהא אליה ואנא אסאל תפצלך</p>
</li>
<li>
<p>פי אלאגתמאע מע סידנא שר השרים</p>
</li>
<li>
<p>פי תדביר חאל אליתומים ואלאלמנה זוגה</p>
</li>
<li>
<p>בן ששון רחמה אללה ופי סואל אלקאצי מכין</p>
</li>
<li>
<p>אלדולה אן ידפע להם אלדרהם יסדדו ביה</p>
</li>
<li>
<p>חאלהם וכדאלך אלשיך אבי אלעלא קאל להם</p>
</li>
<li>
<p>אעטיוני רקאע אלקאצי חתי נחאסבה</p>
</li>
<li>
<p>לכם פדפעו אליה דלך פלמא חדת צפרה</p>
</li>
<li>
<p>טלבוהא מנה לם ידפע להם שיא וקאל</p>
</li>
<li>
<p>חתי יאכד יתוקע מא כאן לה ודא אמר</p>
</li>
<li>
<p>אן עצים פנחב מנך תעלם לסידנא</p>
</li>
<li>
<p>גמיע דלך ואלפרנאס ר יעקוב קד</p>
</li>
<li>
<p>סאלנאה פי אלכלאם עלי דלך פנחב</p>
</li>
<li>
<p>אן תכון מן אנצארה פי מא יקרבך אלי</p>
</li>
<li>
<p>אללה פי אמר אליתומים ואלאלמנה אללה</p>
</li>
<li>
<p>יאמולאי לא תגפל ולם נרא מנך כתאב</p>
</li>
<li>
<p>סוא כתאב אלעזא אולא פלא</p>
</li>
<li>
<p>תקטע כתבך עני מע כל מן יצל</p>
</li>
<li>
<p>תכתץ אפצל אלסלאם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00385/canvas/2">
                    
                    
                    
                        <h3>verso - address</h3>
                    
                        <ol>
<li>
<p>חצרה מולאי אלחבר גדול הישיבה נתן בן נה[ראי] נע</p>
</li>
<li>
<p>רבנו נהראי בן נסים זל</p>
</li>
<li>
<p>אטאל אללה בקאה</p>
</li>
</ol>
                    
                </div>
            
        </section>
    </body>
</html>
