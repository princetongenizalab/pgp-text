recto

אני כותב לך, אדוני ורבי הנכבד, ייתן לך אלוהים אריכות ימים
ויתמיד את עזרתו לך ואת שלומך ואת חסדיו לך ויכה את
אויביך. שלחתי לך לפני כן מכתבים אחדים, ואין
לי ספק שהגיעו אליך, ואני אבקש ממך שתואיל
להיפגש עם אדוננו שר השרים
כדי לפתור את בעיית היתומים והאלמנה אשת
בן ששון, עליו השלום, ולבקש מהקאצי מכין
אלדולה שימסור להם את הכספים כדי לבסס בהם
את מצבם. כמו כן אמר להם האדון אבו אלעלא:
תנו לי את פקודות התשלום של הקאצי, כדי שנזכה אתכם בחשבון.
ומסרו לו זאת, ואילו אחר כך, כאשר אירעה נסיעתו,
תבעו אותן ממנו ולא מסר להם כלום, באומרו: 
(יחכו) עד אשר יתפנה להעריך מה מגיע לו. והלוא זה דבר
נורא. אבקש ממך אפוא שתודיע לאדוננו 
(15–16) כל זאת, וכבר ביקשנו מהפרנס ר' יעקב, שידבר בעניין זה; אבקש ממך
 
שתהיה מן המסייעים לו, דבר שייחשב לך מצווה אצל
אלוהים בעניין של יתומים ואלמנה ; באלוהים
אדוני, אל תזניח. לא ראיתי ממך מכתב,
חוץ ממכתב הניחומים בהתחלה. אל
תפסיק לכתוב לי, עם כל מי שיגיע;
קבל את מיטב דרישות השלום. 

verso
הדרת אדוני החבר גדול הישיבה, רבנו נהוראי בן נסים ז"ל, ייתן לו אלוהים אריכות ימים; נתן בן נהוראי נ"ע. 