
<html>
    <head>
        <title>Hebrew Translation of Letter: T-S Misc.28.240</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Misc.28.240</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-MISC-00028-00240/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק ממך כל רע</li>
<li>ברחמיו, מאלכסנדריה, בי"ט באייר, יודיעך אלוהים את ברכתו ואת ברכת</li>
<li>החודשים שאחריו. שלומי טוב ואני מאושר, תודה לנותן השלום והאושר, תמיד. לפני־כן שלחתי לך מכתב בידי</li>
<li>נושאי המכתבים והודעתיך שבאו יריעות (האריג) ששלחת והיו .... אין כאן ביקוש</li>
<li>לא לטוב ולא לבינוני, ואילו הירוד הוא במספר רב ....</li>
<li>בשוק ד', שהיתי כדי להטיב בתמורתה את העדים(?) והצעתי.... משותף. </li>
<li>מכרתי להם ידיעת (אריג) ויריעה בבתים ולאנשים מבית הכנסת ג' יריעות, יצאו לי בסה"כ י"א יריעות.</li>
<li>משם עברתי לבוציר עם מקצתן, שמא אמכרן, אבל לא יכולתי .... בפסטאט מן התמורה של </li>
<li>י"א הנותרות. ביקשתי את חסרי אלוהים וקניתי לך משאוי פשתים מבוציר, פשתים טובות מוצלחות,</li>
<li>שקניתי לאחרונה בהנחה של דינר על (כל) קנטאר, וכבר שלחתין אליך עם כל</li>
<li>סחורתי וסחורת בן דודי ב'קארב' של אללכי, אלוהים יכתבנו לשלום; תהיה לחובתך מחצית דמי ההובלה,</li>
<li>י"ז דינרים וחצי ושני קיראטים. הכנסתך מי"א היריעות, יתרת התמורה לזכותך, י"ד דינר ומשהו.</li>
<li>והיו לך ה' יריעות שהובלתי עמי הנה, ושילמו לי (בעד) הטובה שבהן .... דינר .... קיראטים וג' דרהמים</li>
<li>על כל יריעה ואם רצונך, עמי לפסטאט .... היה בפסטאט מחירו דינר.....; אם תקנה</li>
<li>משהו, אל תקנה מן הירוד .... הבלתי מעובד נמכר ....</li>
<li>אין להם מושיע, ונעשו האריגים ג' עד .... באשראי .... חודשים; זאת לידיעתך. אני</li>
<li>אשמח (לקנות) לך סחורות, וכל צורך (בסחורה) שיופיע אצלך, כתוב לי. רצוני לסייע לבני המשפחה </li>
<li>בקניותיהם כולן, שלח מכתב מפורט על שלומך ושלומם. עניין אבו אלכיר</li>
<li>בן תמאם: לא הגיע לפסטאט עד לפני פסח, כמנהגו; כבר ביקשתי מבן דודי, </li>
<li>אבל לא עשה דבר מזה עד עכשיו; עכשיו הוא עולה לפסטאט ויקבל ממנו בשבילם</li>
<li>את הדינרים, ברצון האל; אבל לא אפסיק לסייע; הודע בשמי לאדוני אביך,</li>
<li>יעזור לו אלוהים, דבר זה .... מכתב מבן דודי, ייתן לו אלוהים שלום, יגיע אליך, ובו פרטים </li>
<li>על מה שעשה ועל השיחות שהיו ביניהם; נכנסה בו רוח קנאה בכם,</li>
<li>ואינו רוצה לשלם, אלא סכום קטן, ואם לוחצים עליו הוא אומר שהוא יבוא אליכם</li>
<li>שם, תשיגו ממנו. יש עמו סכום כסף, אבל הוא מכחיש ואינו מגלה זאת. אלוהים יגן</li>
<li>עליכם, זאת לידיעתך, כדי שתודיע לאביך, יעזור לו אלוהים. כתבתי בחיפזון; הריני שולח </li>
<li>לך, נכבדי, את מיטב דרישות השלום ולאדוני ורבי אביך, דרישות שלום</li>
<li>ולדודתי אחות אמי, ייתן לה אלוהים שלום, דרישות שלום, ולכל המשפחה דרישות שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00240/canvas/2">
                    
                    
                    
                        <h3>verso</h3>
                    
                        <p>לאדוני וראשי אבו עמראן מוסא בן יחיא, ייתן לו אלוהים אריכות ימים ויתמיד את שלומו ואת אושרו; מברהון בן צאלח נ"נ, תאהרתי. </p>
                    
                </div>
            
        </section>
    </body>
</html>
