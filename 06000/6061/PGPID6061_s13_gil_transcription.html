
<html>
    <head>
        <title>Transcription of Letter: T-S Misc.28.240</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.240</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-MISC-00028-00240/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי וריסי אטאל אללה בקאך ואדאם סלאמתך וסעאדתך ואצרף אלאסוא</p>
</li>
<li>
<p>ענך ברחמתה מן אלאסכנרריה לי בקין מן אייר ערפך אללה ברכתה וברכה</p>
</li>
<li>
<p>מא יליה ען סלאמה ונעמה למוהבהא אלחמד דאימא תקדם כתאבי אליך מע</p>
</li>
<li>
<p>אלפיוג ערפתך וצול אלשקאיק אלדי אנפדת וכאנת מ[ &nbsp; &nbsp; &nbsp; &nbsp; &nbsp; &nbsp; &nbsp; ] מא יכרג</p>
</li>
<li>
<p>הנא לא אלגייד או אלוסט ואמא מקארב כתיר מא[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מנה</p>
</li>
<li>
<p>פי אלצוק ד אקמת אטייב בתמנהא אשהוד וערצת אל[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] משתרך</p>
</li>
<li>
<p>בעת מנהם שקה ושקה פי אלביות ועלי קום כנסיה ג שקאק חצל לי גמיע יא שקה</p>
</li>
<li>
<p>ומצית מנהא אלי בוציר באלבעץ לעל אביעה לם אקדר וקד [&nbsp; &nbsp; &nbsp; &nbsp; ]במצר מן תמן</p>
</li>
<li>
<p>אליא בקיה וקד אסתכרת אללה ואשתרית לך עדל כתאן מן בוציר כתאן גייד צאלח</p>
</li>
<li>
<p>אשתריתה פי אכר אלוקת באצלח דינ פי אלקנט וקד חמלתה לך מע גמלה</p>
</li>
<li>
<p>רחלי ורחל אבן עמי פי קארב אללכי כתב אללה סלאמתה יגי עליך נצ אלסלפה</p>
</li>
<li>
<p>יז דינ ו&gt; קירטין וקד חצל לך פי אליא שקה במא בקי לך מן אלתמן יד דינ וכסר</p>
</li>
<li>
<p>וכאן לך ה שקאק חמלתהם מעי אלי הנא דפע לי [&nbsp; &nbsp; &nbsp; &nbsp; ] אגודהם דינ [ &nbsp; &nbsp; ] קיר ג דראהם</p>
</li>
<li>
<p>כל שקה ואן ארדת מעי אלי מצר [ &nbsp; &nbsp; &nbsp; &nbsp; ] סוא במצר דינ כל[ &nbsp; &nbsp; &nbsp; ] ואן אשתרית</p>
</li>
<li>
<p>שי לי תשתרי מקארב &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]ל כאם אביע ואן כאן אל[ &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>מא להא נאצר וצאר אלמתאע ג אלי [&nbsp; &nbsp; ] בצבר [&nbsp; &nbsp; &nbsp; &nbsp; ] שהור אעלמתך דלך ואנא</p>
</li>
<li>
<p>פארח בחואיגך ומא ערץ לך מן חאגה תכתב לי ואחב מסאעדת אלדאר</p>
</li>
<li>
<p>פי גמיע חואיגהם ויצל אלי כתאבך משרח בחאלך וחאלהם ואמר אבי אלכיר</p>
</li>
<li>
<p>בן תמאם לם יצל אלי מצר אלי קרב פסח עלי עאדתה וקד טלבת אבן עמי</p>
</li>
<li>
<p>ומא פעל מנה שי אלי אלסעה והו אלסעה יטלע אלי מצר ויקבץ להם מנה</p>
</li>
<li>
<p>אלדנניר אן שא אללה פמא אדע מן אלמסאעדה תעלמוני)!) סידי ואלדך</p>
</li>
<li>
<p>אידה אללה דלך ומ] &nbsp; &nbsp; &nbsp; ]ך אן כתאב אבן עמי סלמה אללה יצל אליך באלשרח</p>
</li>
<li>
<p>במא עמלה ובמא גרת בינהם מן אלמכאטבה וקד לחקה טמע פיכם</p>
</li>
<li>
<p>מא יחב ידפע אלא שי אליסיר ואן ציק עליה הו יקול אנה יגי אלי ענדכם</p>
</li>
<li>
<p>תם תנאלו מנה ומעה גמלה מאל והו ינכר דלך ולם יצאהר בה אללה יגמע</p>
</li>
<li>
<p>עליכם אעלמתך דלך לתעלם ואלדך אידה אללה וכתבת עלי סרעה קראת</p>
</li>
<li>
<p>עלי כאצתך אלשריפה אפצל אלסלם ועלי סידי אלשיך ואלדך אלסלם</p>
</li>
<li>
<p>ועלי כאלתי סלמהא אללה אלסלם וגמיע אלאהל אלסלם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00240/canvas/2">
                    
                    
                    
                        <h3>verso</h3>
                    
                        <ol>
<li>
<p>שיכי וריסי אבי עמראן מוסי בן יחיי &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן ברהון בן צאלח ננ תיהרתי</p>
</li>
<li>
<p>אטאל אללה בקאה ואדאם סלאמתה ונעמתה</p>
</li>
</ol>
                    
                </div>
            
        </section>
    </body>
</html>
