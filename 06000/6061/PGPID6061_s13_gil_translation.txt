recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ויסלק ממך כל רע
ברחמיו, מאלכסנדריה, בי"ט באייר, יודיעך אלוהים את ברכתו ואת ברכת
החודשים שאחריו. שלומי טוב ואני מאושר, תודה לנותן השלום והאושר, תמיד. לפני־כן שלחתי לך מכתב בידי
נושאי המכתבים והודעתיך שבאו יריעות (האריג) ששלחת והיו .... אין כאן ביקוש
לא לטוב ולא לבינוני, ואילו הירוד הוא במספר רב ....
בשוק ד', שהיתי כדי להטיב בתמורתה את העדים(?) והצעתי.... משותף. 
מכרתי להם ידיעת (אריג) ויריעה בבתים ולאנשים מבית הכנסת ג' יריעות, יצאו לי בסה"כ י"א יריעות.
משם עברתי לבוציר עם מקצתן, שמא אמכרן, אבל לא יכולתי .... בפסטאט מן התמורה של 
י"א הנותרות. ביקשתי את חסרי אלוהים וקניתי לך משאוי פשתים מבוציר, פשתים טובות מוצלחות,
שקניתי לאחרונה בהנחה של דינר על (כל) קנטאר, וכבר שלחתין אליך עם כל
סחורתי וסחורת בן דודי ב'קארב' של אללכי, אלוהים יכתבנו לשלום; תהיה לחובתך מחצית דמי ההובלה,
י"ז דינרים וחצי ושני קיראטים. הכנסתך מי"א היריעות, יתרת התמורה לזכותך, י"ד דינר ומשהו.
והיו לך ה' יריעות שהובלתי עמי הנה, ושילמו לי (בעד) הטובה שבהן .... דינר .... קיראטים וג' דרהמים
על כל יריעה ואם רצונך, עמי לפסטאט .... היה בפסטאט מחירו דינר.....; אם תקנה
משהו, אל תקנה מן הירוד .... הבלתי מעובד נמכר ....
אין להם מושיע, ונעשו האריגים ג' עד .... באשראי .... חודשים; זאת לידיעתך. אני
אשמח (לקנות) לך סחורות, וכל צורך (בסחורה) שיופיע אצלך, כתוב לי. רצוני לסייע לבני המשפחה 
בקניותיהם כולן, שלח מכתב מפורט על שלומך ושלומם. עניין אבו אלכיר
בן תמאם: לא הגיע לפסטאט עד לפני פסח, כמנהגו; כבר ביקשתי מבן דודי, 
אבל לא עשה דבר מזה עד עכשיו; עכשיו הוא עולה לפסטאט ויקבל ממנו בשבילם
את הדינרים, ברצון האל; אבל לא אפסיק לסייע; הודע בשמי לאדוני אביך,
יעזור לו אלוהים, דבר זה .... מכתב מבן דודי, ייתן לו אלוהים שלום, יגיע אליך, ובו פרטים 
על מה שעשה ועל השיחות שהיו ביניהם; נכנסה בו רוח קנאה בכם,
ואינו רוצה לשלם, אלא סכום קטן, ואם לוחצים עליו הוא אומר שהוא יבוא אליכם
שם, תשיגו ממנו. יש עמו סכום כסף, אבל הוא מכחיש ואינו מגלה זאת. אלוהים יגן
עליכם, זאת לידיעתך, כדי שתודיע לאביך, יעזור לו אלוהים. כתבתי בחיפזון; הריני שולח 
לך, נכבדי, את מיטב דרישות השלום ולאדוני ורבי אביך, דרישות שלום
ולדודתי אחות אמי, ייתן לה אלוהים שלום, דרישות שלום, ולכל המשפחה דרישות שלום. 

verso
לאדוני וראשי אבו עמראן מוסא בן יחיא, ייתן לו אלוהים אריכות ימים ויתמיד את שלומו ואת אושרו; מברהון בן צאלח נ"נ, תאהרתי. 