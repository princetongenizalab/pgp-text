
<html>
    <head>
        <title>Hebrew Translation of Letter: T-S NS J432</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS J432</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/6122/iiif/textblock/29565/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך אדוני ורבי, ייתן לך אלוהים אריכות ימים ויתמיד את שלומך,</span></li>
<li><span lang="he">מדמסיס, בכ"ז בטבת, יודיעך אלוהים את סיומו וייתן לך אושר במה שבא אחריו.</span></li>
<li><span lang="he">שלומי טוב. לפני כן שלחתי לך מכתבים אחדים לאלכסנדריה, ובאו אנשים,</span></li>
<li><span lang="he">אבל לא ראיתי תשובה אף על אחד מהם. אקווה שאתה עסוק בדברים טובים. הודעתיך שאני עולה לפסטאט ואוציא לפועל</span></li>
<li><span lang="he">את כל עסקיך, אלוהים יעזור לך ויסייע בידך. מטרת הפתק הזה, להיוודע</span></li>
<li><span lang="he">מה מצבך ונסיבותיך, בקשר למחלות אשר בפסטאט, אלוהים יחסוך</span></li>
<li><span lang="he">ממך כל דאגה ויוציאך בבריאות טובה מכל המחלות; וכתוב לי מה מצבך ואיך</span></li>
<li><span lang="he">ענייניך. ועוד אדוני, אבקש ממך, ייתן לך אלוהים שלום, כי תואיל לקנות לי</span></li>
<li><span lang="he">נעליים טובות לעבדך בני אבו נצר, שתהיינה להן לולאות רחבות,</span></li>
<li><span lang="he">כמו לבן י"ג שנה י"ב, ותהיינה בעלות לולאות רחבות כי יש לו רגל גדולה.</span></li>
<li><span lang="he">ואת התמורה בעדן אשלם לך כשאפגש עמך </span></li>
</ol>
                    
                        <h3>recto, right margin</h3>
                    
                        <p><span lang="he">באלכסנדריה; ותביא אותן אתך כשתיסע ואף אני אסע ללא איחור&hellip; בקשתי לאלכסנדריה&hellip; כי אני לא&hellip; </span></p>
                    
                        <h3>recto, top margin</h3>
                    
                        <p><span lang="he">אלא שהן מכספך, הודיתי לאלוהים; אבל אתה מוכרח לקנותן; ואם סבור אתה שיעמוד אתך בעת הקנייה אדוני סרור בן סהלאן, עשה זאת; ואין אתה אדם </span></p>
                    
                </div>
            
                <div data-canvas="https://geniza.princeton.edu/documents/6122/iiif/textblock/29565/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">שיש להורות לו מה יעשה, כי אני יודע שהוא אצלך כמו אדוני בנך, ייתן לו אלוהים חיים; ואל&nbsp;</span></li>
<li><span lang="he">תמצא לך שום תירוצים, כי אני השפעתי עליו הרבה מעמד וכבוד, ואינני יודע</span></li>
<li><span lang="he">מה עשה בו; לא אתן לך הוראות על זאת כי אני סומך עליך. ועוד: מסור</span></li>
<li><span lang="he">לאדוני אבו יעקב יוסף הכהן אלד'כי דרישות שלום ושאל אותו בשמי על מכתבים שהיו עמו בשבילי,</span></li>
<li><span lang="he">והביאם עמו ממַהְדייה. לדבריו מסר אותם באלכסנדריה לאנשים</span></li>
<li><span lang="he">מאנשי העיר; אבקש ממך שתשאל אותו למי מסרם באלכסנדריה ולמי נתנם;</span></li>
<li><span lang="he">הוא התרשל לי בעניינם. כתבתי בחיפזון, סלח לי בטובך. הריני שולח לך את מיטב דרישות השלום.</span></li>
<li><span lang="he">הודע לי אם אמנם מת אלמעד, המלך שלנו; אלוהים ייטיב.</span></li>
</ol>
                    
                        <h3>verso, address</h3>
                    
                        <p><span lang="he">ועוד, אם יבוא נושא מכתבים מהמַגְרָב ותראה שיש לו מכתב בשבילי, פדה אותו בשבילי, אתה מוכרח, אני נשבע באלוהים שוב ושוב. לאדוני ורבי אבו הרון אכלאבו כהן בן הַרוּן נ"ע, ייתן לו אלוהים אריכות ימים ויתמיד את גדולתו; ממנשה בן נ"ע בן&hellip; יגיע לביתו, לפסטאט</span></p>
                    
                </div>
            
        </section>
    </body>
</html>
