
<html>
    <head>
        <title>Transcription of Letter: T-S NS J432</title>
    </head>
    <body style="max-width: 860px; margin: auto">
        <h1>Transcription of Letter: T-S NS J432</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6122/iiif/textblock/29565/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">כתאבי ישיכי ומולאי אטאל אללה בקאך ואדאס סלאמתך מן ד⟦&nbsp; &nbsp; &nbsp; ⟧</span></li>
<li><span lang="he">[ד]מסיס לג' בקין מן טבת ערפה אללה כאתמתה ואסעדה במא יליה ואל&nbsp;</span></li>
<li><span lang="he">חאל סלאמ[ה] תקדמת כתבי למולאי עדא ללאסכנדריא ווצלה נאס&nbsp;</span></li>
<li><span lang="he">ולם נרי לאחדהא גואב ארגו שגל //כיר\\ וערפת אנה טאלע למצר ואנגז&nbsp;</span></li>
<li><span lang="he">גמיע אשגאלך אללה יעינך וינצרך וסבב הדה אלרקעה לאעלם&nbsp;</span></li>
<li><span lang="he">חאלה ואסב/א\באה(!) מן גהת אלאמראץ' אלדי במצר אללה יכפיה כל&nbsp;</span></li>
<li><span lang="he">מהם ואן יחסן כלאצה מן גמיע אלאמראץ' וכתאבה בחאלה ומא&nbsp;</span></li>
<li><span lang="he">הו פיה וכדלך יאסידי נחב מנך סלמך אללה אן תתפצ'ל תשתרי לי&nbsp;</span></li>
<li><span lang="he">מדאס גייד לוילך(!) אבו נצר ולדי יכון ואסע אלכלכאל</span></li>
<li><span lang="he">ויכון לאבן י''ג סנה י''ב ויכון ואסע אלכלכאל לאן רגלה כביר&nbsp;</span></li>
<li><span lang="he">ומא כאן מן תמנה נסלמה אליך פי וקת אשתמאעי בך פי אל</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">אסכנדריא</span></li>
<li><span lang="he">ותנחדר ביה</span></li>
<li><span lang="he">מעך ואנא לא</span></li>
<li><span lang="he">אכר אן שא</span></li>
<li><span lang="he">אללה מא</span></li>
<li><span lang="he">ננחדר</span></li>
<li><span lang="he">] סואלי&nbsp;</span></li>
<li><span lang="he">אלאסכנדריא</span></li>
<li>&nbsp;</li>
<li>&nbsp;</li>
<li><span lang="he">לאני מא</span></li>
</ol>
                    
                        <h3>recto, top margin</h3>
                    
                        <ol>
<li>&nbsp;</li>
<li>&nbsp;</li>
<li><span lang="he">]דא אנת</span></li>
<li>&nbsp;</li>
<li><span lang="he">אלא אנה</span></li>
<li><span lang="he">מן מאלך</span></li>
<li><span lang="he">חמדת</span></li>
<li><span lang="he">אללה</span></li>
<li><span lang="he">פלא</span></li>
<li><span lang="he">יכון בד</span></li>
<li><span lang="he">מן שראה</span></li>
<li><span lang="he">ואן אר&lt;ד&gt;ת</span></li>
<li><span lang="he">סידי</span></li>
<li><span lang="he">סרור בן</span></li>
<li><span lang="he">סהלאן אן</span></li>
<li><span lang="he">יקף מעך</span></li>
<li><span lang="he">פי שראה</span></li>
<li><span lang="he">אפעל</span></li>
<li><span lang="he">ומא</span></li>
<li><span lang="he">אנת</span></li>
<li><span lang="he">ממן</span></li>
</ol>
                    
                </div>
            
                <div data-canvas="https://geniza.princeton.edu/documents/6122/iiif/textblock/29565/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">תוצא פי דלך לאני נעלם אן מתלה ענדך במתל סידי ולדך אבקאה אללה פלא&nbsp;</span></li>
<li><span lang="he">תעתצ'ר לי פ[י]ה בעצ'ר לאני כאן אופרת אליה מכאן וגאה כתיר ומא נעלם&nbsp;</span></li>
<li><span lang="he">אש עמל ביה פמא נוציך עלי דלך לאני מתכל עליך פיה וכדלך תקרי&nbsp;</span></li>
<li><span lang="he">סידי אבי יעקב יוסף אלכהן אלדכי אלסלם ותסאלה לי ען כתב כאנת לי מעה&nbsp;</span></li>
<li><span lang="he">גאבהא צחבתה מן אלמהדיה דכר אנה דפעהא פי אלאסכנדריא לקום מן&nbsp;</span></li>
<li><span lang="he">אהלהא פנחב אן תסאלה למן דפעהם פי אלאסכנדריא ולמן אעטאהם&nbsp;</span></li>
<li><span lang="he">וקד פרט לי פיהם וכתבת ען סרעה פאעצ'ר בפצ'לך קראת עליך אתם אלסלם&nbsp;</span></li>
<li><span lang="he">ותעלמני אן כאן צח מות אלמען אלמלך אלדי לנא אללה יכיר</span></li>
</ol>
                    
                        <h3>verso, address</h3>
                    
                        <ol>
<li><span lang="he">וכדלך אדא וצל פיג מן אלגרב וראית לי מעה כתאב אפדיה לי לא יכון בד אללה תם אללה</span></li>
<li><span lang="he">לסידי ומולאי אבו הרון אכלאבו כהן בן הרון נ''ע &nbsp; &nbsp; &nbsp; מן מנשה [בן&nbsp; &nbsp; &nbsp; &nbsp; &nbsp; &nbsp; &nbsp; ] נ''ע בן [</span></li>
<li><span lang="he">אטאל אללה בקאה ואדאם עזה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; יצל מסתקרה אלפצ[טאט</span></li>
</ol>
                    
                </div>
            
        </section>
    </body>
</html>
