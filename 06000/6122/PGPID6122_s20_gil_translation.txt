recto

אני כותב לך אדוני ורבי, ייתן לך אלוהים אריכות ימים ויתמיד את שלומך,
מדמסיס, בכ"ז בטבת, יודיעך אלוהים את סיומו וייתן לך אושר במה שבא אחריו.
שלומי טוב. לפני כן שלחתי לך מכתבים אחדים לאלכסנדריה, ובאו אנשים,
אבל לא ראיתי תשובה אף על אחד מהם. אקווה שאתה עסוק בדברים טובים. הודעתיך שאני עולה לפסטאט ואוציא לפועל
את כל עסקיך, אלוהים יעזור לך ויסייע בידך. מטרת הפתק הזה, להיוודע
מה מצבך ונסיבותיך, בקשר למחלות אשר בפסטאט, אלוהים יחסוך
ממך כל דאגה ויוציאך בבריאות טובה מכל המחלות; וכתוב לי מה מצבך ואיך
ענייניך. ועוד אדוני, אבקש ממך, ייתן לך אלוהים שלום, כי תואיל לקנות לי
נעליים טובות לעבדך בני אבו נצר, שתהיינה להן לולאות רחבות,
כמו לבן י"ג שנה י"ב, ותהיינה בעלות לולאות רחבות כי יש לו רגל גדולה.
ואת התמורה בעדן אשלם לך כשאפגש עמך 

recto, right margin
באלכסנדריה; ותביא אותן אתך כשתיסע ואף אני אסע ללא איחור… בקשתי לאלכסנדריה… כי אני לא… 
recto, top margin
אלא שהן מכספך, הודיתי לאלוהים; אבל אתה מוכרח לקנותן; ואם סבור אתה שיעמוד אתך בעת הקנייה אדוני סרור בן סהלאן, עשה זאת; ואין אתה אדם 
verso

שיש להורות לו מה יעשה, כי אני יודע שהוא אצלך כמו אדוני בנך, ייתן לו אלוהים חיים; ואל 
תמצא לך שום תירוצים, כי אני השפעתי עליו הרבה מעמד וכבוד, ואינני יודע
מה עשה בו; לא אתן לך הוראות על זאת כי אני סומך עליך. ועוד: מסור
לאדוני אבו יעקב יוסף הכהן אלד'כי דרישות שלום ושאל אותו בשמי על מכתבים שהיו עמו בשבילי,
והביאם עמו ממַהְדייה. לדבריו מסר אותם באלכסנדריה לאנשים
מאנשי העיר; אבקש ממך שתשאל אותו למי מסרם באלכסנדריה ולמי נתנם;
הוא התרשל לי בעניינם. כתבתי בחיפזון, סלח לי בטובך. הריני שולח לך את מיטב דרישות השלום.
הודע לי אם אמנם מת אלמעד, המלך שלנו; אלוהים ייטיב.

verso, address
ועוד, אם יבוא נושא מכתבים מהמַגְרָב ותראה שיש לו מכתב בשבילי, פדה אותו בשבילי, אתה מוכרח, אני נשבע באלוהים שוב ושוב. לאדוני ורבי אבו הרון אכלאבו כהן בן הַרוּן נ"ע, ייתן לו אלוהים אריכות ימים ויתמיד את גדולתו; ממנשה בן נ"ע בן… יגיע לביתו, לפסטאט