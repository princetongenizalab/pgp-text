
<html>
    <head>
        <title>Transcription of Letter: Bodl. MS heb. c 50/23</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 50/23</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-50-23/1.json">
                    
                    
                    
                        <ol>
<li>אלממלוך</li>
<li>דאוד</li>
<li>ברוך הגבר אשר יבטח</li>
<li>וצל כתאב אלמולא אלואלד אלאגל מר ור</li>
<li>אליה הדיין החכם המפלא שצ וסררת</li>
<li>בעאפיתהא וסלאמתהא הקבה יסתגיב</li>
<li>מני פיהא צואלח אלדעא ואעלם אלמולאי</li>
<li>אן זוגת פרח כאנת תרצע אבנה וכאנו</li>
<li>ידפעו להא טו אלשהר מזנות וג ויבאת</li>
<li>קמח כל שהר פלמא פטמת אלצגירה</li>
<li>קאל אכו פרח ואלדתה מא ידפעו להא</li>
<li>סוא טו אלשהר בגיר קמח ולי מעהם</li>
<li>כל סאעה צדאע והם בירידו יקתדו(?)</li>
<li>עליהא חתי תרמיהם לסתהם ואכו</li>
<li>פרח סאלם כלא וראח ללעסכר</li>
<li>ואשתהי מן תפצל אלמולא אן תערף</li>
<li>סיידנא במא ינפעל פי חק אליתומים</li>
<li>ואלסת תקול אנהא תעמל דא תרפה</li>
<li>עלי אליתומים וקד גלבת בינהם ויצל</li>
<li>כט אלמולאי במא ינפעל פי חקהם</li>
<li>אעלמת אלמולא דלך ושלומכם</li>
<li>כתב מ מן אלעומר</li>
</ol>
                    
                </div>
            
        </section>
    </body>
</html>
