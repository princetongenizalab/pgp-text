
<html>
    <head>
        <title>Transcription of Letter: Bodl. MS heb. b 13/50</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. b 13/50</h1>

        <p>S. D. Goitein, handwritten texts.</p>

        
        <section dir="rtl" >
            
                <div data-canvas="https://princetongenizalab.github.io/iiif/bodleian/b/canvas/ms-heb-b-13-50/1.json">
                    
                    
                    
                        <h3>Recto</h3>
                    
                        <ol>
<li>בשמ רחמ</li>
<li>מוגב הדה אלאסטר אעלם רבנו ישמרו שומר</li>
<li>ישראל אני קד אנפדת מע אבו צאלח י כדוה(?)</li>
<li>יבאע ט וואחדה מן אלדי הם מלם אלטין שק</li>
<li>ראסהא אדא ראיתהא להא ראיחה טייבה כדהא</li>
<li>אשרבהא וקד חלפת בשבועה אן תאכד מנהם</li>
<li>ואחדה ופיהם ואחדה פי טינהא תקב מן אל</li>
<li>באבה אלואחדה אלדי ענדי ואלט הם מן</li>
<li>אלבאבה אלגידה אלדי ענדי וענדי מן</li>
<li>אלבאבתין קנ ונ תנעם תגיב כיאר אל</li>
<li>נבאדין אליהוד ותקול לה הי נ גרה תביעהא</li>
<li>לי ביע וואקפה עליהא ואנא אנפדהא לה קליל</li>
<li>קליל ואפצל חאלהא מעה במא ופק הקבה וערף</li>
<li>אבו צאלח במכאנה יכון יודיה אליה מן ברא</li>
<li>אלא ברא ואנא אערף אני קד תקלת עלי</li>
<li>הדרתך ואריד תנעם באלגואב מע אבו צאלח</li>
<li>במא תנבאע אלט ואן כאן ישתרי נ וכם ידפע</li>
<li>פיהא ולא יחסבהא אלא ענדה אנא אקבל ידך</li>
<li>ואכדמך באגל אלסלאם וכרימתי מכצוצה</li>
<li>באגל סלאם ואבו אלמעאלי וואלדתה יקבלו</li>
<li>ידכם ויכדמוכם באגל סלאם ושלומך יגדל</li>
<li>לעדי עד נצח סלה ישע יקרב</li>
</ol>
                    
                        <h3>Recto - right margin</h3>
                    
                        <ol>
<li>ובלגנא מע קום גויים וצלו מן עסקלאן</li>
</ol>
                    
                        <h3>Recto - top margin</h3>
                    
                        <ol>
<li>אן אבו אל</li>
<li>מנא גלאם</li>
<li>סידנא וצל</li>
<li>עסקלאן</li>
</ol>
                    
                </div>
            
        </section>
    </body>
</html>
