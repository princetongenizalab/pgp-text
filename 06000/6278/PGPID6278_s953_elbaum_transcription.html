
<html>
    <head>
        <title>Transcription of Letter: BL OR 5566C.4</title>
    </head>
    <body style="max-width: 860px; margin: auto">
        <h1>Transcription of Letter: BL OR 5566C.4</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6278/iiif/textblock/1554/canvas/1/">
                    
                    
                    
                        <h3>Recto</h3>
                    
                        <ol>
<li>אלולד אלעזיז אלשיך</li>
<li>אלאגל אבי סעד</li>
<li>בר</li>
<li>וצל כתאב אלולד אלעזיז אלשיך אלא[ג]ל</li>
<li>אבו סעד אדאם אללה פי אלעז בקאה</li>
<li>וכפאני פיה כל מחדור ובלגני א[לאמא]ל</li>
<li>אלסארה ולא יוחש מנה ולם ידכר פי[ה</li>
<li>שי מן אלשוק אלא וענדי מנה אצע[אף דלך</li>
<li>אלכאלך אלמסאיל פי גמע אלשמל בה [עלי</li>
<li>אסר חאל במנה וכרמה אן ש[א אללה</li>
<li>ואמא מא דכרתה ען אלשי אלדי ארסל/תה/</li>
<li>פקד וצל בחמד אללה ואמא מא דכרתה</li>
<li>ען אלשכץ אלדי תעלמה פהו מעלום</li>
<li>אלחאל ואלאופא ענדי מן גהה אלדין</li>
<li>אן לא תדכרה ליס עלי גהה אלתבריה</li>
<li>לה בל עלי גהה אלתכלץ מן אלאתם</li>
<li>ואיצא יכתסב אלאנסאן שרור מא לה</li>
<li>בהא חאגה וירגע אלאנסאן בעל</li>
<li>לשון רע אללה תעאלי יעידנא ויעידך</li>
<li>מנה לאגל אמר לא תקום עליה</li>
<li>שהאדה כארגה קטעיה פאן דכרהא</li>
<li>הוא לשון רע אללה תעאלי לא יגעל</li>
<li>לנא פיה נציב אמא גיר דלך פאנני</li>
<li>כנת סאלת אלחצרה פי עמל ערצי</li>
<li>ברסם אלסבת ואלעיד סאדג בגיר</li>
<li>חאשיה ואלמקצוד בה יכון מפיק</li>
</ol>
                    
                        <h3>Recto - right margin</h3>
                    
                        <ol>
<li>ויכון גזל מכבור</li>
<li>ואלחאציר [ירא] מא לא ירא אלגאיב</li>
<li>אן כאן לם יכן עליה פיה כלפה פלך</li>
<li>פי דלך אלפצל אכתר מא ארידה</li>
<li>בסתין או בסבעין דרהם ואן</li>
<li>אתפק יכון ב . . לפהו אלאולי</li>
<li>ואנא אערף א . . . . תק . ה</li>
<li>אלחצרה ואנמא</li>
<li>אלדאלה</li>
</ol>
                    
                </div>
            
                <div data-canvas="https://geniza.princeton.edu/documents/6278/iiif/textblock/1554/canvas/2/">
                    
                    
                    
                        <h3>Verso</h3>
                    
                        <ol>
<li>ומהמא כאן לך מן חאגה או כדמה</li>
<li>לא תרפהני ענהא פאנני אסר בהא</li>
<li>ולא תאכד עלי פי קלה אלכתב פאנני</li>
<li>כתיר אלאשגאל ואיצא אתכל עלי</li>
<li>אכוך יערפף שוקי לך פי כל וקת</li>
<li>אלולד אלעזיז מכצוץ באתם סלאם</li>
<li>וגמיע מן תחוטה ענאיתך אלסלאם</li>
<li>ואלשיך בו אלפצל ואכיה יכצוך באתם</li>
<li>סלאם וואלדה יכצך באתם סלאם</li>
<li>ואכי יכצך באתם סלאם וכל מן פי</li>
<li>דארנא כבאר וצגאר יכצוך באתם</li>
<li>סלאם ואחפלה ושלמך ירבה לעד אמן</li>
</ol>
                    
                </div>
            
        </section>
    </body>
</html>
