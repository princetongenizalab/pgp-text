
<html>
    <head>
        <title>Hebrew Translation of Letter: T-S Misc.28.235</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Misc.28.235</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-MISC-00028-00235/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך ויכה את אויביך,</li>
<li>מאלכסנדריה, בי"ח באייר, יחתום אותו אלוהים עליך במיטב חותמו ויודיעך את ברכת מה שאחריו.</li>
<li>שלומי טוב, אבל אני מתגעגע מאוד אליך, יקרב אלוהים את פגישתי עמך. שלחתי לך לפני כן, אדוני, מכתבים</li>
<li>מפורטים, ובהם הודעתיך מה שלחתי לך למהדייה, דהיינו חצי הכסף למהדייה והחצי</li>
<li>לסיציליה, עם אדוני אבי; גם כן עמו, נ' דינר (בעד) הניל, שקניתי לך בחלקך בתוך משקל</li>
<li>המשאוי; נשארת חייב ה' דינרים וחצי. את אבן התכלת שלחתי למהדייה ; היה בשחרורה נס גדול מאוד;</li>
<li>אל ימנע אלוהים ממך ומאתנו את המזל הטוב. ביקשת ממני, אדוני, כשנסעתי לקנות משהו בק"נ</li>
<li>עד ק' דינר ולשולחו, ולכתוב בעדו המחאה עליך, וכבר הודעתיך שקניתי בשבילך ג' משראי </li>
<li>פשתים מיסארי. לחובתך, כולל ההובלה לאונייה עם כל הוצאות ההובלה, קמ"א דינר וחצי; ושלחתי אותם</li>
<li>לך לספאקץ, אותם ועוד ג' משואים עינאני; הכול בשותפות ביני ובינך, אלוהים יכתכם לשלום.</li>
<li>ושלחתי לאמך י' דינרים כאשר ציווית, ויהיה הסכום שנשארת חייב לי:</li>
<li>תמורת ג' הנשואים קמ"ו וחצי; י' לאמך; ה' דינרים יתרת הניל; סה"כ קס"א דינר וחצי.</li>
<li>הודעתיך שקניתי אותם כאן מקבוצת אנשים, מוסלמים ויהודים, בתנאי שאני עולה</li>
<li>עמם לפסטאט ואמסור להם אותה (את ההמחאה) ; אבל השתהיתי כאן הרבה זמן, על כן כאשר יגיע אליך</li>
<li>נושא ההמחאה שלם לו אותם ללא דיחוי, בשם אלוהים. נושא מכתבי זה</li>
<li>אליך הוא אדוני ורבי אבו נצר ת'אבת בן סעדאן בגדאדי נ"ע. ועשיתי את מכתבי</li>
<li>זה המחאה עליך לזכותו, שלם לו מ' דינר, שחציים עשרים דינר,</li>
<li>ללא דיחוי ולא השהיה אף של שעה אחת, בשם אלוהים ואני נשבע בחיי, קיים</li>
<li>את יוקרתי אצלו על ידי שתשלם לו ברגע שאתה קורא את מכתבי זה; כי הוא רצה</li>
<li>לנסוע למגרב, אבל לא השיג את האוניות, על כן חזר לפסטאט. אני לקחתי ממנו</li>
<li>מ' דינרים בקירוב, ששילמתי כאן תמורת הפשתים. בשם אלוהים, אל תעכב אותו אף רגע </li>
<li>אחד. כמו כן גם הגיע אליך מכתב לשלם את יתרת .... הק', אל תזניח</li>
<li>ואל תדחה. הודעתיך כבר שקיבלתי את חלקך בעופרת, והוא נשאר</li>
<li>כמות שהיה, כי אין זה דבר הנמכר בפסטאט, ואת יריעות (האריג) הרחבות ושמלות</li>
</ol>
                    
                        <h3>recto, right margin</h3>
                    
                        <ol>
<li>המשי. כבר כתבתי לך שנותרו י"ד צניפים, אבל לא מצאנו בהם אלא ב', לא יותר מזה. מכרתי אותם. אילו היו (לנו) צניפים</li>
<li>היו נמכרים ביותר .... ; הם נשארים, כלומר האריגים. האוניות הפליגו בז' באייר ונמשכה להן </li>
<li>הרוח ה' ימים, אבל ביום שאני כותב לך את מכתבי זה באה רוח מזרחית מזה יומיים (?) .... אלוהים ישמיענו </li>
</ol>
                    
                        <h3>recto, top margin</h3>
                    
                        <p>את שלומן. הגיעו נושאי מכתבים מן המגרב יום לפני הפלגת האוניות, ואמרו על סיציליה שאבן אלבעבאע הוא הסלטאן, וכי ניצח את ה'רומי'; אחר כך שב ה'רומי' וניצח אותם והרג מהם המון אנשים, וכבר נכנסו הערבים; וכי את זכאר בן עמאר הוא מינה על היהודים נגיד, ויש לו משמר עצום </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00235/canvas/2">
                    
                    
                    
                        <h3>verso</h3>
                    
                        <ol>
<li>ועבדים ואנשי חצר, כי הוא מתעסק גם בצורכי הקנייה של הסלטאן, יוסיף לו אלוהים. אני אשהה כאן עד</li>
<li>אחרי החג, אולי יירגעו העניינים האלה ואעלה, אם לא(?), או אעלה ויהי מה. רצוי</li>
<li>שתפקוד את מטעני הברקלו של הפלפל לפחות פעם בשבוע. כמו כן (אקווה) ששילמת</li>
<li>את הדינרים לאלפאסי, מאז שנסעתי; אבל אם חס ושלום לא שילמת לו כלום, כי אז עכשיו – בשם אלוהים</li>
<li>עליך – אל תדחה אותם עוד, ולא את מ' הדינרים אשר במכתבי זה, שעליהם נתתי המחאה עליך</li>
<li>לאדוני אבו נצר ת'אבת בן סעדאן נ''ע בגדאדי. כמו כן תדריך את אלפאסי אל דירתי, כי יש לי בה</li>
<li>חיטים ומאכלי חלב, תראה לו אותם ; הריני שולח לך את מיטב דרישות השלום ולאדוני אבו סחל, ייתן לו אלוהים חיים, בנך, מיטב</li>
<li>דרישות השלום ולגיסיך, רבותי אבו אלבשר ואבו עלי, דרישות שלום ולנתונים להשגחתך, דרישות שלום.</li>
<li>כמו כן, אדוני, נודע לנו שהדרהמים אצלכם כ"ה עד כ"ד בדינר, אם אמנם אמת הדבר, קנה לי בטובך</li>
<li>דרהמים בס' דינר, אתה מוכרח לעשות זאת, אל תתרשל בזה גם כן, כי זו הקנייה שהיא הכי דחופה לי אצלך</li>
<li>…. אני רוצה למסור אותם לאדם שאני חייב לו, וטרם סילקתי ....</li>
<li>…. מסחורתך; הדרהמים כאן היום .... החיטים בדינר וחצי הויבה; זאת לידיעתך. </li>
</ol>
                    
                        <h3>verso, address</h3>
                    
                        <p>לאדוני ורבי אבו זכרי יהודה בן מנשה נ''ע; המורה לו פרח בן יוסף בן פרח נ"ע קאבסי, ייתן לו אלוהים אריכת ימים ויתמיד את עזרתך לך ואת שלומו.</p>
<p> </p>
                    
                </div>
            
        </section>
    </body>
</html>
