
<html>
    <head>
        <title>Transcription of Letter: T-S Misc.28.235</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.235</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-MISC-00028-00235/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך ואדאם תאידה וסלאמתה ונעמאה וכבת אעדאה</p>
</li>
<li>
<p>מן אסכנדריה ליח כלאת מן איאר כתמה &lt;אללה&gt; עליך באחסן כאתמה וערפך ברכת מא יליה</p>
</li>
<li>
<p>ואלחאל סלאמה ושוק שדיד אליך קרב אללה אלאגתמאע בך תקדמת כתבי למולאי</p>
</li>
<li>
<p>משרוחה אעלמתה פיהא מא חמלתה לה ללמהדיה והו &gt; אלפצה ללמהדיה ואלנצף</p>
</li>
<li>
<p>לסקליה צחבה מולאי ואלדי ואיצא צחבתה ג דינ ניל אלדי כאן אשתרית לך //במא // כצך פי וזן אל</p>
</li>
<li>
<p>עדל בה בקי ענדך ה דנ&gt; ואלאזורד אנפדתה ללמהדיה וכ&lt;א&gt;ן פי כלאצה עגב אן עטים</p>
</li>
<li>
<p>אללה לא יכליך ואינא מן חסן אלתופיק וקד סאלני מולאי וקת אנחדארי פי שרא שי קנ</p>
</li>
<li>
<p>אלי ק דינ ואנפאדה ואכתב בה עליך ספתגה וקד אעלמתך אני אשתרית לך ג אעדאל</p>
</li>
<li>
<p>כתאן מיסארי גאת עליך מואצלא ללמרכב בגמיע מונהא קמא דינ ו&gt; ואנפדתהא</p>
</li>
<li>
<p>לך לספאקץ הי וג אעדאל עינאני אלגמיע לכלטה ביני ובינך אללה יכתב סלאמתהא</p>
</li>
<li>
<p>ואנפדת אלי ואלדתך י דנאניר כמא רסמת יכון מבלג מא תבקא לי ענדך</p>
</li>
<li>
<p>תמן אלג אעדאל קמו &gt; י לואלתך ה דנאניר בקית ניל אלגמלה קסא דינ ונצף</p>
</li>
<li>
<p>וקד אעלמתך אני אכדתהא הונא מן קום מסלמין ויהוד עלי אני אטלע</p>
</li>
<li>
<p>מעהם למצר אדפעהא להם פרב מא תאכרת אנא הונא פאדא ו[צ]ל אליך</p>
</li>
<li>
<p>מן מעה ספתגה תדפעהא אליה בגיר תאכיר אללה אללה וחאטל [כתאבי] הדא</p>
</li>
<li>
<p>אליך הו מולאי אלשיך אבי נצר תאבת בן סעדאן בגדאדי נע וקד געלת כתאבי</p>
</li>
<li>
<p>הדא ספתגתן עליך לה תדפע אליה מ דינאר אלדי אלנצף מנה עשרין דינ</p>
</li>
<li>
<p>בגיר תאכיר ולא מדאפעה סאעה ואחרה אללה אללה ובחיאתי עליך קים</p>
</li>
<li>
<p>גאהי מעה פי דפעה אליה סאעת וקופך עלי כתאבי הדא לאנה אראד</p>
</li>
<li>
<p>יסאפר ללגרב פפאתתה [אלמ]ראכב פרגע למצר ואכדת אנא מנה מתל</p>
</li>
<li>
<p>מ דינ דפעתהא הונא [בת]מן אלכתאן פאללה אללה לא תוכר [ &nbsp; &nbsp; &nbsp; &nbsp; &nbsp; ] סאעה</p>
</li>
<li>
<p>ואחדה וכדלך איצא אדא וצל אליך כתאב בדפע באקי [ &nbsp; &nbsp; &nbsp; &nbsp; &nbsp; &nbsp; &nbsp; ] אלק לא תפרט</p>
</li>
<li>
<p>לא תוכרהא וקד כנת אעלמתך קבצי מא יכצך פי אלרצי[ץ] והו באקי עלי</p>
</li>
<li>
<p>חאלה לאנה מא הו שי ינבאעה במצר אלפראך אלואסעה ואלפוט אל</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>אלחריר וקד כנת דכרת לך אן תבקא יד עמאים פלם נגד פיהא [אל]א ב לא גיר דלך פבעתהא פלו כאנת עמאים</p>
</li>
<li>
<p>לאנבאעת ביע אכתר מן ג[ ] והי באקיה אעני אלמתאע וק[ד אקלעת] אלמראכב פי ז מן א[י]אר ואקאם מעהא אל</p>
</li>
<li>
<p>ריח ה איאם ויום כתאבי הדא גא ריח שרקי לה יומ[ין ]ום עליה [&nbsp; &nbsp; &nbsp; &nbsp; ]את אללה יסמענא</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>סלאמתהא וקד וצלת</p>
</li>
<li>
<p>פיוג מן אלגרב קבל אקלאע אל</p>
</li>
<li>
<p>מראכב ביום ודכר ען סקליה</p>
</li>
<li>
<p>אן אבן אלבעבאע אל</p>
</li>
<li>
<p>צלטאן ואן כאן לה צפר</p>
</li>
<li>
<p>עלי אלרומי תם רגע</p>
</li>
<li>
<p>אלרומי צפר בהם</p>
</li>
<li>
<p>וקתל פיהם כלק</p>
</li>
<li>
<p>אן עטים וקד דכלה</p>
</li>
<li>
<p>אלערב ואן זכאר</p>
</li>
<li>
<p>בן עמאר ולאה</p>
</li>
<li>
<p>עלי אליהוד</p>
</li>
<li>
<p>נגיר ואנה פי</p>
</li>
<li>
<p>חרסה עטימה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00235/canvas/2">
                    
                    
                    
                        <h3>verso</h3>
                    
                        <ol>
<li>
<p>וגלמאן וחגאב לאנה איצא מתצרף פי חואיג אלצלטאן אללה יזידה ואנא אקים הונא אלי</p>
</li>
<li>
<p>בעד אלעיד לעל הדה אלאחואל תצלח אטלע אן לם או אטלע עלי כ[ל א]לוגוה ולעלך</p>
</li>
<li>
<p>תפתקד אלברקלואת אלפלפל ולו דפעה פי אלגמעה וכדלך איצא [ ] אנך תפעתה</p>
</li>
<li>
<p>אלדנאניר ללפאסי מן וקת אנחדארי פאן כאן ועאיד באללה לם תדפע אליה שי אלסעה באללה</p>
</li>
<li>
<p>עליך לא תוכרהא ולא הדה אלמ דינ אלדי כתאבי הדא בהא עליך ספתגה אלי</p>
</li>
<li>
<p>סידי אבי נצר תאבת בן סעדאן נע בגדאדי וכדלך תוצי אלפאסי עלי קאעתי לאן לי פיהא</p>
</li>
<li>
<p>קמח וזבוד תוציה בהא כצצתך אפצל אלסלאם ומולאי אבי סהל אחיאה אללה פתאך אפצל</p>
</li>
<li>
<p>אלסלם ואצהארך מולאי אבי אלבשר ואבי עלי אלסלאם ומן תשמלה ענאיתך אלסלאם</p>
</li>
<li>
<p>וכדלך יאמולאי בלגנא אלפצה ענדכם כה בדינ אלי כד פאן כאן הדא צחיח פתפצל תשתרי</p>
</li>
<li>
<p>לי מנהא בט דינ לא יכון בד מן דלך ולא תגפל ען הדא איצא והי אכב[ר חאגתי] ענדך</p>
</li>
<li>
<p>[ ]אריד אדפעהא אלי אנסאן לה ענדי פלא נסתברי [ ]</p>
</li>
<li>
<p>[ &nbsp; &nbsp; ]הא מן רחלך ואלפצה הונא אליום [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלקמח בדינאר ונצף אלויבה אעלמתך דלך</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלשיך אבו זכרי יהודה בן מנשה נע שאכרה פרח בן יוסף בן פרח נע</p>
</li>
<li>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;קאבסי</p>
</li>
<li>
<p>אטאל אללה בקאה ואדאם תאידה וסלאמתה</p>
</li>
</ol>
                    
                </div>
            
        </section>
    </body>
</html>
