
<html>
    <head>
        <title>Transcription of Letter: ENA 1822a.44</title>
    </head>
    <body style="max-width: 860px; margin: auto">
        <h1>Transcription of Letter: ENA 1822a.44</h1>

        <p>Moshe Gil, <a href="https://www.nli.org.il/en/books/NNL_ALEPH000970180/NLI"><em>Palestine During the First Muslim Period (634–1099)‎</em></a> (in Hebrew) (Tel Aviv: Tel Aviv University, 1983), vol. 3.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/ac3f2045-d2f8-4507-972c-57ddeeac0f03/manifest/canvas/a2cb6c74-6a8c-44d2-84af-00726024a0a9">
                    
                    
                    
                        <h3>Recto
A</h3>
                    
                        <ol>
<li>בשמ רחמ</li>
<li>[כ]תאבי אטאל אללה בקא רבנו ואדאם</li>
<li>עזה ותאיידה ועלאה וכבת אעדאה</li>
<li>מן אלמסתקר בצור ושוקי לחצרה</li>
<li>רבנו שדיד ואספי עלי אלבעד מנהא</li>
<li>עטים ונדמי עלי מא אבלית נפסי בה</li>
<li>מן מעאנדה בני אלכהן נדם לא יסתדרך</li>
<li>מא חל בי בסבבה ואנא גאלס למנאציב</li>
<li>תתם עליי מנה לא קדרה לי ללקאהא</li>
<li>וכאץ לבעדי ען סיידנא אלנשיא ירום הודו</li>
<li>ולה צנה גמילה פי אעדאה והם פלא</li>
<li>[ינ]אמו ואצהאבה מעה מצנון בהם</li>
<li>פהם מן אלהאלכין ומוצל כתאבי יצף לרבנא</li>
<li>אי שי אסתשדתה מנה וקד כאנו ההנא</li>
<li>בני אלצלעה באלאסון והלכו ואלדי בקי פי</li>
<li>אלבלד ג אנפס יפיקו עלי אלמאציין בכתיר</li>
<li>לא תבאת לי מע ואחד מנהם ולו אהדאני</li>
<li>אללה אול וצ[ו]לי לפיהם כאן אלדין ואלערץ</li>
<li>סאלמין והם [אל]יום כלמה ואחדה מע בן (?)</li>
</ol>
<p>....</p>
                    
                        <h3>B</h3>
                    
                        <ol>
<li>אנני קאדר עלי אן יכון נ[ ]</li>
<li>ואדא בה שי לא ירציה סוי מא לא</li>
<li>סביל אליה ושופכי דמים כלם תם</li>
<li>בעד הדה אלמקאסאה אלדי פיהא</li>
<li>אלכטר עאגל ואלדנף אלעטים אגל</li>
<li>לם אכתסב חט פי אלאכרה ולא</li>
<li>סמעה גמילה ולא פאידה דניאויה</li>
<li>בל אני פי לא שי וכאנת לי דפאתר</li>
<li>אבעתהא ואגרה מוצע מדה סנין</li>
<li>אנפקת אלגמיע ואנתהת אלחאל אלי אן</li>
<li>בקית מצרור ועלי אן אלנאס מכרמין</li>
<li>גיר אן מא אגד מא יכף פלהדה אלוגוה</li>
<li>לחקני אלנדם אלעטים ובאללה אלמסתעאן</li>
<li>כתאב רבנו אדא וצלני וגדת בה</li>
<li>פרג כביר וכאן בה בעץ אלסלו</li>
<li>פלא תכליני מנה מצמן אכבארהא</li>
<li>ומא יתגדד פאחתאג אלי עלמה</li>
<li>ומא תראה לי חט פתנבהני אליה</li>
<li>ואנא אקבל חצרתה ואכצהא אגל</li>
<li>אלסלם ושלום כל בני מדרש יגדל</li>
<li>ישע יקרב</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/ac3f2045-d2f8-4507-972c-57ddeeac0f03/manifest/canvas/607b3058-cc55-436f-be91-70abcd038000">
                    
                    
                    
                        <h3>Verso</h3>
                    
                        <ol>
<li>חצרה רבנו מרנו נהראי תלמידהא</li>
<li>גדול הישיבה ברבי לא עדם בקאהא</li>
<li>נסים זל מסתקרהא</li>
</ol>
                    
                </div>
            
        </section>
    </body>
</html>
