
<html>
    <head>
        <title>Transcription of Legal document: Bodl. MS heb. b 13/46</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. b 13/46</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/b/canvas/ms-heb-b-13-46/1.json">
                    
                    
                    
                        <ol>
<li>[.]תמאנון דינ ותלתין וחבה מן גמלתהא כתאב דין עלי אלשיך אבו יעקוב [אלחכים ........]</li>
<li>[...]ה[... ו]אחד ותסעין דינ ולי פי אלקאעה איצא מא ינצאף אלי אלעקדה באסם ולדי [......]</li>
<li>[...........] אלקאעה איצא קרצא באסם אבו עלי אכי ארבעה מאיה [.......]</li>
<li>דנא וסדס ותמן ופי אלקאעה איצא קרצא גיר אלעקדה מאיתי דינא עשרה [.....]</li>
<li>ודיעה לבית דין ענדי באסם איתאם צדקה בן יעקוב אלחלבי אלמתופא בטראב[לס]</li>
<li>אלשאם כאן בית דין אכדהא מן אבו סעד בן [............] באסם אלאיתאם</li>
<li>וגעלתהא פי אלקאעה ועלי לגהה אלרייס אבו עלי ולי טידנא אלאגל סני אלדולה אדאם</li>
<li>אללה עלמה מא כתבת כתיבה ללגהה אלמדכורה תלת מאיה דינ וסתין דינ לי מן דלך ענד[י]</li>
<li>[..............] אלסנויה אדאם אללה עלוהא חסב מבלגהא סבעה ותמאנין [דינ]</li>
<li>[..............]. ורק עשרין דינ תחט אלתלת מן אלמבלג אלמדכור ברסם</li>
<li>[........... אבו] עלי ויופי עני אכי אלבאק[י .....]ך ...תה כדי יערפהא [....] .מאי[..]</li>
<li>[....] וכסר יופיהא אכי עני ולי ענד אלשיך אבו יעקוב אלחכים עליה בשי ור[..........]</li>
<li>[תל]ת מאיה ואחד ותסעין דינ מן גמלה אלכמיה אלתי בקאהא אלחסאב לי פי [......]</li>
<li>ולי מע אבו מנצור בן אלשופט כיאר שנבר כאן אנפדתה מעה בצאע[ה ... ]אל.[........] </li>
<li>אלריף גנס ביאץ מע אנסאן יסמא ברכאת שרכה ביני ובינה יק[סם ................]</li>
<li>אלתלת לי פי אצל תמנהא ארבעה עשר דינ פא[לתה ע]ן אלתלת יסתופי אכי אן [גמלה]</li>
<li>תמנהא אלארבעה עשר דינ ויקסם אלבאקי אתלאת תלת לנא ותלת לברכאת</li>
<li>אלמדכור ותלת לעלי אלצעידי וכדלך לי ותאיק עלי אנאס מנהם עלי אלצעידי</li>
<li>אלמדכור יסתופי דלך אכי כאן וקת מחאסבתי מע אלשיך אבו יעקוב אלחכים</li>
<li>אלחסבה אלמדכורה לעלי [א...ו.] ענד אלמעאמלין ואלמצמן אוראק לם</li>
<li>ידכל פי אלחסאב אי שי אי[.....]ץ מנה כאן ללשיך אבו יעקוב אלחכים מנה</li>
<li>אלרבע ואלסדס ולי אלתלת ואל[רבע] ינצאף אלי עקדתי //ינחט מנה ממא עליה// זוגתי אם אבו סעד ולדי גברה</li>
<li>אללה קד געלת להא מן אלאן לאחר מי[תה] גמיע מא תחויה ידהא וחותה מן מלבוס להא ביתהא</li>
<li>ללק[וד]ש וללחול וללגמאל וללב[ית דין] מא תלתמ[סה אי]צא מ[ן גט]א ווטא להא ולולדהא</li>
<li>ומא תסתעמלה איצא מן נחאס ופרש ובסט ומא]עין אלבית] וקשתה גמיע דלך</li>
<li>קד געלתה להא מתנה מעכשו וקד געלת להא איצא מעכשו גמיע מא ענדהא</li>
<li>מן קטע דהב מצאגה ברסמהא בכתובתהא ועלי אן דלך זאיד עלי מא פי כתובתהא</li>
<li>הי פי חל וכדלך קד געלת להא אן תסכן פי אלדאר אלדי אנא פיהא אחדי אלטבאק</li>
<li>חית יותר אכי יסכנהא אן אתרת הי אלסכני ואן אתרת מוצע אכר מן רבענא</li>
<li>יסכנהא אכי חית תותר ויותר ותאכד גמיע מא דכרתה ברסמהא ורסם ולדהא</li>
<li>מעהא וקד געלתהא נאמנת בדיבורה פי מא תלתמסה //ותאכדה// ופי גירה בשני עדים</li>
<li>כשרים נאמנים ליס לאחד מן סאיר וראתי עליהא ימין מן סאיר צנוף אלאימאן</li>
<li>תקילהא וכפיפהא ואפילו על ידי גלגול ואכי אבו עלי חפטה אללה וצי עלי תרביה</li>
<li>אולאדי ומראעאתהם והו נאמן פי גמיע מא יפעלה מא דכרתה ומא יאתי</li>
<li>דכרה איצא ומא ולגתה אליה ולס אדכרה בשני עדים כשרים נאמנים ליס לאחד</li>
<li>מן סאיר בתי דינים אלאעתראץ עליה פי גמיע מא יפעלה ולא דפע ידה עמא ולגתה</li>
<li>אליה וקד געלת למ צדקה הכהן המתרגם עשרה דנא ידפעהא לה אכי עני וסכנאה</li>
<li>הו וואלדתה פי אלמוצע אלדין הם פיה לא יוכד מנהם אגרה וכדלך באלת צדקה תסכן</li>
<li>פי אלמוצע אלדי הי פיה לא יוכד מנהא אגרה וקד געלת ליעקוב צביינא עשרה דנאניר</li>
<li>ידפעהא אכי לה גמיע מא תחויה ידי ויד אכי מן עין וערץ ורבע מא הו מכתוב באסמי</li>
<li>ומא הו מכתוב באסם אכי ומא הו מכתוב באטמאינא גמיעא ובאסמא אולאדנא</li>
<li>וגמיע אלקטיעאת אלפצה אלמצאגה ברסם אלאטפאל וסאיר אלאבקאר ואלאגנאם</li>
<li>וגמיע עדד אלבסאתין וצמאנאתהא ומא יחצל מנהא הו לי ולאכי נצפין באלסויה</li>
<li>בעד כרוג מא דכרתה לה אלנצף ולאולאדי אלנצף ואבו נצר ולדי בכור ואכי חפטה</li>
<li>אללה קד תכפל בה וכדלך ביני ובין אלשיך אבו זכרי צהרי חסאב יקתצי אן לי ענדה</li>
<li>גמלת דנאניר אדא האללנא לא יטאלב בשי ויחאלל איצא אי שי אתגה לי עלי אלשיך אבו אלסר[ור]</li>
<li>בן אלקבאסי יסתופיה אכי מנה ומיגו מרעיה דא איתפטר לבי[ת עלמ]יה ושהדותא</li>
<li>דא כתבנא וחתמנא דליהוי לזכו ולראיה כתיב על גיהטהא אלא[................. תלי] ביני</li>
<li>שיטי ינחט ענה ממא עליה: וקיימין כולהון ודין קיומיהון: הלל החזן [ביר עלי זל]</li>
<li>יצחק בר אלעזר ננ </li>
</ol>
                    
                </div>
            
        </section>
    </body>
</html>
