recto

אדוני ורבי, ייתן לך אלוהים אריכות ימים ויתמיד את שלומך ואת אושרך
.... (אני כותב לך) ממהדייה, בי"ט באלול, יודיעך אלוהים
את ברכתו. שלומי טוב, יהיה לך שלום תמיד, ואני מאושר, אל ימנע ממך אלוהים שלום ואושר; אבל אני מתגעגע מאוד אליך,
יקרב אלוהים את פגישתי עמך, בנסיבות המשמחות ביותר. שלחתי לך לפני כן מכתבים
אקווה שהגיעו אליך וכי קראת אותם. הודעתיך שבא מכתבך וקראתי בו 
את דבר שלומך, יתמידו לך אלוהים; כתבת שכאן הדרהמים וכי מכרח אותם, אבל לא קיבלת 
את תמורתם; הצטערתי על האיחור (בקבלת) התמורה. ועוד, אני מקווה שכבר מכרת את המשי,
כפי שהעניק אלוהים. שים לב, מה שיישאר מן התמורה בעדו, תוסיף אותו להכנסה שתהיה לי תמורת הדרהמים
ועוד, התמורה בעד הנשדור – אקווה שתמורתו כבר חזרה אליך, ותוסיף לי את כל
.... אשר בשני הכיסים שהיו עם אבן אלאסכנדר ; האחת
יש בה אלף דרהם והשנייה, הסכום שלה שווה אצלנו היום לפי מ' (דרהם) בדינר; לא כתבת לי אם
מכרת אותם ביחד עם שאר הדרהמים; כתוב לי על זאת; השנה היה בדעתי
לנסוע אליכם וקניתי קצת דרהמים ישנים, השארתי אותם ....
השכל שלי.... ואיני יכול להגיע אליהם, וזו היתה הסיבה העיקרית לעיכוב בנסיעתי (15) ואקווה (שתימצא) דרך, והם יגיעו אליך, ברצון האל. וכבר פירטתי לך את עניין
הכדים באופן ברור. אם יש אצלך כיס דינרים .... (ודרהמים), אבל רק אם הם
דרהמים ישנים ; עיקר העסקים .... היו לי לפני כן ....
 
... והיה שער החליפין פחות מק' ....
 
 
 
.... הנסיעה לסיציליה ....
.... כי בספאקץ ....
.... אשלח לקירואן .... הכול נשאר ולא …
קיבל סכום אלא .... בשער חליפין של ק"ק …
קניתי מכלל הנ''ו רטל ומשהו ....
 
.... מטראבלס שילם לי בעדו אי פחות שמינית הרטל, ולא מכרתי .... 
(29 ואילך) המרות אלה אינן ממשיות(?) כי יש מהן הנשלחות ....; מכרתי מזאת מספר רטלים במחירים שונים ....
 

recto, top margin
השייך לך מתוך מי הוורדים ומן הלבונה(?) ומן הבורקס; מה שקניתי בטראבלס היה בעד ... אגדיל את ה....; מוטב הייתי מוביל רבעי דינרים מאשר להביא זאת ... אלוהים; וכבר הודעתיך בדבר האגוזים, שמכר אותם בן דודי לפני בואי. 
verso

שילמתי מה שהיית חייב באותו זמן לדודתי מצד האם בהיותה בקירואן .... מגיע לה
יותר, אבל לא חייבתי אותך, אלא במה שהיה חלקך באגוזים. וכבר ביקשתי ממך שתשים לב למה שנכנס לי
תמורת ה'ורק'.... אולי יזדמנו לך פנינים טובות ב'דאר אלג'והר' ....
ותקנה לי, כי בהן המוניטין של המקום, ואולי גם צרורות של אבן אודם, שתהיה טובה; אך אם לא יזדמן לך,
יהיו פשתים או מה שתמצא לנכון; אבל מטרתי (סחורה) קלה. אולי תוכל להגיע ....
עומד לנסוע, אם גוזר המקום, זאת לידיעתך; אל תפסיק לכתוב לי על מצבך
ועל שלומך, הריני שולח לך, נכבדי, את מיטב דרישות השלום, ולאדוני ...., 
יתמיד אלוהים את שלומו, דרישות שלום, ולרבותי הכוהנים, כל אחד בשמו, דרישות שלום, ומסור
לאדוני אבו אלכיר, יתמיד אלוהים את גדולתו, דרישות שלום, ור' יצחק בן יעקב מוסר לך דרישות שלום,
הוא כבר כתב לך מכתב וביקש ממני לכתוב לך על מה שקיבלת.....
אל בן ששון על ירושת אלחנן עליו השלום, מסור אותו לאדוני אבו יוסף ....
ביקשתי ממנו שיקנה לי שם מה שימצא לנכון; עשה בזאת על פי רצונך, ואין אדם כמוך זקוק 
להוראות, ושלום.

verso, address
לאדוני ורבי אבו יחיא נהוראי בן נסים, ייתן לו אלוהים אריכות ימים ...; מברהון בן צאלח (תאהרתי). 
 