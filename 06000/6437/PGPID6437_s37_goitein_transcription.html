
<html>
    <head>
        <title>Transcription of Letter: Bodl. MS heb. c 28/60</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/60</h1>

        <p>S. D. Goitein, India Book 5.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-60/1.json">
                    
                    
                    
                        <h3>Recto</h3>
                    
                        <ol>
<li> תובלנה בשמחות וגיל תבואינה בהיכל מלך</li>
<li><span lang="HE"> וממא אעלם בה מולאי אלשיך אלאגל אלסאמי אלמחל אטאל</span></li>
<li><span lang="HE"> אללה בקאהא ואדאם נעמאהא אן אתצל בי באלאגתמאע</span></li>
<li><span lang="HE"> באלבית אלשריף אלמניף ואלאתצאל בה פסררת לדלך</span></li>
<li> <span lang="HE">אלסרור אלעט</span><span lang="HE">ׄ</span><span lang="HE">ים אללה תע</span><span lang="HE">ׄ</span><span lang="HE"> אן יכמל אפראחהא ואן</span></li>
<li><span lang="HE"> יגעלהא כדלך אבדא ואן יגעלהא עליהא כרחל וכלאה</span></li>
<li><span lang="HE">אשר בנא שתיהן וקאלוא רב</span><span lang="HE">ׄ</span><span lang="HE"> ז</span><span lang="HE">ׄ</span><span lang="HE">ל</span><span lang="HE">ׄ</span><span lang="HE"> משל לענבי חגפן</span></li>
<li><span lang="HE"> דבר נאה ומתקבל ולם נסמע דלך אלא מן ר</span><span lang="HE">ׄ</span><span lang="HE"> יוסף</span></li>
<li><span lang="HE"> רביב אלאזרק ואשתהי מן תפצ</span><span lang="HE">ׄ</span><span lang="HE">להא אן יצלני כתאבהא</span></li>
<li><span lang="HE"> בצחה דלך לאן פרחהא פרחי וסרורהא סרורי וממא</span></li>
<li><span lang="HE">רומי מן</span> <span lang="HE"> אעלם בהא מולאי אלשיך אן וצל מרכב</span></li>
<li><span lang="HE"> אלמהדיה ופיה אבו אלחסן צהרי ומן אצחאבנא ג</span></li>
<li> <span lang="HE">אן אבן אלחדאדה וצל אלי אלמהדיה ופרג פי ה</span><span lang="HE">ׄ</span><span lang="HE"> אל</span></li>
<li><span lang="HE">מהדיה וסאלתהם ען מרכב ואגי והו עלי גמלה</span></li>
<li><span lang="HE"> אלסלאמה ולם יצח לנא כבר ען אל דיאר אלמג</span><span lang="HE">ׄ</span><span lang="HE">רב</span></li>
<li><span lang="HE"> גיר אן אבן מימון כרג פי י</span><span lang="HE">ׄ</span><span lang="HE">ד</span><span lang="HE">ׄ מרכב פי אלבר אל</span></li>
<li><span lang="HE"> כביר ואגנם ומצ</span><span lang="HE">ׄ</span><span lang="HE">י וארגו אן מראכב אלסלטאן</span></li>
<li><span lang="HE"> גיה אן שא אללה ומוסי אבן חסאן קד אוסק פי מרכב </span></li>
</ol>
                    
                        <h3>Recto - right margin</h3>
                    
                        <ol>
<li><span lang="he"><span lang="HE">אל</span></span></li>
<li><span lang="he"><span lang="HE">בשבאשי&nbsp;</span></span></li>
<li><span lang="he"><span lang="HE">מע יעקב א{ב}ן שמום</span></span></li>
<li><span lang="he"><span lang="HE">ומע אבו אלרצׄי בן חלאל</span></span></li>
<li><span lang="he"><span lang="HE">והו גׄאיין אן שא אלה ולא תסאל&nbsp;</span></span></li>
<li><span lang="he"><span lang="HE">מא טרי עלי אצחאבנא מע&nbsp;</span></span></li>
<li><span lang="he"><span lang="HE">אלרום אלדין אכראו מעהם&nbsp;</span></span></li>
<li><span lang="he"><span lang="HE">אכדוא מנהם פי אלמרכב&nbsp;</span></span></li>
<li><span lang="he"><span lang="HE">ואקלעו וצפאו אלי בר</span></span></li>
<li><span lang="HE">צקליה והגמו עלי אליהוד</span></li>
<li><span lang="HE">אלדין מעהם ואכדו מן רׄ</span></li>
<li><span lang="HE">אברהם אבן עבטיפוי אל</span></li>
<li><span lang="HE">אטראבלסי קׄקׄ ו כׄ דינ</span></li>
<li><span lang="HE">ורסאיל קׄגׄ ואלי אבו&nbsp;</span></li>
<li><span lang="HE">אלחסן צהרי מׄ דינ&nbsp;</span></li>
<li><span lang="HE">ונזלו מן אלמרכב וסיב{ו}ה</span></li>
<li><span lang="HE">ווצלי אצחאבהם אלי&nbsp;</span></li>
<li><span lang="HE">אלאסכנדריה ואעתרפו</span></li>
<li><span lang="HE">אצחאבהם אן אלמרכב</span></li>
<li><span lang="HE">אלדי נזלו והם ינתטׄרו</span></li>
<li><span lang="HE">אן יאכדו כתאב סיידנא</span></li>
<li><span lang="HE">אלקאצׄי ויטלעו אל</span></li>
<li><span lang="HE">מעזיה אלקאהרה</span></li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-60/2.json">
                    
                    
                    
                        <h3>Verso</h3>
                    
                        <ol>
<li><span lang="HE">ואשתהי מן תפצלהא אן וצל אלי מצר תדכל מעהם אלי חצ</span><span lang="HE">ׄ</span><span lang="HE">רה סיידנא</span></li>
<li><span lang="HE">אחיאה אללה לאן אלקום ?? עין אלכלאם ומא פעלת מעהם מן אלגמיל</span></li>
<li><span lang="HE">מן יצ</span><span lang="HE">ׄ</span><span lang="HE">יפה אללה להא וקד בעת להא אלשטאר והו ר</span><span lang="HE">ׄ</span><span lang="HE"> יעקב בן אלחרש</span></li>
<li><span lang="HE">ודפע אלי אבו אלפרג אלפלש וקפל חדיד ואלמסאמיר ולמא אן כאן ענד</span></li>
<li><span lang="HE">פרה תרכהם ענד מכלוף בן עיני צרה והדא פעל אלאצדקא ואלנאס</span></li>
<li><span lang="HE">אלגיאד כאן יקול לי מא נחמלהם מא כנת נכלפו משקה והם ענד מכלוף</span></li>
<li><span lang="HE">אלי אלאן וקד אתצל בי אן מבארך אבן אלואסתי אלי מצר תקבץ</span><span lang="HE">ׄ מנה</span></li>
<li><span lang="HE">י</span><span lang="HE">ׄ</span><span lang="HE">א</span><span lang="HE">ׄ ויׄזׄ קיראת ואכתב אלי כתאב בדלך לאן מא נסלם לה אלשטר</span></li>
<li><span lang="HE">אלא בכתאבהא ומא כאן להא מן חאגה תשרפני בקצ</span><span lang="HE">ׄ</span><span lang="HE">אהא אלסלם</span></li>
<li><span lang="HE">עליה ומולא אלשיך אבו אלרביע ולדהא אלסלם ו כל מן תשמלהא</span><span lang="HE"> </span></li>
<li><span lang="HE">ענאיתהא אלסלם</span></li>
</ol>
                    
                        <h3>Verso - address</h3>
                    
                        <ol>
<li><span lang="HE">אגל אלסאמי אלמחל &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;שאכר מעה</span> <span lang="HE">&nbsp;אלי חצ</span><span lang="HE">ׄ</span><span lang="HE">רה מולאי אלשיך אל</span></li>
<li><span lang="HE">אבו זכרי הכהן ביר</span><span lang="HE">ׄ</span><span lang="HE"> יוסף ש</span><span lang="HE">ׄ</span><span lang="HE">צ</span><span lang="HE">ׄ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אברהם ברׄ חביב</span></li>
<li><span lang="HE">אטאל אללה בקאהא ואדום עלאהא &nbsp; &nbsp; &nbsp; &nbsp; &nbsp; &nbsp; &nbsp; אמונה&nbsp;&nbsp;&nbsp; אומן</span></li>
</ol>
                    
                </div>
            
        </section>
    </body>
</html>
