recto

(1–11) על שמך רח'; (אני כותב לך, וכו') .... הדרת אדוני ורבי הנכבד, ייתן (לך אלוהים) אריכות ימים (ויתמיד את גדולתך) ואת חסדיו ואת עזרתו לך ואת יכולתך .... (קראתי) את המכתבים הבאים מהדרתך .... (תיארת) במכתב (שהגיע אלינו) אסון שבא על העולם .... (אלוהי) ישראל .... עינויים אלה ואת ההידרדרות .... והאחר בלי …. הים, השלכנו אותו, ושתי אוניות שהגיעו בשלום .... לשום (אדם לא היה) תירוץ(?); התהפך .... יום חמישי העשרים ושבעה ברמצאן והיה הסחורה שהיתה יכולה להיות
 
 
 
 
 
 
 
 
 
 
בג' אוניות המביאות ק"ק אלף. ואולם לא נשאר לי כלום מהפנינים הקטנות,
שמכרתי בהפסד גדול וקניתי בעד מקצתן רבס
מקולל שאינו שווה כלום, והשאר בדינרים, קניתי
סחורה ושלחתי אותה עם מה שהגיע ממהדייה
והכול נשלח; קניית הסחורה הסתכמה בת"ק דינר
פחות ארבעה דינרים; קנייה טובה, וקינאו בי
הבריות. וגם אנחנו (אומרים) שלא היתה בק' שנים
שנה שכזאת, וזו הסיבה שהיתה רק אונייה אחת; ועוד :
הגיעו מכתבים ממהדייה ....
סובב הבורא (כך) את הדברים. היו באונייה י' יהודים
ועמם יותר מז' אלפי דינר, ויצאו כולם ערומים,
בלי בגד ובלי כסות ובלי מקום אחיזה ובלי (כסף) להוצאות; והיו שם מגדולי
עירם, ולצערנו הרב: מביניהם נפטר, לצערי,
אבו אלפצל בן אבו אלימן אלדמשקי, עליו השלום,
שהיה אתנו בפסטאט, אבל לא מצאו ידיעות עליו. היו
בכלל הזה של ת"ק דינר סחורה, לחשבוני הפרטי: ש"כ דינר,
והשאר של כמה אנשים. כך היתה הפרשה שלי, אבל אין מנוס
מגזרת הבורא ויש לקבלה מרצון. הקב"ה יתעלה ייתן אחרית
לטובה ; ואולם אין זה זמן של התנצחות ושל מחלוקת. כל דרהם
היוצא מידו של אדם, אין סבירות שיפגוש אותו עוד. אבקש ממך
שתתנצל בשמי אצל הידידים, אין לי לב ולא מחשבה לכתוב
מכתב אליהם שישבור אותם ויגרום להם עוגמת נפש, על כן יקבלו נא
את התנצלותי בעניין זה. אני שולח לך את מיטב דרישות השלום. עבדך שמחה
מנשק את ידך ואת ידי הידידים כולם מסור נא להדרת
אדוני ורבי הנכבד אבו אלמפצל את מיטב דרישות השלום 

recto, right margin

.... ולאבו אלרצא מיטב דרישות השלום, ואמור לו: לפני חודש וחצי מהיום מסרתי את המכתב וחלק משכר הדירה לסלמאן אלמכארי
.... לא הגיע .... ; זאת לידיעתך. ומסור להדרת אדוני ורבי אבו אלרצא בן כלאם את מיטב דרישות השלום. 

verso

ולידידים כולם אני שולח את מיטב דרישות השלום. ועוד :
קניתי רטל משי 'כזאש' הטוב, המקולף (ב־ ?)
פחות ה' דרהמים ושלחתי אותו עם כרים, הקרוב של
אבו עמראן בן שמלאס והוריתי לו למסור זאת בשביל דמיאט
בקליוב; זאת לידיעתך. ועוד אודיעך : עד עכשיו
לא הצלחתי לקבל אפילו דרהם מאכו מנצור ; אלוהים
ייקח את המגיע לי ממנו; אבקש ממך שתודיע זאת לאדוני
ורבי אבו אלמפצל, יואיל לכתוב לו מכתב ולבייש אותו.
כמו כן הודע לי מה נעשה עם בן סימן טוב.
ענה לי על המכתב במהרה, ואם יש לך צורך בקנייה הודע לי אותו ב(תשובתך).
שלומך ירבה לעד.
עד עכשיו לא הגיע אלינו ג'עפרי ולא הגיע מכתב ממנו, באו אלינו
(משם) אנשים, אבל לא שלח לי כלום; אלוהים בינינו ובין המעכב (כספים)
אל יכתבהו אלוהים לשלום; אלוהים ישפוט את העושק.
ועוד אסון לאחרונה, דבר שלא היה בחשבון; התמוטט
אבו אלמעאלי השולחני היום ובערב מת והוא חייב לבריות
אלף דינר ולא נמצא אצלו אף דינו. היה חייב ליהודים
ש"ש דינר, ולי עצמי היה חייב כ"ז דינר, והם אבודים. אלוהים ייתן חילופין. מסור
להדרת אדוני ורבי אבו נצר בן שעיא את מיטב דרישות השלום. כד
השעווה השיג תמורה אחרי ההיטלים: ז' דינרים ושני קיראטים, והיה מגיע
למכתאר ז' דינרים ושישית ושמינית; נשאר חייב ה' קיראטים ו.... ; ....
.... אלחסן מאבו אלמפצל, שמינית; נשאר לי חייב ….
דינר ; כמו כן קניתי שני מעילים מכספי, והם אצל ....
הכובס, כאשר יצאו אשלח אותם אליך : אני רושם כאן במכתבי מ' ….
עוד אבקש ממך שתמכור את שתי אבני הריחיים; ואני זקוק
לתמורתם .... המעילים. שלום רב. 

verso, address
הדרת אדוני ורבי הנכבד אבו אלעלא צאער הלוי נאמן .... רצוי הישיבה בר יוסף נ"ע, יתמיד אלוהים את גדולתו ואת חסריו לו. 
 