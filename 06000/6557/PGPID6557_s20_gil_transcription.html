
<html>
    <head>
        <title>Transcription of Letter: DK 231.3 (alt: XI)</title>
    </head>
    <body style="max-width: 860px; margin: auto">
        <h1>Transcription of Letter: DK 231.3 (alt: XI)</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6557/iiif/textblock/3181/canvas/1/">
                    
                    
                    
                        <h3>recto</h3>
                    
                        <ol>
<li>
<p>[ ע]ל שמך רח</p>
</li>
<li>
<p>[ &nbsp; &nbsp; &nbsp; &nbsp; חצ]רה מולאי אלשיך אלגליל אטאל</p>
</li>
<li>
<p>[ &nbsp; ] ונעמאה ותאידה ותמכינה</p>
</li>
<li>
<p>[ &nbsp; ] אלכתב אלואצלה מן חצרתה</p>
</li>
<li>
<p>[ ] כתאבנא מציבה עלי אלעאלם</p>
</li>
<li>
<p>[ יש]ראל הדה אלמחנה ואלנכבה</p>
</li>
<li>
<p>[ &nbsp; &nbsp; ]עה ואלואחד בלא [</p>
</li>
<li>
<p>[ &nbsp; &nbsp; ] בחר גלינה ומרכבין סאלמין</p>
</li>
<li>
<p>[ &nbsp; &nbsp; ] אחד אלמעדרה אנקלב</p>
</li>
<li>
<p>[ &nbsp; &nbsp; &nbsp; &nbsp; &nbsp; ] יום אלכמיס אלסאבע</p>
</li>
<li>
<p>ועשרין מן רמצאן וכאן פי&lt;ה&gt; מן אלבצאעה ימכן יכון</p>
</li>
<li>
<p>פי ג מראכב //יחצרון קק אלף// אמא מא בקי לי חאל מרגאן אל[ד]י</p>
</li>
<li>
<p>בעתה בנקצאן אלכתיר ואכדת בעצה ראונד</p>
</li>
<li>
<p>מישום מא תסוא שי ואלבאקי דנאניר אש[תרית]</p>
</li>
<li>
<p>אלבצאעה ואנפדתה מע אלדי וצל מן אלמהדיה</p>
</li>
<li>
<p>ומרת אלכל וכאן שרא אלבצאעה תק דינאר</p>
</li>
<li>
<p>גיר ארבעה דנאניר משתרא אלצאלח וטמעו בה</p>
</li>
<li>
<p>אלנאס ונחנא איצא מא יכון פי ק סנה מתל הדה</p>
</li>
<li>
<p>אלסנה לאגל דלך מא כאן אלא מרכב אלואחד ואיצא</p>
</li>
<li>
<p>וצל כתב מן אלמהדיה זאדת פי כל בצאעה פ[</p>
</li>
<li>
<p>דאר אלבארי דלר וכאן פי אלמרכב י מן אליהוד</p>
</li>
<li>
<p>מעהם אכתר מן * אלאף דינאר נזלו כלהם עריאן</p>
</li>
<li>
<p>לא כסוה ולא גטא ולא וטא ולא נפקה ותם מן כבאר</p>
</li>
<li>
<p>בלדהם והו עז עלינא אמא מן גמלתהם תופי עז</p>
</li>
<li>
<p>עלי אבו אלפצל אבן אבו אלימן אלדמשקי רחמה אללה</p>
</li>
<li>
<p>אלדי כאן מענא במצר ומא צאבו לה אלכבר וכאן מן</p>
</li>
<li>
<p>גמלה הדה תק דינ בצאעה כאן לכאצתי שכ דינ</p>
</li>
<li>
<p>ואלבאקי לבעץ אלנאס והו כאן חאלי פלא חילה מע</p>
</li>
<li>
<p>חכם אלבארי והו מקבול הקבה יתעלא עאקבה אל[י]</p>
</li>
<li>
<p>כיר אמא מא הו זמאן אלגבראן ואלכלף כל דרהם</p>
</li>
<li>
<p>ימר מן יד אלואחד בעיד ילתקי בה ואנא נסאלך</p>
</li>
<li>
<p>באן תעתדר מן אלאצ/ד/קא מא לי קלב ולא פכרה נכתב</p>
</li>
<li>
<p>כתאב אליהם ויקץ להם וישגל סרהם חתי ינבסטו</p>
</li>
<li>
<p>עדרי פי דלך כצצתה באפצל אלסלאם ועבדך שמחה</p>
</li>
<li>
<p>יקבל ידה וידי אלאצדקא כלהם ותכץ חצרה</p>
</li>
<li>
<p>מולאי אלשיך אגל אבו אלמפצל באפצל אלסלאם</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>[ ] אבו אלרצא ב[אפצל] אלסלאם וקלה אליום מן [ש]הר ונצף דפעת אלכתאב ובע ץאלאוגרה לסלמאן אלמכארי</p>
</li>
<li>
<p>[ ] מא וצל [ ע]רפתך בדלך ות[כ]ץ חצרה מול[א]י אלשיך אבו אלרצא בן כלאם באפצל אלסלאם</p>
</li>
</ol>
                    
                </div>
            
                <div data-canvas="https://geniza.princeton.edu/documents/6557/iiif/textblock/3181/canvas/2/">
                    
                    
                    
                        <h3>verso</h3>
                    
                        <ol>
<li>
<p>אלאצדקא כלהם מכצוצין באפצל אלסלאם ואיצא</p>
</li>
<li>
<p>אשתרית רטל חריר כזאש אלטיב אלמקשר</p>
</li>
<li>
<p>גיר ה דראהם ואנפ/ד/תה צחבה כרים קראבה</p>
</li>
<li>
<p>אבו עמראן בן שמלאס וציתה יסלם לדמיא[ט]</p>
</li>
<li>
<p>פי קליוב ערפת בדלך ואלדי נערפך אלי אלאן</p>
</li>
<li>
<p>מא קדרנא נאכד דרהם מן אבו מנצור אללה</p>
</li>
<li>
<p>יאכד חקי מנה אשתהי תערף בדלך למולאי</p>
</li>
<li>
<p>אלשיך אבו אלמפצל לעל יכתב אליה כתאב ויחשמה</p>
</li>
<li>
<p>ואיצא תעופני איש עמל מע אבן סמן טאב</p>
</li>
<li>
<p>וגואב אלכתאב סרעה ואן כאן חאגה תערפני בה</p>
</li>
<li>
<p>שלומך ירבה לעד</p>
</li>
<li>
<p>ואלי אלאן מא גאנא געפרי ומא וצלני כתאבה ווצלנא</p>
</li>
<li>
<p>נאס ומא אנפד לי שי אללה ביננא ובין אלדי ימסך</p>
</li>
<li>
<p>ולא כתב אללה סלאמתה ואללה יחכם עלי אלצאלם</p>
</li>
<li>
<p>ואיצא מציבה אלאכר אלדי מא כאן פי אלחסאב אנכסר</p>
</li>
<li>
<p>אבו אלמעאלי אלצארפי אליום ובאלעשי מאת ולנאס עליה</p>
</li>
<li>
<p>אלף דינ ומא טהר לה דינאר אלואחד ולליהוד עליה</p>
</li>
<li>
<p>שש דינ ולי אנא עליה כז דינ ומרת אללה יכלף ותכץ</p>
</li>
<li>
<p>חצרה מולאי אלשיך אבו נצר בן שעיא באפצל אלסלאם וקלה</p>
</li>
<li>
<p>אלשמע חצל תמנה בעד אלואגב ז דינ וקיראטין וכאן</p>
</li>
<li>
<p>למכתאר ז לינ וסדס ותמן בקי עליה ה קראריט ו[ ]</p>
</li>
<li>
<p>[ ] אלחסן מן אבו אלמפצל תמן בקי לי ענדה ה[ ]</p>
</li>
<li>
<p>דינאר ואיצא אשתרית מקטעין מן ענדי והו ענד אל[ ]</p>
</li>
<li>
<p>קצאר אדא כרג אנפדתה אליך ונדכר פי כתאבי מ צא[ ]</p>
</li>
<li>
<p>ואיצא נסאלה יביע אלחגרין אלטאחון ואנא מחתאג אלי</p>
</li>
<li>
<p>תמנה ואנ[ ]ת אלמקאטע שלום רב</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>חצרה מולאי אלשיך אלגליל</p>
</li>
<li>
<p>אבו אלעלא צאעד הלוי נאמן [ ]</p>
</li>
<li>
<p>רצוי הישיבה בר יוסף נע</p>
</li>
<li>
<p>אדאם אללה עזה ונעמאה</p>
</li>
</ol>
                    
                </div>
            
        </section>
    </body>
</html>
