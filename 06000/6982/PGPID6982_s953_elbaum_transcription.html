
<html>
    <head>
        <title>Transcription of Letter: Moss. IIIa,10</title>
    </head>
    <body style="max-width: 860px; margin: auto">
        <h1>Transcription of Letter: Moss. IIIa,10</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IIIA-00010/canvas/1">
                    
                    
                    
                        <h3>Recto</h3>
                    
                        <ol>
<li>אלמשתאק אלי נטרה אלשריף יהודה המלמד בן אלעמאני</li>
<li>בשמ רחמ</li>
<li>אלי אלמולא אלסייד אלאגל אלשיך בו אלטאהר כגק מר ור יאשיהו השר הנכבד ישמרהו</li>
<li>אלהינו וייטיב אחריתו מראשיתו וימציאו חן בעיני אלהים ואדם כדכתיב ומצא חן ושכל</li>
<li>טוב בעיני אלהים ואדם וירבו כמותו בישראל וכן יהי רצון וסוי דלך אן ממלוכה משתאק</li>
<li>אליה ואלי אנפאסה אלחסנה ואלי טלעתה אלשריפה ומא נקטע אלסואל ענה כל וקת מע כל</li>
<li>מן יגי וירוח ומן חין סאפר אלמולא מא וצלני מן ענדה חרף ולא כתאב ועז דלך עליה</li>
<li>כתיר וחק דיני מא גרץ אלממלוך אלא תטמאן אלקלב באנה פי עאפיה וכל מן ענדה</li>
<li>חתי ולדי ממלוכך אלכביר בו אלפצל תזוג פי אלסנה אלכארגה ורזק גלאם בעזרת השם</li>
<li>פי הדה אלסנה פי מרחשון שהר רמצאן פאללה יזכיך לפרח גמיע אולאדך אלפרוע אלאגלא</li>
<li>ולם יצל מן ענדך כבר וממא נעלם אלמולא בה אן בו אלביאן בן אלשיך אלעמיד אלהרך(?) תזוג ודכל</li>
<li>ביתה כאן בקי . . . . [יום] אלב אלראבע מן הדא אלשהר והו אדר שני שהר אלפור וגאת צבייה</li>
<li>חסנה אלעקל ואלריאסה ואלנשאטה //אללה תע יזכינא גמיע לפרח ולדך אלעזיז בו אלחסן ואכ . ה . . אלדהב(?)// וגאת קימה כתבתהא פי אלקמאש ארבע מאיה דינר</li>
<li>//ואלצגירה איצא אמן// מצריה וכסור קמאש מליח צריף מן זמאן מא ראינא מתלה ומן כאן יקום באלבאל אן</li>
<li>תכון אלאמראה כדי ולא קמאשהא כדי ולכן הו עלם עלי מא קדס מא קבל מן אחד</li>
<li>ולא תזוג אלא בראיה //וסכן פי דאר ואלדתה ענד אלכניסה אלצגירה האל יציב גבולה ודכל פיהא// ומא כאנת אלא סאעה מופקה גאזלה תקדיס מליח ופי אלכניס יום</li>
<li>מפתכר ומא תם שי בגיבתכם ענה וגיבה איצא ואלדתה אללה יחפטהא ללה אלחמד</li>
<li>אלדי תזוגו אולאדהא פי חיאתהא וצאהרת מתל אלמולא וביתתה אלשריפה לאן מא</li>
<li>תודע(?) אלוליאת(?) ענד אעז ואפצל מתל אלמולא וכל וקת נתקצאו ען אכבאר אלצבייה יקולו</li>
<li>לנא פי ו אלאף נעמה נשכר אללה עלי דלך ונדעו לך ונקול ברוך השם אלדי חצלת ענד</li>
<li>הדא אלמולא פתתפצל תהני עני אם בו אלביאן ותקרא עליהא הדא אלכתאב ותערפהא</li>
<li>תהניתנא להא ווחק דיני מא קצרו מעה כאלאתה ובנאת סת דהב זוגה אלשיך בו אלסרור</li>
<li>אלכהן ואלד אלדיאן שצ וזוג אלשיך בו אלחסן בן הלאל ענדה פי אלדאר ופי כדמתה . ול</li>
<li>אלסבעה איאם הם וגוארהם אלא אנהם כאנו צייקין אלצדר מן גהה פקד אבנה כאלתהם עלם</li>
<li>אלדי כאנת אמראת יחיי אלמגרבי ומאת ולדין דכור מן שהרין אליום ותזוג יחיי אלמדכור עלי א . . . .</li>
<li>בו אלפרג בן . . . אלמטלקה כ . . . מהא באלגמלה תטייב אם ביאן ואנתם כלכם //עישכם// מא ביאן אלא פי אלף נעמה</li>
</ol>
                    
                        <h3>Recto - right margin</h3>
                    
                        <ol>
<li>חצרתך מכצוצה באתם</li>
<li>סלאם ואופא תחייה</li>
<li>ואכראם ואהל</li>
<li>אלבית ואם בו אלביאן</li>
<li>אפצל סלאם</li>
<li>וגמיע מן יסאל</li>
<li>ענא כביר</li>
<li>וצגיר וג[מיע</li>
<li>אלאהל</li>
<li>א . . ל</li>
<li>סלאם</li>
<li>ואתה שלום</li>
<li>וביתך שלומ .</li>
<li>פי אלעשר</li>
<li>אלאול מן</li>
<li>שהר אדר</li>
<li>שני אתקלה</li>
<li>לשטרות</li>
<li>ושלומך יגדל</li>
<li>ואל ידל לעד</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IIIA-00010/canvas/2">
                    
                    
                    
                        <h3>Verso - address</h3>
                    
                        <ol>
<li>] דניאל השר הנכבד ביר אדונים השר הנכבד ידיע בן אלקצאעי</li>
<li>تصل هذه الاحرف الى محروسة [مصر(؟) . . .]رة يسلم للشيخ بو الطاهر ابن القضاعي وفقه الله تعالى الصيرفي</li>
</ol>
                    
                </div>
            
        </section>
    </body>
</html>
