verso

אני כותב לך, אדוני ורבי, ייתן לך אלוהים אריכות ימים ויחמיר את עזרתו לך ואת שלומך ואת חסדו לך ויכה
את אויביך, אחרי בוא מכתבך ביד אסמעיל בן מסכוה, שבו אתה כותב על שלומך
ועל בריאותך, יתמידן לך (אלוהים); עוד כתבת מה שעשית בעניין הדינרים, אבל אינך כותב לי על בגד
שמסרתי לר' אברהם. אין לי ספק שהוא אצלך. אודיעך שנפגשתי
עם הלאל וסיכמתי את מה שקניתי אני הוא סחורה שלי, ואמר: כן. ומסרתי
לבנך את חצי הדינר השני באדר ראשון, ומסרתי להם סיר נחושת,
שבו ילבינו את החוטים, ואמרו: שלם לנו את המגיע בעד הרקמה ובעד האורג, ואני אשלם 
מה שהם רוצים. הלכתי אל הכוהן בעניין הסחורות שנותרו אצלו ואמרתי
לו: נמכור אותן. אמר: אם נמכרן על פי השוק, לא נקבל בעדן כלום. אמרתי לו:
אני אבוא עם אחיך ונוציא אותו למכירה. אשר לאלום: באו בעניינו הביזנטים, ואמרו: אינו 
מסתדר לנו; רק אחרי בוא השיירה. אנחנו נשתדל בעניין זה. אשר לניל, אסדר
לקנות לך חבילה כמו שאקנה לעצמי, שאמכור
משהו מן הסחורה שתגיע ממך. בד האריזה שכתבת: אלך לביתך ואראה, אם נמצא שם בד האריזה
אקנה אותו. המקרא, נביאים: אמר שהוא החזיר אותו לביתך. אל גיסך
עמראן הגיעה החמורה בדינרים, פ"ג, (בעד) המוסק.

recto

המסכן, נפטר בנו, היה קשה עלי הדבר, אבל אין עצה. הודעתיך כבר ששלחתי אל
ר' צדקה בד פשתים ובגד משי עם ברכאת נהג החמורים וביקשתי שימכרם, כפי שיעניק
אלוהים, ויקבל בעדם עמלה נאה מאוד, ומה שייכנס בעדם ימסור לאדון אבו סעד
בן רבנו נהוראי שמצ"ו והוא ימסור זאת בנוכחותך למישהו מאנשינו הנוסע; אבקש ממך
שתייצג אותי בעניין זה, אל תזניח, כי זו בקשתי הגדולה ביותר ממך. אל תפסיק לכתוב
לי, עם כל הבא. קבל נא, אדוני, דרישות שלום. וכבר כתבתי, שתעלה אל אדוננו ותייצג
אותי, אל יילקח ממני חסדך. הודע לי בכל מכתב מה מחירי הפלפל והלכה והנשדור.
ביקש ממני אדוני ערוס שאקנה לו 'עלאוה' נשדוד, וביקשתי מאדוני דאוד בן סגמאר
שייקח אותה עמו והסכים; ואבקש ממך כי תודיע זאת לאדוני ערוס, ותדבר עם בן סגמאר 
על זאת. ושלום וחיים יוסיפו לך. ולאבן אלפרג' חסון דרישות שלום; משפחתו ובנו בריאים. 
הואילה למסור כל מכתב לבעליו.

address
אדוני ורבי אבו עמראן מוסא בן אבי אלחַי, ייתן לו אלוהים אריכות ימים ויתמיד את עזרתו ואת חסדיו לו, אוהבו (נתן בן נהוראי) נ"ע. 