
<html>
    <head>
        <title>Transcription of Letter: T-S NS J137</title>
    </head>
    <body style="max-width: 860px; margin: auto">
        <h1>Transcription of Letter: T-S NS J137</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-NS-J-00137/canvas/2">
                    
                    
                    
                        <h3>recto</h3>
                    
                        <ol>
<li>
<p>כתאבי אט[אל אללה ב]קא מולאי אלשיך ואדאם תאידה וסלאמתה ונעמתה וכבת</p>
</li>
<li>
<p>אעדאה בעד וצול כתאבך ביד אסמעיל בן מסכוה תדכר סלאמתך</p>
</li>
<li>
<p>ועאפיתך אדאמהא לך תם דכרת מא פעלת פי אלדנא ולם תדכר לי כסאאן</p>
</li>
<li>
<p>אלדי דפעת לר אברהם ומא אשך אנה ענדך ואעלמך אן אגתמעת</p>
</li>
<li>
<p>מע הלאל וקררת מעה איש מא אכדת אנה כאן בצאעתי וקאל נעם וקד דפעת</p>
</li>
<li>
<p>לאבנך אלנצף דינ אלתאניה פי [ארד] אדר ראשון ודפעת להם ברמה נחאס</p>
</li>
<li>
<p>יביצו פיהא אלגזל וקאלו תדפע לנא חק אלרקאמה ואלחאיך ואנא אדפע</p>
</li>
<li>
<p>להם מא אראדו וקד מצית ללכהן פי מא בקי ענדה מן אלחואיג קלת</p>
</li>
<li>
<p>לה נביעהם קאל אדא אביעו עלי וגה אלסוק מא יצח פיהם שי קלת לה</p>
</li>
<li>
<p>אנא אגי מע אכיך חתי נערצהם אלשב דכלו עליה אלרום וקאלו מא</p>
</li>
<li>
<p>יצלח לנא חתי תגי אלקאפלה ונחן נגתהד פי דלך אלניל אנא נעמל</p>
</li>
<li>
<p>ונשתרי לך מזוד מן אלדי נשתרי אנא ואמא נביע ממא יגי מנך</p>
</li>
<li>
<p>שי ואלכיש אלדי דכרת אנא אמצי לביתך ואנצר אן כאן תם כיש</p>
</li>
<li>
<p>אשתריה אלמצחף אלנביאים דכר אנה אעאדה לביתך וצ&lt;ה&gt;רך</p>
</li>
<li>
<p>עמרן וצל לה תמן אלדנא פג אלמסך</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-J-00137/canvas/1">
                    
                    
                    
                        <h3>verso</h3>
                    
                        <ol>
<li>
<p>וקד מסכין תופי ולדה עזיז עלי לא חילה וקד אעלמתך אן אנפדת אלי</p>
</li>
<li>
<p>ר צדקה שיש ותוב דיבאג צחבה ברכאת אלחמאר וסאלת ביעה באלקצם</p>
</li>
<li>
<p>ואלרזק ויאכד פיה אופא עמאלה ומא צח פיה ידפעה אלי אלשיך אבי סעד</p>
</li>
<li>
<p>ולד רבנו נהראי שמ צו ידפעה בחצרתך למן ינחדר מן אצחאבנא פנחב</p>
</li>
<li>
<p>תוניב עני פי דלך ולא תגפל פהי אכבר חואיגי ענדך וכתבך לא תקטעהא</p>
</li>
<li>
<p>עני מע כל מן יגי יכתץ מולאי באלסלאם וקד דכרת אן תטלע לסידנא ותנוב</p>
</li>
<li>
<p>עני לא עדמת תפצלך ותעלמני פי כל כתאב סער אלפלפל ואללאך ואלנשאטר</p>
</li>
<li>
<p>וקד סאלני סידי ערוס פי שרא עלאוה נשאטר וקד סאלת סידי דאוד בן סגמאר</p>
</li>
<li>
<p>תכון צחבתה ואנעם בדלך ואחב תערף לסידי ערוס בדלך ותכאטב בן סגמאר</p>
</li>
<li>
<p>פי דלך ושלום וחיים יוסיפו לך [ולאבי אלפ]רג חסון אלסלאם ואהלה וולדה פי עאפיה</p>
</li>
<li>
<p>ינעם בדפע כל כתאב לצאחבה</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>מולאי אלשיך אבו עמראן מוסי בן אבי אלחי מחבה [נתן בן נהוראי] נע</p>
</li>
<li>
<p>אטאל אללה בקאה ואדאם תאידה ונעמאה</p>
</li>
</ol>
                    
                </div>
            
        </section>
    </body>
</html>
