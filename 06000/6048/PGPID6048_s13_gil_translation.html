
<html>
    <head>
        <title>Hebrew Translation of Letter: T-S K25.265</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S K25.265</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-K-00025-00265/canvas/1">
                    
                    
                    
                        <ol>
<li>(1–3) .... וראיתי שהוא .... פרשה זו ... פרשת ה'קארב' הארור הזה; וקשה לי מה (שנאמר במכתב) על אנשי .... </li>
<li> </li>
<li> </li>
<li>ואימצתי את כוחי והתמסרתי כולי; יעשה אלוהים שתהיה זו הצרה האחרונה, לנו ולך ולכל ישראל. השנה לא התכוונתי ....</li>
<li>מה שהצטבר ב'קארב' הזה היה טוב, אלא .... רצון האלוהים עדיף על רצוננו אנו, וההגנה …. </li>
<li>אנחנו כ"ח רטלים משי אנדלסי, מופרד ובלתי מופרד; כי קניתי לך מ"ב מקירואן, מזה י"ד ... השאריות(?), ובסך הכול נכנסו מהן לתוך הכריכה ....</li>
<li>כ"ח בקירוב. עוד בכריכה זו: כ"א רטלים 'לאסין' מקולף, מזה שני שלישים לך ושליש לאדוני אבו נצר דאוד ; עוד ב'קארב', בתוך כיס ... של בן</li>
<li>אלוקאף חצי מהם בשני ארגזי כרכום, האחד מהשותפות של דאוד והאחר מהשותפות של בן אלוקאף; התמורה בעד שני החצאים: תתק"ע דרהמים; ובעד החצי מה' יריעות (אריג) מן השותפות ....</li>
<li>קק"ג ורבע דינר זהב (ועוד) כ"ה; חצי מי"א בגדים 'צפדי' מן השותפות של מוסא. וב'ורק': קק''נ הדרהמים. והיה לנו לפני כן... לחשבוננו הפרטי, למעלה מ....</li>
<li>ששלחנום. סכום אחד שלחנו לך, סכום אחד שלחנו לאדוני אבו נצר דאוד, אחיך, ממך; וסכום מהשותפות של אבו יחיא; חי אבי ! הכבידו עלי הברים שלך</li>
<li>יותר משלי, ואולם איני מוצא שום תירוץ; השתדלתי אפוא והזדרזתי והקדמתי ככל שיכולתי, וכל עוד היו הבגדים בחשבונך. אחר כך שלחתי אליך</li>
<li>בגדים. אבקש מאלוהים שיכתבם לשלום וייתן לך ולנו בזה תוספת כוח. באוניית אבן אסכנדר נמצא ארגז שרשראות(?), ובו קנטאר ועשרים רטלים …. ;</li>
<li>עוד ב(אוניית) אבן אסכנדר: ארגז פנינים קטנות טובות מאוד, וכיס בשביל אדוני אבו נצר דאוד, הרבע מזה לך ךהרבע מזה לחשבוננו הפרטי; תמורתן צ' דינרים בקירוב.</li>
<li>וארזנו כריכה על שם אדוני אבו נצר דאוד, יש לך בה מ"ב יריעות אריג 'קרוי' ....; ושני בגדים נכנסו ל'קארב' של אלתרג'מאן; ובכריכה</li>
<li>אחרת שעליה שם מבארכ שותפך י"ז רטלים משי מופרד, בשותפות .... בהם ג' רטלים בקירוב 'לאסין' אנדלסי לחשבונך הפרטי,</li>
<li>וי"ד רטלים 'לאסין' מקולף, מזה שני שלישים לך ושליש מזה לדאור; וארגז כרכום גדול, תמורתו ק''ה דינא בקירוב, שליש מזה לך ושליש מזה לבן בניה</li>
<li>ושליש לאדוני אבו נצר דאוד, ואריזה .... שלי, ואריזה .... ובגדים .... לבדים 'טילקאן'; ט"ו פרוות. כריכה זו נכנסה ל'קארב' של בן</li>
<li>אלחפאט. ושלחתי לך ב'קארב' של אלתרג'מאן בידי יוסף בן סגמאר, ארגז פנינים קטנות, שתמורתן מסתכמת בציג דינר, וכ"א יריעות אריג לא מעובד: תתקכ"ה דרהמים.</li>
<li>ועם יוסף אלרקי, בקארב של הנוצרי, כיס .... דינר זהב; ועם בן אלדהאן תרמיל (אריג) 'זיתוני' שעיר, ובתוכו ס"ב אלף פנינים, מסוג 'מרג'אן'</li>
<li>לחשבונך הפרטי; ועם עתיק בן יחיא אלצאיג חבילת משי ובה כ' רטלים, מופרד ; לחשבונך הפרטי: המשי הזה והכריכה הקטנה 'לאסין' שכתבתי לך עליה,</li>
<li>עם הפנינים, ממה שקניתי לך לחשבונך הפרטי, עד אשר נסדר בשבילך את חשבונן; ושלחתי לך לחשבונך הפרטי, תמורת הברקלו ששלחת אלינו, שליש מתוך</li>
<li>י' (יריעות) לבד, בכריכה של דאוד אשר ב(אוניית) אלתרג'מאן, ושליש מתוך צרור פנינים, מהן ל' אלף בארגז שלך אשר ב(אוניית) אלתרג'מאן וכ' אלף</li>
<li>בארגז ששלח אדוני אבו זכרי לאדוני אבו נצר דאוד, ושליש ב.... כיס עץ בושם וענבר, עם זכאר בן אלמבין ב(אוניית) בן אלקיים,</li>
<li>ושני שלישים מתוך י"ג הסחורות האלה, כלומר: י' (יריעות) הלבד וצרור הפנינים והכיס של עץ בושם, הם לחשבוננו הפרטי. אם אלוהים בחסדו יכתוב את י"ג הסחורות האלה לשלום, </li>
<li>תבדוק מה חלקנו בהן, על פי תוקף שני השלישים, ותוסיף לזאת לזכותנו את התמורה בעד רבע הארגז פנינים קטנות, ותקנה בזה תבלינים, כפי שיזמן לך אלוהים. אם תוכל, </li>
<li>שים יד בהקדם האפשרי על משאוי לכה, כדי שיהיה לנו חלק בזה, כי כאן יש לו ביקוש, הוא שווה ל' כדים בל"ב (דינו). כתבתי לך לפני כן תזכיר עם פירוט….</li>
<li>כל עוד הוא מצוי בצמצום, והוא נדרש, אבל בהדרגה העניין מתהפך. ועוד : שים לב, אחי, תשלח לי השנה כספים, אל תעכב אותם לעצמך (כי אני)</li>
<li>נוסע באלול, בשעה טובה בעזרת הבורא, לספרד, חי אבי, נמנעתי השנה מלנסוע, אך ורק מפני שעבדתי בשבילך, ישים זאת אלוהים לטובה. .... (למנוע זאת אין ?)</li>
<li>דרך, אלא זה דבר שאין מה לעשות נגדו; בעניין זה לא ירשמו לזכותך אלא, אם יהיה, סכום קטן לחשבונך הפרטי, אבל אינך חייב בכלום חוץ מעצות…. ;</li>
<li>אם תשלח משהו, שלח אל דודך (מצד האם) או אל מי שתמצא לנכון, ואחי יסייע לך, יטרח יותר מאשר היה טורח אילו שלחתי זאת אליו, כי אילו ....</li>
<li>הייתי עוזב אותו לבדו הייתי מביך(?) אותו .... ואני אסדר לך את חשבונך, הישן והחדש, וכל המגיע לך: אם יישאר מזה משהו, לא יישאר</li>
<li>אלא סכום קטן לזכותך, מן התבלינים …. (נקנה סחורות) ונשלח לך אותן עם השיירה. כמעט שהייתי .... ולא הייתי משאיר לך פרוטה, עד שבאה עלי</li>
<li>פרשה זו ושיגעה אותי. מכרתי כבר בשבילך את ד' המשואים שנותרו ואת הברקלו, בימים אלה, באשראי; ומכרתי את הברקלו שאצל בן</li>
<li>…. ששילמתי מראש בעד מה ששלחתי לך; כמו כן, חי אבי, לא הגיעו אלי ממה שנמכר בשבילך בסוסה אלא פחות</li>
<li>מכ' דינר, אדוני אבו זכרי יצא בימים אלה לגבות זאת, כי הוא בידו. שלחתי אליך ב'קארבים' פנינים,</li>
<li>שני צרורות, כמו ששלחתי לך אשתקד; אחד היה באותו 'קארב' ארור והאחר ב('קארב') אחר, אקווה שהגיעו אליך.</li>
<li>מן החשבון שיגיע אליך יתבררו לך כל העניינים, וגם מה ששכחתי לכתוב לך כאן, כי כתבתי זאת מתוך עוגמת נפש;</li>
<li>לולא עוגמת הנפש, הייתי עורך לך מחדש את החשבון היום, אבל אשלח לך אותו ביום חמישי, ברצון האל ; דרישות שלום לך, אחי ואדוני; ועקב שלום.</li>
<li>כבר הודעתי לך לפני כן שמסרתי בידי לדודך (מצד האם) את תמורת השמן עם התמורה בעד הכדים, נ׳ אלף דרהמים ועוד משהו. תקבל ממנו מכתב על מה ששלח לך.</li>
</ol>
                    
                </div>
            
        </section>
    </body>
</html>
