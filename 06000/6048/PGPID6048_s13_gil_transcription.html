
<html>
    <head>
        <title>Transcription of Letter: T-S K25.265</title>
    </head>
    <body style="max-width: 860px; margin: auto">
        <h1>Transcription of Letter: T-S K25.265</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-K-00025-00265/canvas/1">
                    
                    
                    
                        <h3>recto</h3>
                    
                        <ol>
<li>
<p>ומא [</p>
</li>
<li>
<p>וראית אנה מ[</p>
</li>
<li>
<p>[&nbsp; &nbsp; &nbsp; ]אן[ &nbsp; &nbsp; &nbsp; ]הדה אלקצה אל[ &nbsp; &nbsp; ]ה קצה הדה אלקארב אלמלעון ועזיז עלי מא פיה מן אצח[אב &nbsp; &nbsp; &nbsp; &nbsp; &nbsp; ]</p>
</li>
<li>
<p>פגאהדת קואי ומנחת נפסי אללה יגעלהא אכר אלצרות לנא ולך ולכל ישראל ולם נכון אלסנה נעול עלי א[ &nbsp; &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>אלדי אגתמע פי הדה אלקארב כאן צאלח גיר [&nbsp; &nbsp; &nbsp; ] אן אלדי שאה אללה אפצל מן מא ארדנא ואלדפע [ ]</p>
</li>
<li>
<p>נחן כח רטל חריר אנדלסי מנקוץ וגיר מנקוץ לאן אשתרית לך מב מן אלקירואן מנהא יד אלנפוצאת וחצל מנהא פי רזמה [</p>
</li>
<li>
<p>חואל אלכח ופי הדא אלרזמה איצא כא רטל לאסין מקשר תלתיהא לך ותלתהא לסידי אבי נצר דאוד ופי אלקארב איצא פי צרה [ &nbsp; &nbsp; &nbsp; בן]</p>
</li>
<li>
<p>אלוקאף אלנצף פי ספטין זעפראן ואחד כלטה דאוד ואכר כלטה בן אלוקאף תמן אלנצפין תתקע דרה ופי נצף ה שקאק כלט[ה&nbsp; &nbsp; &nbsp; &nbsp; ]</p>
</li>
<li>
<p>קקג ורבע דינאר עין כה נצף יא כסא צפדי כלטה מוסי ומן אלורק אלקקנ דרה וקד כאן לנא [ ] לכאצתנא אכתר מן [&nbsp; &nbsp; &nbsp; &nbsp; ]</p>
</li>
<li>
<p>וגהנאה שי וגהנאה לך ושי וגהנאה לסירי אבי נצר דאוד אכיך ענך ושי מן כלטה אבו יחיי וחק אבי לקד עצם עליי מתאעך</p>
</li>
<li>
<p>אכתר מן מתאעי ולכן מא פי ידי חילה פגהדת וחרצת וקדמת אול אלוקת ומא כאנו אלכסא פי חסאבך וחמלת אליך בעד דלך</p>
</li>
<li>
<p>כסא אסאל אללה יכתב סלאמה ויגברך פיה ויגברנא פי מרכב אבן אסכנדר תאבות זנוק פיה קנטאר ועשרין רטל [ &nbsp; &nbsp; &nbsp; &nbsp; &nbsp; &nbsp; ]</p>
</li>
<li>
<p>ופי אבן אסכנדר איצא ספט מרגאן אכיר וצרה לסידי אבי נצר דאוד [ואנא] רבעה לך ורבעה לכאצתנא תמנה חואל אלצ דינאר</p>
</li>
<li>
<p>ושדנא רזמה באסם סידי אבי נצר דאוד לך פיהא מב שקה קרוי [ &nbsp; ] וכסאוין דכלת פי קארב אלתרגמאן ופי רזמה</p>
</li>
<li>
<p>אכרה עליהא אסם מבארך שריכך יז רטל חריר מנקוץ כלטה [ ] פיהא חואל ג ארטאל לאסין אנדלסי לכאצתך</p>
</li>
<li>
<p>ויד רטל לאסין מקשר תלתיהא לך ותלתהא לדאוד וספט זעפראן כביר תמנה חואל קה דנניר תלתה לך ותלתה לאבן בנאיה</p>
</li>
<li>
<p>ותלתה לסידי אבי נצר דאוד ונטע מ[ &nbsp; &nbsp; &nbsp; &nbsp; ] לי ונטע [&nbsp; &nbsp; &nbsp; &nbsp; ]סי וכסא [&nbsp; &nbsp; &nbsp; &nbsp; ] לבוד טילקאן טו פרו דכלת הדה אלרזמה פי קארב בן</p>
</li>
<li>
<p>אלחפאט וחמלת לך פי קארב אלתרגמאן ביד יוסף בן סגמאר ספט מרגאן יגי תמנה צג דינאר וכא שקה סוסי כאם תתקכה דר</p>
</li>
<li>
<p>וצחבה יוסף אלרקי פי קארב אלנצראני צרה [&nbsp; &nbsp; &nbsp; ] דינאר עין וצחבה בן אלדהאן מזוד זיתוני אשערי ודאכלה סב אלף לולו מרגאן</p>
</li>
<li>
<p>לכאצתך וצחבה עתיק בן יחיי אלצאיג מכדה חריר פיהא כ רטל מנקוץ לכאצתך הדא אלחריר ואלרזימה לסין אלדי דכרת לך</p>
</li>
<li>
<p>מע אללולו מן מא אכדתה לך לכאצתך אלי אן נרפע לך חסאבה וחמלת לך לכאצתך עוץ מן אלברקלו אלדי חמלת אלינא אלתלת פי</p>
</li>
<li>
<p>י לבוד פי רזמה דאוד אלדי פי אלתרגמאן ואלתלת פי ביעה לולו מנהא ל אלף פי ספטך אלדי פי אלתרגמאן וכ אלף פי</p>
</li>
<li>
<p>ספט חמלה סידי אבו זכרי לסידי אבו נצר דאוד ואלתלת פי [ &nbsp; &nbsp; &nbsp; ] צרה עוד ענבר צחבה זכאר אבן אלמבין פי אבן אלקים</p>
</li>
<li>
<p>ותלתין הדה אל[יג] חואיג נעני אלי לבוד ואלביעה לולו ואלצרה אלעוד לכאצתנא אדא מן אללה בסלאמה הדה אליג בצאיע</p>
</li>
<li>
<p>תנצר מא יחצנא פיהא בחק אלתלתין תציף לנא אליה תמן רבע אלספט מרגאן ותשתרי פיה מא יופקך אללה אליה מן סקט ואן קדרת</p>
</li>
<li>
<p>תכטף אול אלוקת עדל לאך יחצל לנא פיה סהם פהו הון משתרא יסוא ל צרף לב וקד כתבת לך תדכרה בשרח אלסק[ &nbsp; &nbsp; ]</p>
</li>
<li>
<p>ומא כאן מנה קליל פרגב פי&lt;ה&gt; לכן וכל קליל יקלב אמא ואחדר יאכי אן תוגה לי דרה פי הדה אלסנה לא תעוקה עלי נפסך [ &nbsp; &nbsp; &nbsp; &nbsp; ]</p>
</li>
<li>
<p>מסאפר אלול אלימין בעזרת הבורא ללאנדלס ולם וחק אבי יאכדני אלסנה ען אלצפר אלא שגלך אללה יגעל פי דלך אלכיר [ &nbsp; &nbsp; &nbsp; ]</p>
</li>
<li>
<p>דלך וגהא אלא הי שי מא יקוא עליה ולא יחסב לך פיהא אלא אן יכן שי יסיר לכאצתך וליס עליך אכתר מן נצחך ואל[&nbsp; &nbsp; &nbsp; &nbsp; ] לך</p>
</li>
<li>
<p>ואדא חמלת שי תחמלה לכאלך או למן תראה ויכן אכי מעאון לך יבלג אכתר ממא יבלג אדא חמלתה אליה לאן אדא [ &nbsp; ]</p>
</li>
<li>
<p>וכלפתה וחדה אבהשתה [&nbsp; &nbsp; &nbsp; &nbsp; &nbsp; &nbsp; &nbsp; ] ואנא נעמל לך חסאבך אלקדים ואלגדיד וכל מא לך ואן בקי מנה שי ליס יבקא</p>
</li>
<li>
<p>אלא שי יסיר באלסקט לך [ ] נחמלהא לך פי אלקאפלה וקד כנת [ &nbsp; &nbsp; ] לא נבקי לך דרה אלי אן גאזני</p>
</li>
<li>
<p>הדה אלקצה אהאמתני קד בעת לך אלד אעדאל אלבאקיה ואלברקלו פי הדה אלאיאם בצבר ובעת אלברקלו אלדי לדי אבן</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מא אסלפתה פי מא חמלתה אליך וכדלך וחק אבי מא וצל אלי מן אלדי אביע לך בסוסה אלא אקל</p>
</li>
<li>
<p>מן כ דינאר וסידי אבי זכרי יכרג פי הדה אלאיאם פי אקתצאה לאנה בידה וקד אנפדת אליך פי אלקוארב לולו</p>
</li>
<li>
<p>[ביע]תין כמא חמלתה אליך עאם אול כאנת ואחדה פי הדא אלקארב אלמלעון ואכרה פי אכר ארגו וצלת אליך</p>
</li>
<li>
<p>ומן אלחסאב אלדי אליך תתבין גמיע אלאשיא ומא נסית אנא אן נדכרה הון לאן כתבת הדא ען ציק צדר</p>
</li>
<li>
<p>ולולא ציק צדרי לגדדת לך אלחסאב אליום ואנא ננפדה יום אלכמיס אן שא אללה ואלסלם עלי אכי וסידי ועקב שלום</p>
</li>
<li>
<p>וקד כנת ערפתך אן דפעת לכאלך תמן זית מע תמן צרוף בידי נ אלף דרה וכסר וכתאבה יצל אליך במא חמל אליך</p>
</li>
</ol>
                    
                </div>
            
        </section>
    </body>
</html>
