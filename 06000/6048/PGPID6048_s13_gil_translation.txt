
(1–3) .... וראיתי שהוא .... פרשה זו ... פרשת ה'קארב' הארור הזה; וקשה לי מה (שנאמר במכתב) על אנשי .... 
 
 
ואימצתי את כוחי והתמסרתי כולי; יעשה אלוהים שתהיה זו הצרה האחרונה, לנו ולך ולכל ישראל. השנה לא התכוונתי ....
מה שהצטבר ב'קארב' הזה היה טוב, אלא .... רצון האלוהים עדיף על רצוננו אנו, וההגנה …. 
אנחנו כ"ח רטלים משי אנדלסי, מופרד ובלתי מופרד; כי קניתי לך מ"ב מקירואן, מזה י"ד ... השאריות(?), ובסך הכול נכנסו מהן לתוך הכריכה ....
כ"ח בקירוב. עוד בכריכה זו: כ"א רטלים 'לאסין' מקולף, מזה שני שלישים לך ושליש לאדוני אבו נצר דאוד ; עוד ב'קארב', בתוך כיס ... של בן
אלוקאף חצי מהם בשני ארגזי כרכום, האחד מהשותפות של דאוד והאחר מהשותפות של בן אלוקאף; התמורה בעד שני החצאים: תתק"ע דרהמים; ובעד החצי מה' יריעות (אריג) מן השותפות ....
קק"ג ורבע דינר זהב (ועוד) כ"ה; חצי מי"א בגדים 'צפדי' מן השותפות של מוסא. וב'ורק': קק''נ הדרהמים. והיה לנו לפני כן... לחשבוננו הפרטי, למעלה מ....
ששלחנום. סכום אחד שלחנו לך, סכום אחד שלחנו לאדוני אבו נצר דאוד, אחיך, ממך; וסכום מהשותפות של אבו יחיא; חי אבי ! הכבידו עלי הברים שלך
יותר משלי, ואולם איני מוצא שום תירוץ; השתדלתי אפוא והזדרזתי והקדמתי ככל שיכולתי, וכל עוד היו הבגדים בחשבונך. אחר כך שלחתי אליך
בגדים. אבקש מאלוהים שיכתבם לשלום וייתן לך ולנו בזה תוספת כוח. באוניית אבן אסכנדר נמצא ארגז שרשראות(?), ובו קנטאר ועשרים רטלים …. ;
עוד ב(אוניית) אבן אסכנדר: ארגז פנינים קטנות טובות מאוד, וכיס בשביל אדוני אבו נצר דאוד, הרבע מזה לך ךהרבע מזה לחשבוננו הפרטי; תמורתן צ' דינרים בקירוב.
וארזנו כריכה על שם אדוני אבו נצר דאוד, יש לך בה מ"ב יריעות אריג 'קרוי' ....; ושני בגדים נכנסו ל'קארב' של אלתרג'מאן; ובכריכה
אחרת שעליה שם מבארכ שותפך י"ז רטלים משי מופרד, בשותפות .... בהם ג' רטלים בקירוב 'לאסין' אנדלסי לחשבונך הפרטי,
וי"ד רטלים 'לאסין' מקולף, מזה שני שלישים לך ושליש מזה לדאור; וארגז כרכום גדול, תמורתו ק''ה דינא בקירוב, שליש מזה לך ושליש מזה לבן בניה
ושליש לאדוני אבו נצר דאוד, ואריזה .... שלי, ואריזה .... ובגדים .... לבדים 'טילקאן'; ט"ו פרוות. כריכה זו נכנסה ל'קארב' של בן
אלחפאט. ושלחתי לך ב'קארב' של אלתרג'מאן בידי יוסף בן סגמאר, ארגז פנינים קטנות, שתמורתן מסתכמת בציג דינר, וכ"א יריעות אריג לא מעובד: תתקכ"ה דרהמים.
ועם יוסף אלרקי, בקארב של הנוצרי, כיס .... דינר זהב; ועם בן אלדהאן תרמיל (אריג) 'זיתוני' שעיר, ובתוכו ס"ב אלף פנינים, מסוג 'מרג'אן'
לחשבונך הפרטי; ועם עתיק בן יחיא אלצאיג חבילת משי ובה כ' רטלים, מופרד ; לחשבונך הפרטי: המשי הזה והכריכה הקטנה 'לאסין' שכתבתי לך עליה,
עם הפנינים, ממה שקניתי לך לחשבונך הפרטי, עד אשר נסדר בשבילך את חשבונן; ושלחתי לך לחשבונך הפרטי, תמורת הברקלו ששלחת אלינו, שליש מתוך
י' (יריעות) לבד, בכריכה של דאוד אשר ב(אוניית) אלתרג'מאן, ושליש מתוך צרור פנינים, מהן ל' אלף בארגז שלך אשר ב(אוניית) אלתרג'מאן וכ' אלף
בארגז ששלח אדוני אבו זכרי לאדוני אבו נצר דאוד, ושליש ב.... כיס עץ בושם וענבר, עם זכאר בן אלמבין ב(אוניית) בן אלקיים,
ושני שלישים מתוך י"ג הסחורות האלה, כלומר: י' (יריעות) הלבד וצרור הפנינים והכיס של עץ בושם, הם לחשבוננו הפרטי. אם אלוהים בחסדו יכתוב את י"ג הסחורות האלה לשלום, 
תבדוק מה חלקנו בהן, על פי תוקף שני השלישים, ותוסיף לזאת לזכותנו את התמורה בעד רבע הארגז פנינים קטנות, ותקנה בזה תבלינים, כפי שיזמן לך אלוהים. אם תוכל, 
שים יד בהקדם האפשרי על משאוי לכה, כדי שיהיה לנו חלק בזה, כי כאן יש לו ביקוש, הוא שווה ל' כדים בל"ב (דינו). כתבתי לך לפני כן תזכיר עם פירוט….
כל עוד הוא מצוי בצמצום, והוא נדרש, אבל בהדרגה העניין מתהפך. ועוד : שים לב, אחי, תשלח לי השנה כספים, אל תעכב אותם לעצמך (כי אני)
נוסע באלול, בשעה טובה בעזרת הבורא, לספרד, חי אבי, נמנעתי השנה מלנסוע, אך ורק מפני שעבדתי בשבילך, ישים זאת אלוהים לטובה. .... (למנוע זאת אין ?)
דרך, אלא זה דבר שאין מה לעשות נגדו; בעניין זה לא ירשמו לזכותך אלא, אם יהיה, סכום קטן לחשבונך הפרטי, אבל אינך חייב בכלום חוץ מעצות…. ;
אם תשלח משהו, שלח אל דודך (מצד האם) או אל מי שתמצא לנכון, ואחי יסייע לך, יטרח יותר מאשר היה טורח אילו שלחתי זאת אליו, כי אילו ....
הייתי עוזב אותו לבדו הייתי מביך(?) אותו .... ואני אסדר לך את חשבונך, הישן והחדש, וכל המגיע לך: אם יישאר מזה משהו, לא יישאר
אלא סכום קטן לזכותך, מן התבלינים …. (נקנה סחורות) ונשלח לך אותן עם השיירה. כמעט שהייתי .... ולא הייתי משאיר לך פרוטה, עד שבאה עלי
פרשה זו ושיגעה אותי. מכרתי כבר בשבילך את ד' המשואים שנותרו ואת הברקלו, בימים אלה, באשראי; ומכרתי את הברקלו שאצל בן
…. ששילמתי מראש בעד מה ששלחתי לך; כמו כן, חי אבי, לא הגיעו אלי ממה שנמכר בשבילך בסוסה אלא פחות
מכ' דינר, אדוני אבו זכרי יצא בימים אלה לגבות זאת, כי הוא בידו. שלחתי אליך ב'קארבים' פנינים,
שני צרורות, כמו ששלחתי לך אשתקד; אחד היה באותו 'קארב' ארור והאחר ב('קארב') אחר, אקווה שהגיעו אליך.
מן החשבון שיגיע אליך יתבררו לך כל העניינים, וגם מה ששכחתי לכתוב לך כאן, כי כתבתי זאת מתוך עוגמת נפש;
לולא עוגמת הנפש, הייתי עורך לך מחדש את החשבון היום, אבל אשלח לך אותו ביום חמישי, ברצון האל ; דרישות שלום לך, אחי ואדוני; ועקב שלום.
כבר הודעתי לך לפני כן שמסרתי בידי לדודך (מצד האם) את תמורת השמן עם התמורה בעד הכדים, נ׳ אלף דרהמים ועוד משהו. תקבל ממנו מכתב על מה ששלח לך.
