
<html>
    <head>
        <title>Transcription of Letter: DK 322 (alt: 14)</title>
    </head>
    <body style="max-width: 860px; margin: auto">
        <h1>Transcription of Letter: DK 322 (alt: 14)</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/6559/iiif/textblock/3209/canvas/1/">
                    
                    
                    
                        <h3>recto</h3>
                    
                        <ol>
<li>
<p>חצרה מולאי אלשיך אלאגל צאנה אללה מן אלאסוא כלהא ואכתרה מן אל</p>
</li>
<li>
<p>נעם באגלהא וחבאה מן אלעאפיה באגמלהא ותוחדה במא לא ת[ב]ל[ג]ה אל</p>
</li>
<li>
<p>דעא אליה ולא תנתהיה אלאמאל פיה ולא תדרכה אלאמאני ענדה כתבת</p>
</li>
<li>
<p>ואלשוק יקלקני ואלקלק יסתפזני אלי לקאיה אלמקרון ענדי בגמיע</p>
</li>
<li>
<p>אלסעאדאת כלהא פלא אוחשני אללה מנה ומתעני בלקאיה אנה ולי</p>
</li>
<li>
<p>דלך והו אלסמיע אלמגיב נעלם מולאי אסעדה אללה אני אנפדת אליך</p>
</li>
<li>
<p>נסים בן בנאיה ק דינ מראבטיה ואזנה בצנג אלמהדיה ארגו וצולהא</p>
</li>
<li>
<p>אליה עלי חאל אלסלאמה תמנהא בגואזנא אלדי הי גואז אלמהדיה</p>
</li>
<li>
<p>קקסו דינ גיר תלת ומא אשתגלת בשגל חתא אשתריתה&lt;א&gt; וחצלתהא</p>
</li>
<li>
<p>בכריה וגמאתיא ואצפת אליהא ג דנא מראבטי ומצריין והי נאחיה</p>
</li>
<li>
<p>ען אלצרה מן ברא מכ[ ] מן תפצל מולאי ישתרי לי בהא</p>
</li>
<li>
<p>זרנבאק מטבק מן עמל [ב]ן [אלאנ]דלסי אלדי פי דאר אלגוהר לעל יכון</p>
</li>
<li>
<p>דלך קבל טלוע אלנאס ישת[ר]וה כיף מא אתפק לך מנה וקד אנא</p>
</li>
<li>
<p>אשתריתה מנה תק ב[ &nbsp; &nbsp; &nbsp; ] ועסא יכון גאפי ותסאל ענה פארס</p>
</li>
<li>
<p>ותאכד ראיה פיה והו ישתרי מנה אלמנתור וקד וגהת לנפסי</p>
</li>
<li>
<p>צחבת אבי יוסף בן עלוש פד דינ מראבטיה ואזנה בעיארנא</p>
</li>
<li>
<p>וקד כלפתה ישתרי לי בהא קפה ניל פאן כאן באיע בסערה</p>
</li>
<li>
<p>בסערה(?) אלעאם אלאול פסאלתה יטלע בהא אלי מצר ישתרי מנהא</p>
</li>
<li>
<p>ח אכסיא פיומי גיאד תכון כחל וכצר וסאלתה איצא אן כאן לא</p>
</li>
<li>
<p>יתפק לה שרי ניל ישתרי במא בקי מן בעד אלפיומי לולו מן</p>
</li>
<li>
<p>דינ ונצ אלדרהם אלי דינרין אדא כאן גייד ואן תעדר עליה שרי</p>
</li>
<li>
<p>אלניל נחב מן מולאי אחיאה אללה אן יתכלף לי בשרי האולאי אל</p>
</li>
<li>
<p>שיין אלמדכורין ומא געלני לם נכון מסאפר מע אלנאס אלא</p>
</li>
<li>
<p>ציק וצולנא וראמאו אלנאס בצאי&lt;ע&gt;הם בלא תמן ואכדו מא לא</p>
</li>
<li>
<p>יכתארו ואנא ואחד מנהם לאני אכדת חריר והו מא לא יוצלח</p>
</li>
<li>
<p>לספר וקד וחלת מן מצליח ואכדת מנה בנ דינ אזורד ומא</p>
</li>
<li>
<p>וגדת מן יחלני פיהא בשי ואעצם מא אכדני סבבהא ואנא</p>
</li>
<li>
<p>נעאנד אמא ננפדהא אלי סקליה או הנא ננגי נעטיה מא כאן</p>
</li>
<li>
<p>לה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ונחב</p>
</li>
<li>
<p>אן תכתב לי</p>
</li>
<li>
<p>במא אתצל מעך מן כבר</p>
</li>
<li>
<p>עלאל ובלדנא אלסנה גרב</p>
</li>
<li>
<p>מן אלצוף פאן אכתרת אן</p>
</li>
<li>
<p>תנפד מנה שי אנפדה</p>
</li>
<li>
<p>לאנה משתהא ואן חסן</p>
</li>
<li>
<p>ענדך אן תעמל בעץ</p>
</li>
<li>
<p>ארגואן ותנפדה אפעל</p>
</li>
<li>
<p>ומא געלני וגהת אליך אל</p>
</li>
<li>
<p>דנאניר אלא אנך אכדת</p>
</li>
<li>
<p>עלי פי אנפאדהא אללה</p>
</li>
<li>
<p>יחסן אלעאקבה ויכיר</p>
</li>
<li>
<p>ואן לם יתפק שרי אל</p>
</li>
<li>
<p>אלאכסיא וכאנת באיעה</p>
</li>
<li>
<p>או יכון מכאנהא</p>
</li>
<li>
<p>בהאר לאף טיב ומא</p>
</li>
<li>
<p>געלני לם ננפד לך</p>
</li>
<li>
<p>קליל זית אלא אן מא</p>
</li>
<li>
<p>יקדר עלי וסקה</p>
</li>
<li>
<p>ומא תם אחד</p>
</li>
<li>
<p>יתכלף בה לכתרה</p>
</li>
<li>
<p>שקאה וצדאעה</p>
</li>
<li>
<p>וראו אלנאס אלסנה</p>
</li>
<li>
<p>פי וסקה מתלאן</p>
</li>
<li>
<p>כמא ראו אל</p>
</li>
<li>
<p>עאם אלאול</p>
</li>
<li>
<p>ומא נוציך</p>
</li>
<li>
<p>עלי</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אבו יוסף אבן עלוש</p>
</li>
<li>
<p>למדכור תנצרה</p>
</li>
<li>
<p>י חואיגה ולא תכליה</p>
</li>
<li>
<p>ן ראיך אללה ת[ע]</p>
</li>
<li>
<p>א יכלינא אגתמאעי</p>
</li>
<li>
<p>עך ומא געל[ני]</p>
</li>
<li>
<p>אנפדת הדא אל[מאל]</p>
</li>
<li>
<p>עה אלא אן</p>
</li>
<li>
<p>צחאבנא אל</p>
</li>
<li>
<p>מהדוי[ן מא] בקי</p>
</li>
<li>
<p>ואחד מנהם קט</p>
</li>
<li>
<p>ולא נ... ואסאלה</p>
</li>
<li>
<p>יוקפך עלי אל</p>
</li>
<li>
<p>תדכרה אלדי</p>
</li>
<li>
<p>מעה ולא</p>
</li>
<li>
<p>תכליני מן</p>
</li>
<li>
<p>כתבך</p>
</li>
</ol>
                    
                </div>
            
                <div data-canvas="https://geniza.princeton.edu/documents/6559/iiif/textblock/3209/canvas/2/">
                    
                    
                    
                        <h3>verso</h3>
                    
                        <ol>
<li>
<p>ותעטי אלי אלמעלם סבאע דינ מן מתאעי אלדי קבצת לה מן אבן כליף ויל[ ]ל מנא [ &nbsp; &nbsp; ]</p>
</li>
<li>
<p>אלאכוא דרהמין בקיה לה ענדי מן זבדה מתאע אלשיך אבי אסחאק מא קדרת נביע</p>
</li>
<li>
<p>[ ] ועוולת אן נביעהא בגאליה פמא קדרת וחל עלי מן אבן איוב מא לא נקוא נצף</p>
</li>
<li>
<p>[ ]ה ושתם אלדי אנפדהא ואלדי עמלהא ומר ביי אלי אלדיאן עלי אלדינ ומא</p>
</li>
<li>
<p>לזמני מנה</p>
</li>
<li>
<p>[ ] מני קארורה [&nbsp; &nbsp; ] באעהא פתגעל אלשיך אבו אסחאק יטלבה בהא</p>
</li>
<li>
<p>וקלת לה אן הדה אלקארורה פיה(!) י או[אק] הו בי דנא [&nbsp; &nbsp; &nbsp; ]יה קאל כליני מע צאחבהא</p>
</li>
<li>
<p>תכתץ באטיב אלסלאם ואלצגאר ואלשיך אבו אלטיב ואלשיך אבו אסחאק אלסלאם ומן</p>
</li>
<li>
<p>תכצה ענאיתך אלסלאם אלסלאם ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>חצרה מולאי אלשיך אלפאצל אלאגל אבי אלאפראח צניעה&nbsp; אלשאיק&nbsp; אליה אבי אלסרור בר דויד נע</p>
</li>
<li>
<p>ערוס ביר יוסף נע</p>
</li>
<li>
<p>אטאל אללה בקאה ואדאם נעמאה שלום רב&nbsp; יצל אלי מצר</p>
</li>
</ol>
                    
                </div>
            
        </section>
    </body>
</html>
