
<html>
    <head>
        <title>Hebrew Translation of Letter: DK 322 (alt: 14)</title>
    </head>
    <body style="max-width: 860px; margin: auto">
        <h1>Hebrew Translation of Letter: DK 322 (alt: 14)</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/6559/iiif/textblock/3209/canvas/1/">
                    
                    
                    
                        <h3>recto</h3>
                    
                        <ol>
<li>הדרת אדוני ורבי הנכבד, יגן עליך אלוהים מפני כל רע וישפיע עליך</li>
<li>מכל טובה נעלה ביותר ויעניק לך בריאות נאה ביותר ויכתיר אותך ביותר משתשיגנו</li>
<li>התפילה לו, ולמעלה ממה שמקווים, ומעבר למה שמבטיחים לך. אני כותב</li>
<li>מתוך געגועים מרגשים וההתרגשות מאיצה בי לפגישתי עמך, וזו תתחבר אצלי עם</li>
<li>האושר המושלם כולו; אל יפריד אלוהים בינינו ויעניק לי את תענוג פגישתי עמך, כי קרוב הוא להיענות,</li>
<li>כי הלוא הוא השומע ונענה. אודיעך אדוני, ייתן לך אלוהים אושר, כי שלחתי אליך (עם)</li>
<li>נסים בן בניה ק' דינר 'מראפטי' שקולים מטביעת מהדייה, אקווה שהגיעו</li>
<li>אליך בשלום. תמורתם במטבע שלנו, שהוא מטבע מהדייה,</li>
<li>קקס"ו דינר פחות שליש; דחיתי את כל עיסוקי האחרים כדי לקנות אותם והשגתי (דינרים), </li>
<li>'בכרי' ו'אעמאתי' והוספתי עליהם ג' דינרים 'מראבטי' ו(דינרים) מצריים והם נמצאים בצד, מחוץ</li>
<li>לכיס .... הואילה, אדוני, לקנות לי בהם</li>
<li>תכשיטי זהב(?) שמייצר בן הספרדי אשר ב'דאר אלג'והר', אולי יהיה הדבר</li>
<li>בטרם עולים הבריות, ויקנו אותם – הכול כפי שיזדמן לך הדבר, לפני כן</li>
<li>קניתי אצלו מזה ת"ק בעד …. ואולי יהיה מחוספס, תשאל על אודותיו את פארס</li>
<li>ותראה מה דעתו עליו; הוא קונה אצלנו בתפזורת. שלחתי לחשבוני הפרטי</li>
<li>עם אבו יוסף בן עלוש פ"ד דינר 'מראבטי' שקולים עם הסמל שלנו</li>
<li>והטלתי עליו לקנות לי בהם סל ניל, אפילו אם תהיה מכירתו</li>
<li>במחיר של אשתקד. ביקשתי ממנו שיעלה לפסטאט ויקנה בהם</li>
<li>ח' בגדים 'פיומי' טובים, יהיו כחולים וירוקים; עוד ביקשתי ממנו כי אם לא</li>
<li>יזדמן לו לקנות ניל, יקנה במה שיישאר אחרי ה'פיומי' פנינים,</li>
<li>מדינר וחצי הדרהם עד שני דינרים. אם תהיינה טובות; ראם נבצר ממנו לקנות</li>
<li>ניל, רצוני, אדוני – ייתן לך אלוהים חיים – שתקבל על עצמך לקנות</li>
<li>לי את שני הדברים הנ"ל. מה שמנע ממני לנסוע עם שאר האנשים הוא אך ורק</li>
<li>קוצר הזמן מאז שהגעתי, בעוד הכריות משליכים את סחורותיהם ללא תמורה וקונים דברים </li>
<li>שאינם רוצים בהם, ואני כמו כולם; כי קניתי משי שטיבו אינו טוב</li>
<li>למסע. הסתבכתי בגלל מצליח, כי קניתי ממנו בנ' דינר אבן תכלת, אבל לא</li>
<li>מצאתי מי שיקנה זאת ממני כלל, ועניינה היה קשה עלי ביותר.</li>
<li>ויש בדעתי או לשלוח אותה לסיציליה או ניוושע כאן, ניתן לו מה שהיה לו. </li>
</ol>
                    
                        <h3>recto, right margin</h3>
                    
                        <p>(9-1) רצוני כי תכתוב לי אם נודע לך משהו על הנעשה אצל עלאל. בעירנו השנה מחסור בצמר. אם רצונך לשלוח כמות צמר, שלח, כי הוא מבוקש. ואם יש בדעתך לסדר קצת ארגמן ולשלוח אותו, עשה זאת. </p>
<p>(10–13) שלחתי לך את הדינרים אך ורק משום שלחצת עלי לשולחם לך ; אלוהים ייתן אחרית טובה וייטיב. </p>
<p>(14–20) אם לא יזדמן לך לקנות את הבגדים ותראה שיש ביקוש, תקנה במקומם בהאר לכה טובה. לא שלחתי לך קצת שמן רק מפני שלא היתה אפשרות להעמיסו </p>
<p>(29-21) ואין איש שיקבל זאת על עצמו מרוב הטרדה וכאב הראש הכרוכים בזה. ומה שראו הבריות בנוגע להעמסה השנה היה כפליים כאשתקד. ואני מורה לך בנוגע </p>
<p> </p>
                    
                        <h3>recto, right margin</h3>
                    
                        <p>(1–4) לאבו יוסף אבן עלוש הנ"ל, שתסייע לו בקניית סחורותיו ואל תמנע ממנו את עצתך, אלוהים יתעלה </p>
<p>(11-5) אל ימנע ממני את פגישתי עמך. שלחתי את הכספים האלה עמו אך ורק מפני שמאנשינו אנשי מהדייה לא נותר איש </p>
<p>(17-12) ולא .... ; אבקש ממנו שייתן לך לקרוא את התזכיר אשר אצלו; אל תפסיק לכתוב לי, </p>
<p> </p>
                    
                </div>
            
                <div data-canvas="https://geniza.princeton.edu/documents/6559/iiif/textblock/3209/canvas/2/">
                    
                    
                    
                        <h3>verso</h3>
                    
                        <ol>
<li>ותיתן למלמד סבאע מכספי דינר, שקיבלתי בשבילו מאבן כליף (ותשלם) בשבילי …. (לאבן?)</li>
<li>אלאכוה שני דרהמים שנשארתי חייב לו בעד החמאה של האדון אבו אסחק, שלא יכולתי למכור</li>
<li>.... היה בדעתי למכור אותה ביוקר אבל לא יכולתי; אבן איוב גרם לי צרות שאיני יכול לתארן</li>
<li>.... וקילל את מי ששלח אותה ואת אשר ייצר אותה, והלך עמי אל הדיין בגלל הדינר, רמה שהגיע לי ממנו</li>
<li>.... ממני בקבוק .... ומכר אותך. סדר שהאדון אבו אסחאק יתבע אותו בגללו.</li>
<li>אמרתי לו : בקבוק זה יש בו י' אוקיות, ומחירו י' דינרים ....; אמר לי: איני רוצה לדעת עליו ולא על בעליו.</li>
<li>אני שולח לך את מיטב דרישות השלום, ולקטנים ולאדון אבו אלטיב ולאדון אבו אסחק דרישות שלום, ולמי</li>
<li>שנתון להשגחתך דרישות שלום. דרישות שלום, ושלום. </li>
</ol>
                    
                        <h3>verso, address</h3>
                    
                        <p>הדרת אדוני ורבי הנעלה הנכבד אבו אלאפראח ערוס בי"ר יוסף נ"ע, ייתן לו אלוהים אריכות ימים ויתמיד את חסדיו לו; שולייתו המתגעגע אליו, אבו אלסריר ב"ר דויד נ"ע; שלום רב; יגיע לפסטאט. </p>
<p> </p>
                    
                </div>
            
        </section>
    </body>
</html>
