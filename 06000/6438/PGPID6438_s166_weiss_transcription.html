
<html>
    <head>
        <title>Transcription of Legal document: Bodl. MS heb. c 28/68</title>
    </head>
    <body style="max-width: 860px; margin: auto">
        <h1>Transcription of Legal document: Bodl. MS heb. c 28/68</h1>

        <p>Gershon Weiss, "Legal Documents Written by the Court Clerk Halfon Ben Manasse (Dated 1100-1138)" (PhD diss., n.p., 1970).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-68/1.json">
                    
                    
                    
                        <h3>Main</h3>
                    
                        <ol>
<li>1 כנא אנו בית דין קד כתבנא כתאב אשכאץ אלי מניה זפתי</li>
<li>ביד כרים בר מרור עלי</li>
<li>2 המומחה נע דידיע בן אלזלט עלי אלשיך אבו אלמנא מרור</li>
<li>יצחק הזקן בר מרור יהודה</li>
<li>3 הזקן אלדמשקי נע אלמצאלחה אלתי גרת בינהמא באלאסכנדריה</li>
<li>בחכם אלמדע</li>
<li>4 אלדי טהר ביד כרים דנן ותבת פי בית דין וכאן תאריכה</li>
<li>קבל אלמצאלחה פלמא</li>
<li>5 וצל כתאב אלאשכאץ אלי אלדיאן רבנא אברהם ישצו אלמקים</li>
<li>פי מניה זפתי עקד</li>
<li>6 להמא מושב ואלזם אלשיך אבו אלמנא באלטלוע אלי מצר פאחתג</li>
<li>אן לה עואיק תמנעה</li>
<li>7 ען דלך פדכל בינהמא זקני יושר וכושר ואוהבי שלום וקררו</li>
<li>אן יקום אלשיך</li>
<li>8 אבו אלמנא דנן לכרים דנן בסתה דנאניר כארג ען אלעשרה</li>
<li>דנאניר אלדי וקעת בינהמא</li>
<li>9 עליהא אלמצאלחה באלאסכנדריה ותכפלהא רבנ שלמה הכהן הזריז</li>
<li>ישצו וצמן אלקיאם</li>
<li>10 בהא לכרים דנן ען אלשיך אבו אלמנא דנן ולמא כאן פי הדא</li>
<li>אלזמאן וצל כרים דנן</li>
<li>11 ובידה אלשטר אלמכתתב פי מניה זפתי יתצמן אלתזאם ....ך</li>
<li>אלשיך אבו אלמנא דנן (פי) אל</li>
<li>12 סתה דנאניר וכפאלה אלזריז לה פיהא ווקפא אנו בית דין</li>
<li>עליה פאסתחצרנא אל</li>
</ol>
                    
                        <ol>
<li>כנא אנו בית דין קד כתבנא כתאב אשכאץ אלי מניה זפתי ביד כרים בר מרור עלי</li>
<li>המומחה נע דידיע בן אלזלט עלי אלשיך אבו אלמנא מרור יצחק הזקן בר מרור יהודה</li>
<li>הזקן אלדמשקי נע בעד אלמצאלחה אלתי גרת בינהמא באלאסכנדריה בחכם אלמדע</li>
<li>אלדי טהר ביד כרים דנן ותבת פי בית דין וכאן תאריכה קבל אלמצאלחה פלמא</li>
<li>וצל כתאב אלאשכאץ אלי אלדיאן רבנא אברהם ישצו אלמקים פי מניה זפתי עקד</li>
<li>להמא מושב ואלזם אלשיך אבו אלמנא באלטלוע אלי מצר פאחתג אן לה עואיק תמנעה</li>
<li>ען דלך פדכל בינהמא זקני יושר וכושר ואוהבי שלום וקררו . . . . . אן . . . . אלשיך</li>
<li>אבו אלמנא דנן לכרים דנן בסתה דנאניר כארג ען אלעשרה דנאניר אלדי וקעת בינהמא</li>
<li>עליהא אלמצאלחה באלאסכנדריה ותכפלהא רבנ שלמה הכהן הזריז ישצו וצמן אלקיאם</li>
<li>בהא לכרים דנן ען אלשיך אבו אלמנא דנן ולמא כאן פי הדא אלזמאן וצל כרים דנן</li>
<li>ובידה אלשטר אלמכתתב פי מניה זפתי תצמן אלתזאם אלשיך אבו אלמנא דנן . . .</li>
<li>סתה דנאניר וכפאלה אלזריז לה פיהא ווקפנא אני בית דין עליה פאסתחצרנא אל</li>
<li>שיך אבו אלמנא דנן ואלזמנאה באלקיאם באלסתה דנאניר פקאם בהא עלי אל[כ]מאל</li>
<li>ואלתמאם ואקנינא מן כרים באלקבץ ואלתסלם ואברא אלשיך אבו אלמנא דנן ואל</li>
<li>כהן אלזריז מן דלך וברת דמה אלשיך אבו אלמנא דנן מן אלזריז פי הדה אלסתה [דנאניר</li>
<li>ולם יבק ללזריז דנן עליה פיהא טלב ולא תבעה ולא עלקה ולא שום שבועה בעולם</li>
<li>ולא אפילו חרם סתם וכתבנא ללשיך אבו אלמנא דלך ליכון בידה עלי אלזריז</li>
<li>דנן לזכו ולראיה וכאן דלך פי אלעשר אלאכיר מן חדש מרחשון דשנת אלפא</li>
<li>וארבע מאה ותלתין ושבעה שנין למנין שטרות בפסטאט מצר שריר ובריר וקיים</li>
<li>ב ייי א ל פ</li>
<li>יצחק ביר שמואל הספרדי זכ לח הע הב</li>
<li>ח א ב</li>
<li>חלפון הלוי ביר מנשה נע</li>
</ol>
                    
                </div>
            
        </section>
    </body>
</html>
