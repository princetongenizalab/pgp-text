
<html>
    <head>
        <title>Hebrew Translation of Letter: T-S NS 292.50</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS 292.50</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-NS-00292-00050/canvas/1">
                    
                    
                    
                        <h3>recto</h3>
                    
                        <ol>
<li>(1–3) (אני כותב לך, אדוני ורבי, ייתן לך אלוהים אריכות ימים ותמיד את) שלומך ואת אושרך ואת רווחתך ויהיה לך סומך ומגן .... מהבית באלכסנדריה, ביום א' …. (חודש .... יחתום אותו אלוהים עליך) לטובה ויודיעך את ברכתם של</li>
<li> </li>
<li> </li>
<li>החודשים הבאים ; שלום לי בגופי, אבל רק אלוהים יודע את טרדת לבי, אבקש</li>
<li>מאלוהים שייתן אחרית טובה עלינו ועל כל ישראל. הגיע מכתבך ובו אתה מבקש ממני כי אכתוב</li>
<li>.... חננאל נ"ע, וכי אודיע לו שהיה שמי (רשום) על</li>
<li>.... שכתוב בו: רבנו חננאל יחי לעד</li>
<li>.... אצלי ב …. הייתי נותן לקרוא ל'רב' יחד עמך ושומע</li>
<li>.... תכתבו ליעקב (?) ואין אצלי .... ; אבקש ממך או .... אבקש</li>
<li>.... כי ייתן שיקרא אותו אדוני אבו זכרי יהודה, אחיו, ייתן לו אלוהים שלום; וקח ממנו מכתב </li>
<li>אליו ותסדר שבאותו מכתב יודיע לו שקרא את התשובה של רבנו חננאל; ואני אכתוב לו </li>
<li>ואזרז אותו מכאן שיעתיק ה' (העתקות) ואשלח אותן באוניות המלחמה, אם תצא לפועל</li>
<li>הפלגתן – מי ייתן ! ונכיר לך תודה על הדבר(?). ואשר למה שכתבת על הקשיים: הקשיים נמשכים;</li>
<li>חי אלוהים ! לא רק פעם ולא רק פעמיים הייתי מבקש שישלחו לי אותם. אבל, חי אלוהים! – הכי קשה עלי</li>
<li>שייחסת לי דברים שאין זה ראוי לשכמותך לייחסם לידיד, והוא שאמרת לי בעניין</li>
<li>.... לך מכתבי בעניין מותו של הרב, רבנו נ"ע. בנך כמוהו כבני אני</li>
<li>.... בני נכנס .... רק שמחה בו</li>
<li>…. לך ממני; יחרים אלוהים</li>
<li>.... בני אינו גורם לך לבכות ולהזיל דמעה בזמן</li>
<li>.... אלוהים בינו ובין בני; אשר למה שכתבת על מה שקרה לך ב.... </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00292-00050/canvas/2">
                    
                    
                    
                        <h3>verso</h3>
                    
                        <ol>
<li>אליו; כתוב אליו רק בעדינות ובלשון של בקשה; אם תבקש ממישהו אחר כי יכתוב לו, אל (תבקש זאת) מאחיו,</li>
<li>ולא מאדוני ורבי הנכבד, האדון אבו אלסרור יושע בן נתן ז"ל, או מי שמפריע</li>
<li>לו; תראה לו אך ורק .... שאתה אסיר תודה לו, והלוא זה מה שהכי ראוי לך וגם לו. כתבת </li>
<li>שיחד עם מכתביך אלי נמצא מכתב לאדוני אבו זכרי אלחנן; האיש שמסר את מכתבך הוא</li>
<li>זכרי בן עמאר; שאלתיו אפוא בדבר מכתבך לאלחנן ואמר לי: מסרתיו לו. מכתב שיוכל</li>
<li>להועיל לך הוא מכתב מאדוני אבו זכרי יהודה אחיו. סדר שאדוני אבו סהל</li>
<li>מנשה, גיסי, יבקש בשמך מאדוני אבו אלסרור יושע בן נתן נ"ע כי יכתוב מכתב</li>
<li>זירוז במקומו, על פי סמכות הידועה לו שניתנה לו באופן הדדי (?). אשר למכתב אדוני</li>
<li>אבו זכרי אלחנן, סבורני שלא יביא לא תועלת ולא לחץ מועיל ; והלוא אינך</li>
<li>רוצה ממני יותר מזה. קבל ממני את מיטב דרישות השלום, ולאדוני אבו אלופא מיטב דרישות השלום. </li>
</ol>
                    
                        <h3>verso, right margin</h3>
                    
                        <p>.... מיטב דרישות השלום, ול .... יגן עליו אלוהים, דרישות שלום .... </p>
<p> </p>
                    
                        <h3>verso, bottom</h3>
                    
                        <p>לאדוני ורבי אבו יעקב אצחק .... ייתן לו אלוהים אריכות ימים ויתמיד את שלומו .... </p>
<p> </p>
                    
                </div>
            
        </section>
    </body>
</html>
