recto

(2−1) בשם אלוהים הרחמן הרחום. אני כותב, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת הגנתך ואת חסדו לך, מאלכסנדריה, ב־3
 
בג'מאדא ב, יודיעך אלוהים את ברכתו וייתן לך אושר בחודשים שאחריו. דע אדוני, ששלחתי כמה מכתבים אל הדרתך לפני כן וביקשתי ממך שתודיעני את ענייני
אבי, אבל לא עשית זאת, אף לא קיבלתי ממך תשובה וציער אותי הדבר; אף לא קיבלתי מכתב מאבי, זה עשרים ימים;
והריני מבקש ממך, אדוני, יתמיד אלוהים את עזרתו לך, כי תזרו אותו שישלח לי מכתב כדי שאדע ממנו את שלומו ואת שלום בן הרב, ואם הוא
עומד לנסוע, ותנוח דעתי, ואמצא מרגוע לעצמי על ידי זאת, ברצון האל, כי דברים אלה מטרידים אותי עד מאוד. ביקשתי את חסדי אלוהים,
תתהלל גבורתו, ושלחתי אל אבי שלושה כיסי דינרים בידי אנשים אחרים, והם: שמאר, אתה אדוני מכיר אותו,
בן אחות חיים בן הלאל; יוסף אלפאסי אלד'כי; ח'לף אלאנדלסי, המשרת, גם אותו 

recto, right margin
מכיר אבי; אך אם, חס ושלום, אבי אינו נמצא שם, אבקש את חסדך, אדוני, צריך שתמכור אותם על פי ראות עיניך לגביהם; הלוא מרביתם טובים, מכר מהם אבי בשני קיראטים פחוץ חבה ב'נזאריים'; אין ספק שאתה, אדוני, מודע לזאת. בידי שמאר שלחתי 
recto, top margin
חמישים דינרים ובידי ח'לף שנים עשר דינרים וחצי ובידי יוסף אלד'כי ארבעים דינרים. עוד אודיעך אדוני שהגיע ה'קארב' של אבו עלי אלשאמי ממהדייה, אבל לא היה בו איש
verso

מאנשינו, אבל יש בו כריכה לשני האדונים בני התאהרתי, אלוהים שומרם, ובה כיס לחשבון הפרטי של האדונים רבותי
שני בני אלסכרי, אלוהים שומרם, ובו מאה וחמישים דינר (שקולים) ומניינם מאה ושישים דינר ושמינית, סג'למאסיים ורבעי דינרים, ודינרים 'האכמי',
ודינרים פגומים בתערובת עם דינרים שונים, זאת לידיעתך. והגיעו חוץ מזה, עם תמאם, גם תשעים מת'קאלים משי
טווי, והם בשביל בגדים תסחריים. כתבת במכתבך הקודם שנשלח אל אבי שימסור אותם, ברצון האל ; ושתי אדרות 'סוסית' ושמלה קיצית
ששלח לו, הכריכה הראשונה, עם עשר יריעות 'סוסי' אדומות, אבקש מאלוהים שיכתוב הכול לשלום. אבקש ממך שתמסור את מכתבי 

verso, right margin
לאדוני אבו עלי חסן בן סלאמה ותורה לו שישלח את הכיס, מול החנות של אבי. הגיע מכתבו אל האדון אבו אלחסין; ברצון האל הוא יביא מה שביקשתי ממנו, ברצון האל. אני שולח לך את מיטב דרישות השלום, 
verso, top margin
ולאדוני אבו זכריא בנך, ישמור אלוהים את גדולתו, מיטב דרישות השלום. הודע לי מה שלום אבי, ואיך הוא מרגיש ; מסתפק אני באמונתי באלוהים לבדו. 
verso, bottom margin
מסור דרישות שלום לאבי, והודע לו שבהשגחתו של בן הניס נמצא ארגז, קח את הדינרים שבו; נמצא בו (גם) שק. ובתוך מכתב זה נמצא מכתב שלי בשבילו; כתוב לי מה שלומו ומה נשאר לזכותו מן הנשואים, בטובך. 
 
verso, address
יימסר לאסמעיל בן פרח אלקאבסי, בחנות של עבד בן בשר הפקיד. קיבלתי את הסל מאת בדר הנוצרי; אשר לאריזות שמסרתי, לא הגיע התזכיר אלי וכתבתי לך שתשלח אותן; יש אצלו כיס. אם תשלח משהו שלח אל ....; לאדוני ורבי אבו סהל מנשה בן דאוד אלצירפי, ישמור אלוהים את שניהם. פרח בן אסמעיל בן פרח. אמונה מתמדת. יש בו משהו, ואל תשליך אותו לארגז, ג' במרחשון.