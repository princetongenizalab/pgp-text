
<html>
    <head>
        <title>Hebrew Translation of Letter: T-S NS 338.95</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS 338.95</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-NS-00338-00095/canvas/2">
                    
                    
                    
                        <h3>recto</h3>
                    
                        <ol>
<li>(2−1) בשם אלוהים הרחמן הרחום. אני כותב, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת הגנתך ואת חסדו לך, מאלכסנדריה, ב־3</li>
<li> </li>
<li>בג'מאדא ב, יודיעך אלוהים את ברכתו וייתן לך אושר בחודשים שאחריו. דע אדוני, ששלחתי כמה מכתבים אל הדרתך לפני כן וביקשתי ממך שתודיעני את ענייני</li>
<li>אבי, אבל לא עשית זאת, אף לא קיבלתי ממך תשובה וציער אותי הדבר; אף לא קיבלתי מכתב מאבי, זה עשרים ימים;</li>
<li>והריני מבקש ממך, אדוני, יתמיד אלוהים את עזרתו לך, כי תזרו אותו שישלח לי מכתב כדי שאדע ממנו את שלומו ואת שלום בן הרב, ואם הוא</li>
<li>עומד לנסוע, ותנוח דעתי, ואמצא מרגוע לעצמי על ידי זאת, ברצון האל, כי דברים אלה מטרידים אותי עד מאוד. ביקשתי את חסדי אלוהים,</li>
<li>תתהלל גבורתו, ושלחתי אל אבי שלושה כיסי דינרים בידי אנשים אחרים, והם: שמאר, אתה אדוני מכיר אותו,</li>
<li>בן אחות חיים בן הלאל; יוסף אלפאסי אלד'כי; ח'לף אלאנדלסי, המשרת, גם אותו </li>
</ol>
                    
                        <h3>recto, right margin</h3>
                    
                        <p>מכיר אבי; אך אם, חס ושלום, אבי אינו נמצא שם, אבקש את חסדך, אדוני, צריך שתמכור אותם על פי ראות עיניך לגביהם; הלוא מרביתם טובים, מכר מהם אבי בשני קיראטים פחוץ חבה ב'נזאריים'; אין ספק שאתה, אדוני, מודע לזאת. בידי שמאר שלחתי </p>
                    
                        <h3>recto, top margin</h3>
                    
                        <p>חמישים דינרים ובידי ח'לף שנים עשר דינרים וחצי ובידי יוסף אלד'כי ארבעים דינרים. עוד אודיעך אדוני שהגיע ה'קארב' של אבו עלי אלשאמי ממהדייה, אבל לא היה בו איש</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00338-00095/canvas/1">
                    
                    
                    
                        <h3>verso</h3>
                    
                        <ol>
<li>מאנשינו, אבל יש בו כריכה לשני האדונים בני התאהרתי, אלוהים שומרם, ובה כיס לחשבון הפרטי של האדונים רבותי</li>
<li>שני בני אלסכרי, אלוהים שומרם, ובו מאה וחמישים דינר (שקולים) ומניינם מאה ושישים דינר ושמינית, סג'למאסיים ורבעי דינרים, ודינרים 'האכמי',</li>
<li>ודינרים פגומים בתערובת עם דינרים שונים, זאת לידיעתך. והגיעו חוץ מזה, עם תמאם, גם תשעים מת'קאלים משי</li>
<li>טווי, והם בשביל בגדים תסחריים. כתבת במכתבך הקודם שנשלח אל אבי שימסור אותם, ברצון האל ; ושתי אדרות 'סוסית' ושמלה קיצית</li>
<li>ששלח לו, הכריכה הראשונה, עם עשר יריעות 'סוסי' אדומות, אבקש מאלוהים שיכתוב הכול לשלום. אבקש ממך שתמסור את מכתבי </li>
</ol>
                    
                        <h3>verso, right margin</h3>
                    
                        <p>לאדוני אבו עלי חסן בן סלאמה ותורה לו שישלח את הכיס, מול החנות של אבי. הגיע מכתבו אל האדון אבו אלחסין; ברצון האל הוא יביא מה שביקשתי ממנו, ברצון האל. אני שולח לך את מיטב דרישות השלום, </p>
                    
                        <h3>verso, top margin</h3>
                    
                        <p>ולאדוני אבו זכריא בנך, ישמור אלוהים את גדולתו, מיטב דרישות השלום. הודע לי מה שלום אבי, ואיך הוא מרגיש ; מסתפק אני באמונתי באלוהים לבדו. </p>
                    
                        <h3>verso, bottom margin</h3>
                    
                        <p>מסור דרישות שלום לאבי, והודע לו שבהשגחתו של בן הניס נמצא ארגז, קח את הדינרים שבו; נמצא בו (גם) שק. ובתוך מכתב זה נמצא מכתב שלי בשבילו; כתוב לי מה שלומו ומה נשאר לזכותו מן הנשואים, בטובך. </p>
<p> </p>
                    
                </div>
            
        </section>
    </body>
</html>
