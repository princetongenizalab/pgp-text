
<html>
    <head>
        <title>Transcription of Legal document: ENA 2559.13</title>
    </head>
    <body style="max-width: 860px; margin: auto">
        <h1>Transcription of Legal document: ENA 2559.13</h1>

        <p>Moshe Yagur, "Religious Identity and Communal Boundaries in Geniza Society (10th-13th centuries): Proselytes, Slaves, Apostates‎" (in Hebrew) (PhD diss., Hebrew University of Jerusalem, 2017).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/6594/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>נקול נחן אלשהוד אלואצעין כטוטנא אכר הדא אלמסטור אן נחן מחקקין בשהאדה לא ריב פיהא</li>
<li>ולא אלתבאס יחתוי עליהא אן אלצבייה אלמסמאה אכרמיה אלמתרבייה פי דאר אלשיך אלאסעד אלמתטבב</li>
<li>הזקן היקר סֺטֺ אנהא ליסת מן אלנסב אלשריף נעני קהל ייי אלמנסובין לישראל עליה אלסלאם וליס</li>
<li>להא תעלק במשפחה מן משפחותיהם וליס הי לא ממזרת ולא נתינה ולא שתוקית ולא אסופית</li>
<li>[[ולא שפחה ולא גיורת ולא משוחררת]] ולא בדוקית [[ולא נעלם להא לא אצל ולא פצל ולא נסבה]]</li>
<li>אלבנוה פלמא אלתמס מנא מא נעלמה מן דלך ליכון מכלד פי //מא// בעד פשהדנא במא נעלמה</li>
<li>ובדלך כתבנא כטוטנא וקיידנא שהאדתנא בכט יבקי בעדנא וכאן דלך פי אלעשר</li>
<li>אלאוסט מן חדש אייר שנת אלפא וחמש מאה ועשרין ותמני שנין לשטרות בפסטאט</li>
<li>מצרים דעל נילוס נהרא מותבה ומה דידענא כתבנא וחתמנא למיהוי ראייה</li>
<li>מיומא דנן ולעלם מא בין אלאסטר והו צחיח</li>
<li>והכל שריר ובריר וקיים</li>
</ol>
                    
                </div>
            
        </section>
    </body>
</html>
