
<html>
    <head>
        <title>Transcription of Letter: T-S Misc.28.37</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.37</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00028-00037/canvas/1">
                    
                    
                    
                        <h3>recto</h3>
                    
                        <ol>
<li>כתאבי אליך סאמיי וסידי אטאל אללה פי אלכיר בקאך וצאנך ווקאך ומן תופיקה</li>
<li>לא אכלאך מן מוסתקר נצף מן אב ערפך אללה ברכתה ומא יליה ען חאל</li>
<li>סלאמה ונעמה ללה אלחמד ושוק שדיד לטאלעתך אלמבארכה קרב אללה</li>
<li>אלאגתמאע בך פי קדסה אנה ולי דאלך ואלקאדר על[יה] וקד תקדם כתבי</li>
<li>אליך עאם אול פי אלמראכב אלדי רגעת ושק עלי אד לם תרא כתאבי נסל</li>
<li>אללה אן יגעלך פי חיז אלסלאמה נעלמך יאסיידי כנת עמלת דאך אל</li>
<li>שי אלדי אכדתה מן בלפרג אלגרבי פי גמלת פלפל לי ובעת מן גמלת</li>
<li>אלפלפל בעצה ואשתרית בית י' קנאטיר לוז מכסור ונצף קנטאר</li>
<li>לאסין ושדת אלגמיע עדלין ואנפדתהם פי מרכב מולאי אלשיך אבו</li>
<li>עבדאללה אלא מולאי אלשיך אבו אלפצל אבן אלסכרי פאן מן אללה</li>
<li>בסלאמת הדא אלרחל וכאן אבו אלפרג אלמדכור באלחצרה ואראד</li>
<li>יקבץ מא יכצה פיהא תתפצל אנת וסיידי אלשיך אבי אלמעאלי</li>
<li>וסיידי אלשיך אבי עמראן תמציו מעה למולאי אלשיך אבו אלפצל</li>
<li>תקולו לה יסלם לה מא יכצה פי מא תקדם דכרה וישהדכם עליה</li>
<li>במא קבץ פאן אכתאר אן יבקי אלשי עלי חאלה ימצי מעכם</li>
<li>אלי אלרגול יקול לה ירדה עלי חאלה ואנא אן שא אללה נביע</li>
</ol>
                    
                        <h3>recto, right margin</h3>
                    
                        <ol>
<li>בקיה אלפלפל וננפדה</li>
<li>למולאי אלשיך אבו </li>
<li>אלפצל ידפע לה</li>
<li>מא יכצה פיה</li>
<li>ואן כאן אלרגל</li>
<li>גאיב י[דפ]ע אל</li>
<li>רחל [         ]</li>
<li>אן כדא כאן </li>
<li>ביני ובינה יכון</li>
<li>עלם דא ענדך</li>
<li>ועלי כאצה</li>
</ol>
                    
                        <h3>recto, top margin</h3>
                    
                        <ol>
<li>רוחך אלשריפה</li>
<li>אפצל אלסלאם</li>
<li>ותכץ ודלך</li>
<li>אחיאה אללה</li>
<li>אלסלאם וכץ</li>
<li>אלשיך מרנא'</li>
<li>ורבנא' ר'</li>
<li>יהודה ראש</li>
<li>כלה אפצל</li>
<li>אלסלאם</li>
<li>ותכץ מולאי</li>
<li>אלשיך אבי</li>
<li>אלפצל אכוה</li>
<li>אפצל אל</li>
<li>סלאם ואנא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00037/canvas/2">
                    
                    
                    
                        <h3>verso</h3>
                    
                        <p>אסמעיל ולד צאחב אלכתאב ואכי נכצוך אלסלאם ושלומך ירבה לעד אמן סלה</p>
<p> </p>
                    
                        <h3>verso, address</h3>
                    
                        <ol>
<li>לסידי ומולאי אבא אלפרג נסים בן           מן יהודה אבן אסמעיל נ''ע אלאנדלסי</li>
<li>                     עיאש    נ''ע</li>
<li>אטאל אללה בקאה ואדאם סלאמתה</li>
</ol>
                    
                </div>
            
        </section>
    </body>
</html>
