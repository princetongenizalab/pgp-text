recto

אני כותב לך, אדוני הנעלה, ייתן לך אלוהים ימים ארוכים וטובים ויגן עליך וישמרך והצלחות 
לא ימנע ממך, מהבית, בחצי אב, יודיעך אלוהים את ברכתו ואת (הברכה של החודשים) הבאים אחריו.
שלומי טוב ואני מאושר, תודה לאל, אבל אני מתגעגע מאוד אל פניך המבורכים, יקרב אלוהים
את פגישתי עמך בקודשו כי קרוב הוא להיענות וגיבור לעשות זאת. לפני כן שלחתי לך מכתבים
אשתקד באוניות שחזרו והיה קשה עלי הדבר, שלא ראית מכתב ממני; אבקש
מאלוהים שישימך במחוז השלום. אודיעך אדוני, סידרתי אותו
דבר שקיבלתי מאבו אלפרג' המגרבי בתוך כלל הפלפל שלי, ומכרתי מכלל
הפלפל חלק וקניתי בו י' קנטארים שקדים קלופים וחצי קנטאר
'לאסין' וארזתי הכול בשני משואים ושלחתים באוניית אדוני ורבי אבו
עבדאללה אל אדוני ורבי אבו אלפצל בן אלסכרי: אם יעשה אלוהים חסד, 
וסחורה זו תגיע בשלום, ויהיה אבו אלפרג' הנ"ל נוכח וירצה
לקבל את השייך לו בהם, תואילו אתה ואדוני ורבי אבו אלמעאלי
ואדוני ורבי אבו עמראן, ותלכו עמו אל אדוני ורבי אבר אלפצל
ואמרו לו שימסור לו את השייך לו מתוך מה שהוזכר לעיל, ויעשה אתכם עדים
על מה שקיבל. אם ירצה להשאיר את הדבר כפי שהיה. ילך אתכם
אל האיש ויאמר לו שיחזירנו כפי שהיה. ברצון האל, אני אמכור

recto, right margin
את יתרת הפלפל ואשלח אותו אל אדוני ורבי אבו אלפצל, וישלם לו את חלקו בו. ואם האיש ייעדר, יש למסור את הסחורה .... כי כך התנינו ביני ובינו, זאת לידיעתך. הריני שולח לך, נכבדי 
 