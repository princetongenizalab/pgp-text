
<html>
    <head>
        <title>Transcription of Letter: T-S Misc.28.207</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.207</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-MISC-00028-00207/canvas/1">
                    
                    
                    
                        <h3>Recto</h3>
                    
                        <ol>
<li>              וסי]די בקאך ואדאם איאם סלאמתך ורעאיתך וציאנתך וכפאיתך וחראסתך</li>
<li>    ] כתבת ישיכי וסידי ען אחואל אן תסרך ואמור אן תבהגך דלך פצ'ל אללה גל ועז</li>
<li>          ] אלשוק נחוך בחית לא אסתטיע נצפה אסל אללה אן ימן עלי באלאגתמאע</li>
<li>                ]נא וצלת כתבך ישיכי וסידי אלאולה ושיכי אבי זכריא מחבך אחצ'רהם</li>
<li>    ] אן כרג' אלי אשיר פוג'הת בכתאב אליה ווקף עליה וכתב ג'ואבה ווגה //כתאב// אלי [      ]</li>
<li>              ] אן תלתה ווג'התה אליה מע אלפראנקין יום כתאבי האדא אליך וגואבה יצל [אליך]</li>
<li>        ] מע אול מן יכרג אלי נאחיתכם אן שא אללה ואנת תעלם ישיכי וסידי אנך</li>
<li>       ]//אללה// וליס לנא פי דאך אלמוצ'ע אחד סואך ולא פי גירה מן אלמואצע מתלך וקד</li>
<li>     כ]תאבך אלדי כתבת אלי מחבך ושרפתני ביה ולקד עז עלי שגל אן אשתגלת סרך</li>
<li>     ל]אן לם ימכנני גיר דלך למא אתצל בי מן פעל אוליך אלקום וממא עז עלי אבי</li>
<li>             ]// בה אידה אללה גל ועז// דאך אלכלאם פראית אן אתלאפא אלקצה בכתאבי ולעמרי לקד כאנת בידה</li>
<li>      ] עלוהא אבי זכריא אכי סלמה אללה לקד זאל אכתר מא כאן יגדה ולקד עז</li>
<li>            ] אנא נחסמך חלילה חלילה אן יכון האדא ולא יטלע האדא עלי סדרנא</li>
<li>                ] האדא אן יתהם אנסאן מן הו עדתה ואליה יסתנד פי גמיע אמורה ואמא</li>
<li>                ] אן קד אשנעו אנהם כתבה כתב באשיא פכשינא אן יכון כברהא אח[      ]</li>
<li>               ר]אס אלמתיבה נט' רח' פיתסע עלינא אלכרק פבאדרת בדאך אלכתאב לילחק</li>
<li>                ] לעמרי ואן נפד דאך אלכתאב ואן כאן ליס פיה צ'כר אנסאן עלי מא צ'כרתה אנת</li>
<li>                ] קד אנצלח אכתרהא ולא בקי מן אלגמאעה אלי בעץ' נפר ממן הום מתכלין עלי</li>
<li>                ] פמתי לם יכון לה כבר אייס אלנאס מן אלמחלוקת ואנצלח אמרהם ואמא</li>
<li>                ] אן לא יתזיד ואמא נחן פליס ילחקנא מן האדא שי ולא נפכר פיה אלי מן אגל אלמחלוקת</li>
<li>              א]בי יעקוב יוסף בן אברהם בן ספוס והו מן אבנא אלתג'אר ואלאצול ושאב אן פיה כיר</li>
<li>                ] פאחב מן פצ'ל שיכי וסידי אן יעמל מעה כעואידה אלחסנה איד ליס ידכר אלבלד</li>
<li>                יח]תאג אלי מערפתה ומעה כתב אלמתאיב כלהא כתבנא וכתב אבו יוסף סלמה אללה מע</li>
<li>                 ] ענדנא פי אלוקת פי מן מצ'א אולא מנה בחמלהא איד הו אלתקה אלמאמון פאחב מנך</li>
<li>                 ] בכתאבך מע כל חאגה תערץ לך אכן פיהא סארך איך הואיגך ענדי פרץ' אן</li>
<li>                 ] אנת דאך לאבי יעקוב האדא ענד אבי יעקוב יוסף שריך אבו אלולידל ק' די'נ' לקד רגה אל</li>
<li>שיך אבו י]עקוב יוסף בן אסחק צדיקנא סלמה אללה ואמרה באן יביע אלחריר וקת וצרלה וירפע</li>
<li>ואחב מן ש]יכי וסידי חסן אלענאיה ביה חתי תצל אליה רואג אנה ליס יקים פי אלמוצ'ע ואנמא ישתרי</li>
<li>          ] קד חמל איצ'א מעה תיאב כז מתאע אן חסן גיד והו אמר אן לך קליל פנחב אלענאיה</li>
<li>     ] חסבמא עודה אללה פי גמיע מא יחתאג אליה קראת עלי שיכי וסידי אפצל</li>
<li>[אלסלם ועלי] סידי אבי אלפרג אידה אללה אפצל אלסלם וסידי אגל מן כל צדר ושלום ומעה כתאב</li>
<li>     א]נת תקף עליה אן שא אללה ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00207/canvas/2">
                    
                    
                    
                        <h3>Verso</h3>
                    
                        <ol>
<li>לשיכי וסידי וגלילי אבי אלבשר אטאל אללה בקאה עזיז מ[כרמא] מן אבי [</li>
<li>יעקב בן יוסף בן עוכל [אללה וליה] </li>
</ol>
                    
                </div>
            
        </section>
    </body>
</html>
