
<html>
    <head>
        <title>Transcription of Letter: T-S Misc.28.207</title>
    </head>
    <body style="max-width: 860px; margin: auto">
        <h1>Transcription of Letter: T-S Misc.28.207</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-MISC-00028-00207/canvas/1">
                    
                    
                    
                        <h3>Recto</h3>
                    
                        <ol>
<li>&nbsp; &nbsp;וסי]די בקאך ואדאם איאם סלאמתך ורעאיתך וציאנתך וכפאיתך וחראסתך&nbsp;</li>
<li>&nbsp;] כתבת ישיכי וסידי ען אחואל אן תסרך ואמור אן תבהגך דלך פצל אללה גל ועז&nbsp;</li>
<li>] אלשוק נחוך בחית לא אסתטיע נצפה אסל אללה אן ימן עלי באלאגתמאע&nbsp;</li>
<li>]נא וצלת כתבך ישיכי וסידי אלאולה ושיכי אבי זכריא מחבך אחצרהם&nbsp;</li>
<li>] אן כרג'אלי אשיר פוגהת בכתאב אליה ווקף עליה וכתב גואבה ווגה וכתאבון&nbsp;אלי [&nbsp;</li>
<li>] אן תלתה ווגהתה אליה מע אלפראנקין יום כתאבי האדא אליך וגואבה&nbsp;רצל [אליך]&nbsp;</li>
<li>] מע אול מן יכרג אלי נאחיתכם אן שא אללה ואנת תעלם ישיכי וסידי אנך</li>
<li>]//אללה// וליס לנא פי דאך אלמוצע אחד סואך ולא פי גירה מן אלמואצע&nbsp; מתלך וקר&nbsp;</li>
<li>כ]תאבך אלדי כתבת אלי מחבך ושרפתני ביה ולקד עז עלי שגל אן אשתגלת סרך</li>
<li>ל]אן לם ימכנני גיר דלך למא אתצל בי מן פעל אוליך אלקום וממא עז עלי אבי&nbsp;</li>
<li>] //בה אידה אללה גל ועז// דאך אלכלאם פראית אן אתלאפא אלקצה&nbsp;בכתאבי ולעמרי לקד כאנת בידה</li>
<li>] עלוהא אבי זכריא אכי סלמה אללה לקד זאל אכתר מא כאן יגדה ולקד עז</li>
<li>] אנא נחסמך חלילה חלילה אן יכון האדא ולא יטלע האדא עלי סדרנא</li>
<li>] האדא אן יתהם אנסאן מן הו עדתה ואליה יסתנד פי גמיע אמורה ואמא</li>
<li>] אן קד אשנעו אנהם כתבה כתב באשיא פכשינא אן יכון כברהא&nbsp;</li>
<li>אח[ ]</li>
<li>ר]אס אלמתיבה נט רח פיתסע עלינא אלכרק פבאדרת בדאך אלכתאב&nbsp;</li>
<li>] לעמרי ואן נפד דאך אלכתאב ואן כאן ליס פיה צכר אנסאן עלי מא&nbsp;</li>
<li>] קד אנצלח אכתרהא ולא בקי מן אלגמאעה אלי בעץ נפר ממן הום מתכלין עלי</li>
<li>] אן לא יתזיד ואמא נחן פליס ילחקנא מן האדא שי ולא נפכר פיה אלי מן אגל אלמחלוקת&nbsp;</li>
<li>א]בי יעקוב יוסף בן אברהם בן ספוס והו מן אבנא אלתגאר ואלאצול&nbsp;ושאב אן פיה כיר&nbsp;</li>
<li>] פאחב מן פעל שיכי וסידי אן יעמל מעה כעואידה אלחסנה איך ליס&nbsp;ידכר אלבלר&nbsp;</li>
<li>יח]האג אלי מערפתה ומעה כתב אלמתאיב כלהא כתבנא וכתב אבו&nbsp;יוסף סלמה אללה מע&nbsp;</li>
<li>] ענדנא פי אלוקת פי מן מצא אולא מנה בחמלהא איך הו אלתקה&nbsp;אלמאמון פאחב מנר&nbsp;</li>
<li>בכתאבך מע כל חאגה תערץ לך אכן פיהא סארך איך הואיגך ענדי&nbsp;פרץ אן&nbsp;</li>
<li>] אנת דאך לאבי יעקוב האדא ענד אבי יעקוב יוסף שריך אבו אלולידק&nbsp;דין לקר רגה אל</li>
<li>שיך אבו יעקוב יוסף בן אסחק צדיקנא סלמה אללה ואמרה באן יביע אלחריר וקת&nbsp;וצרלה וירפע</li>
<li>ואחב מן שיכי וסידי חסן אלענאיה ביה חתי תצל אליה רואג אנה ליס יקים פי אלמוצע ואנמא ישתרי&nbsp;</li>
<li>] קד חמל איצא מעה תיאב כן מתאע אן חסן גיד והו אמר אן לך קליל פנחב&nbsp;אלענאיה&nbsp;</li>
<li>] חסבמא עודה אללה פי גמיע מא יחתאג אליה קראת עלי שיכי וסידי אפצל&nbsp;</li>
<li>[אלסלם ועלי] סידי אבי אלפרג אידה אללה אפצל אלסלם וסידי אגל מן כל צדר ושלום&nbsp;אזנת תקף עליה אן שא אללה ושלום&nbsp;&nbsp;</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00207/canvas/2">
                    
                    
                    
                        <h3>Verso</h3>
                    
                        <ol>
<li>לשיכי וסידי וגלילי אבי אלבשר אטאל אללה בקאה עזיז מ[כרמא] מן אבי [</li>
<li>יעקב בן יוסף בן עוכל [אללה וליה]</li>
</ol>
                    
                </div>
            
        </section>
    </body>
</html>
