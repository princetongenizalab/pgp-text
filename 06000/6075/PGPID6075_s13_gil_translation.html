
<html>
    <head>
        <title>Hebrew Translation of Letter: T-S NS 228.6</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S NS 228.6</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-NS-00228-00006/canvas/1">
                    
                    
                    
                        <h3>verso</h3>
                    
                        <ol>
<li>התורה מ' דינר ושליש ורבע, בניכוי הנחה לקונים, ומתווך, שני דינרים וקיראט ;</li>
<li>כיסוי וסבל ומקבל, ד', א' וחצי ושליש, וחצי קראט; עמלת הפקיד, חצי ושליש;</li>
<li>סך הכול, שבעה דינרים ושני שלישים וקיראט וחצי; היתרה, ל"ב דינרים וחצי ושליש, וחצי קיראט ; ונמכרה</li>
<li>בשבילו חבילה שנייה, שמשקלה הסתכם נטו בקנ''ר רטלים, במחיר ד' רטלים ורבע (בדינר), התמורה ל"ו דינר ושישית,</li>
<li>וקיראט וחבה. בניכוי הנחה לקונים, ומתווך, שני דינרים ושליש; כיסוי ועזרה,</li>
<li>ד' ושלושה רבעים; סבל ומקבל ושוקל, שמינית; עמלת הפקיד, שלושה רבעים. יתרת דמי ההובלה,</li>
<li>דינר ורבע. סך הכול, תשעה ושישית וקיראט; היתרה, כ"ז דינרים וחבה; הסתכמה הכנסתו </li>
<li>מן התמורה של שני המשואים בשישים דינר וחצי ושמינית, ודאנק; בניכוי המקדמה ששילמתי בשבילו מכספי</li>
<li>באלכסנדריה בער היטל הסלטאן ושכירות והוצאות, שבעה דינרים ושמינית, וחצי קיראט; היתרה לזכותו: נ''ב דינרים ושני שלישים וקיראט וחבה.</li>
<li>קניתי לו בהם (אריגים) פרסי וארג'ישי, בתוך שני משואים, וכבר שלחתי אותם ב'כנזירה' של כן וארו;</li>
<li>אלוהים יתעלה יכתבה לשלום. להלן פירוט שבעת הדינרים ושמינית, וחצי קיראט, אשר שילמתי בשבילו</li>
<li>באלכסנדריה: חצר בבית הפקיד ג' דרהמים(?). סבלים, י"ד דרהמים, שומרים וחיילים ורישום(?), ג' דרהמים(?), חבילות(?),</li>
<li>שבעה, שוחד ובודק, שישה, היטל בעד כיסוי, ד' דרהמים(?) ושליש ורבע ; חלק מן השכירות, דינר ושלושה רבעים, סך הכול</li>
<li>בזהב, שישה ושליש ורבע, ובדרהמים 'ורק' ל"ג ושמינית; על פי שלושים דרהם ושליש (בדינר) יהיה סך הכול שבעה דינרים, וחצי קיראט ויחד עם</li>
<li>הפסד כולל יהיה סך הכול שבעה וחצי, וחצי קיראט. הואילה לתת לו לקרוא חלק זה במכתבי, והתנצל</li>
<li>לפניו בשמי על שאיני כותב לו, כי נושא מכתבי זה נחפז לצאת ולא הספקתי לשלוח עמו</li>
<li>אלא מכתב זה. ברצון האל אכתוב לו מאלכסנדריה. הודע לו את עוצם געגועי</li>
<li>אליו, כמו כן, מסור מסני דרישות שלום לאדוני אבו אלבשר אזהר בן מנצור, והודע לו</li>
<li>שמכרתי בשבילו את ה' משואי הפשתים ששלח עמי בשבילו האדון אבו זכרי, על פי מחירים </li>
<li>משתנים; האחד משקלו נטו קנ"ז ושלושה רבעים, במחיר ד' (רטלים בעד דינר) – חלק ממנו, וארבעה פחות אוקיה</li>
<li>חלק (אחר) ; משאוי שני משקלו נטו קכ"ד, המחיר ד' ושתי אוקיות; משאוי שלישי משקלו נטו</li>
<li>ק"מ, המחיר ד' ואוקיה ; משאוי רביעי משקלו נטו ק"י, המחיר ד' ושני שלישים; משאוי חמישי</li>
<li>משקלו נטו קט"ו, במחיר ד' ושתי אוקיות. הסתכם לו בעד תמורת ה' המשואים אחרי כל</li>
<li>ההיטלים קי"ז דינרים ורבע ושמינית וקיראט; בעד פשתים 'מהדוי', דינר. סך הכול קי"ח דינר ורבע וקיראט. קניתי</li>
<li>לו (אריגים) פרסי וארג'ישי בתוך ה' משואים; שלחתי שניים מהם ב'קארב' של בן קיאם, ג' ב'כנזירה' של</li>
<li>בן וארו. היתרה לזכותו, שבעה דינרים וחצי ושמינית, וחצי קיראט. קניתי לו בהם כסף בתוך כלל הכסף אשר עמי.</li>
<li>שילמתי תמורת שכירות לאדוני ורבי אבו אלפרג' רבע דינר. ואת חשבונו אפרט לאדוני ורבי </li>
</ol>
                    
                        <h3>verso, right margin</h3>
                    
                        <p>(1–5) אבו זכרי, ברצון האל ; אלוהים יתעלה יגן עליו ועלינו. </p>
<p>(6–15) הואילה לתת לו לקרוא את החלק ממכתבי זה. מסור בשמי את מיטב דרישות השלום לאדון אבו אסחק אברהים בן סגמאר ולבנו, </p>
<p>(16–26) והודע להם את עוצם געגועי אליהם; והיוודע אצלו למעני אם אמנם איתנה דעתו בדבר החנות שעליה הסכמתי </p>
<p> </p>
                    
                        <h3>verso, top margin</h3>
                    
                        <p>עמו, וכתוב לי בפירוט, אם אעשה כשורה(?), או קח .... בביתי, ואעלה (?). </p>
<p> </p>
                    
                        <h3>verso, bottom text</h3>
                    
                        <p>מסור בשמי את מיטב דרישות השלום לר' ת'אבת החזן ולבנו, ומסור לו את המכתב, ויקרא אותו לאדוני השופט ולבן דודו. </p>
                    
                        <h3>verso, address</h3>
                    
                        <p>לאדוני החבר הנכבד מרנ' ורבנ' נהוראי גדול הישיבה בן נסים זצ"ל, אלוהים שומרו; אוהבו מוסא בן אבי אלחי נ''ע כלילה. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00228-00006/canvas/2">
                    
                    
                    
                        <h3>recto</h3>
                    
                        <ol>
<li>(2−1) על שמך; אני כותב לך, אדוני החבר הנכבד גדול הישיבה, ייתן לך אלוהים אריכות ימים ויתמיד את</li>
<li> </li>
<li>גדולתך ואת עזרתו לך ואת אושרך (מחוק: אלכסנדריה) מתניס, בי' במרחשון.</li>
<li>שלומי, טוב ואני מאושר, אבל אני מתגעגע אליך, יקרב אלוהים את פגישתי עמך על פי מיטב </li>
<li>רצוננו. אודיעך שהייתי צריך להפליג לאלכסנדריה ב'כנזירה'</li>
<li>(של איש) אטראבלס שהובלתי בה את מרב סחורתי ; וקרה שהיתה ההפלגה ביום שמיני</li>
<li>עצרת ונשארתי ביבשה. אלוהים יתעלה יכתוב אותה לשלום. כמו כן נשארו לי</li>
<li>(קניות של) סחורות שהייתי צריך להוציא לפועל. ביקשתי אפוא את חסדי אלוהים יתעלה ורכבתי על בהמה לכאן, כי היה אתי</li>
<li>כספא, והחלטתי שמוטב לנסוע הנה ביבשה, ובחסד אלוהים הגענו בשלום,</li>
<li>תודה לאל. ברצון האל יש בדעתי לנסוע לאלכסנדריה אחרי</li>
<li>השבת, ברצון האל. לפני כן שלחתי לך מכתב מפורט עם יחיא אלפאסי</li>
<li>והודעתיך בו מה שעשיתי בשבילך בעניין החרצית הרפואית שלך שהיתה עמי</li>
<li>ושמכרתי אותה בשבילך אחר מאמצים. הסתכם לי משקלה אחרי הטרה:</li>
<li>קכ"ב מנים במחיר י"א דינרים בעד ק' (מנים); הסתכמה התמורה : י"ג דינרים ושישית וקיראט, בניכוי</li>
<li>השכירות והמכס ששילמתי בערה באלכסנדריה וכאן, שני דינרים, היתרה: י"א דינרים ושישית.</li>
<li>קניתי כריכת כותנה, במחיר שני רטלים ושליש בדינר, הסתכמה תמורת כולל הובלתה לאונייה</li>
<li>ל"ה דינרים ושליש; שלחתי אותה לאלכסנדריה ב'כנזירה' שהיה בדעתי להפליג</li>
<li>בה, והיא ה'כנזירה' של בן וארו, מאנשי אטראבלס של המערב, אלוהים יתעלה יכתבנה לשלום,</li>
<li>זאת לידיעתך. והרי פירוט חשבונך: נכנס בעד החרצית הרפואית: ברוטו נ"ז רטלים, בניכוי </li>
<li>המרה והנחה בעד העפר, ועזרה, ה' רטלים, היתרה נ"ב רטלים, שהם ק"כ מנים במחיר</li>
<li>י"א דינרים בעד ק'; והתמורה י''ג דינרים ושישית וקיראט, בניכוי עמלת הפקיד, רבע דינר וחצי קיראט ;</li>
<li>כיסוי, חצי (דינר) וקיראט; שכירות האונייה, דינר; הובלה ושוקל, חצי (דינו); שוחד ובודק, ששילמתי באלכסנדריה, קיראט וחצי;</li>
<li>סך הכול שני דינרים וחצי. היתרה, י"א דינרים ושישית וקיראט. קניתי לך בעדם כותנה במחיר שני רטלים ושליש (בדינר);</li>
<li>משקל הכריכה נטו כ''ב רטלים, זאת לידיעתך. אלוהים הוא היודע מה נכבדים עלי צורכי קניותיך, ואילו יכולתי,</li>
<li>הייתי עושה לך מכל דרהם דינר. שלח לי מכתב לאלכסנדריה על מה </li>
<li>(26–27) שהחלטת. תיארתי לך במכתב הקודם, שעם יחיא אלפאסי, את הצרות וההפסדים שירדו עלי במסע מפחיד זה, במכירות, ויוקר הסחורות</li>
<li> </li>
<li>שקניתי, אלוהים יתעלה ישים את האחרית לטובה. הריני שולח לך את מיטב דרישות השלום, </li>
<li>ולאדוני אבו סעד בנך, ייתן לו אלוהים חיים, מיטב דרישות השלום, ולכל הנתונים </li>
</ol>
                    
                        <h3>recto, right margin</h3>
                    
                        <p>(1–9) להשגחתך, דרישות שלום; אבקש ממך כי תמסור דרישות שלום בשמי לאדוננו הראש הנכבד חבר הישיבה, והודע לך את עוצם געגועי אל הדרתו ; </p>
<p>(10–14) אלוהים יתעלה ישימו תמיד במחוז השלום וייתן לו חן וכבוד בעיני אלוהים ואדם; </p>
<p>(15–25) כיוצא בזה, מסור בשמי את מיטב דרישות השלום להדרת אדוננו הרב הנכבד, ייתן לו אלוהים חיים; ולאדוני השופט הנכבד, אני שולח את מיטב דרישות השלום, והודע לו, כי כבר </p>
<p> </p>
                    
                        <h3>recto, top margin</h3>
                    
                        <p>מכרתי בשבילו את שני משואי הפשתים ששלחם עמי בשבילו אדוני ורבי אבו זכרי, ייתן לו אלוהים חיים. להלן רשימת חשבונו המפורט, תן לו שיקרא אותו: משאוי שמשקלו נטו קנ"ב רטלים ורבע, במחיר ג' רטלים ושלושה רבעים (בדינר) </p>
                    
                </div>
            
        </section>
    </body>
</html>
