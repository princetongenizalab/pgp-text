verso

התורה מ' דינר ושליש ורבע, בניכוי הנחה לקונים, ומתווך, שני דינרים וקיראט ;
כיסוי וסבל ומקבל, ד', א' וחצי ושליש, וחצי קראט; עמלת הפקיד, חצי ושליש;
סך הכול, שבעה דינרים ושני שלישים וקיראט וחצי; היתרה, ל"ב דינרים וחצי ושליש, וחצי קיראט ; ונמכרה
בשבילו חבילה שנייה, שמשקלה הסתכם נטו בקנ''ר רטלים, במחיר ד' רטלים ורבע (בדינר), התמורה ל"ו דינר ושישית,
וקיראט וחבה. בניכוי הנחה לקונים, ומתווך, שני דינרים ושליש; כיסוי ועזרה,
ד' ושלושה רבעים; סבל ומקבל ושוקל, שמינית; עמלת הפקיד, שלושה רבעים. יתרת דמי ההובלה,
דינר ורבע. סך הכול, תשעה ושישית וקיראט; היתרה, כ"ז דינרים וחבה; הסתכמה הכנסתו 
מן התמורה של שני המשואים בשישים דינר וחצי ושמינית, ודאנק; בניכוי המקדמה ששילמתי בשבילו מכספי
באלכסנדריה בער היטל הסלטאן ושכירות והוצאות, שבעה דינרים ושמינית, וחצי קיראט; היתרה לזכותו: נ''ב דינרים ושני שלישים וקיראט וחבה.
קניתי לו בהם (אריגים) פרסי וארג'ישי, בתוך שני משואים, וכבר שלחתי אותם ב'כנזירה' של כן וארו;
אלוהים יתעלה יכתבה לשלום. להלן פירוט שבעת הדינרים ושמינית, וחצי קיראט, אשר שילמתי בשבילו
באלכסנדריה: חצר בבית הפקיד ג' דרהמים(?). סבלים, י"ד דרהמים, שומרים וחיילים ורישום(?), ג' דרהמים(?), חבילות(?),
שבעה, שוחד ובודק, שישה, היטל בעד כיסוי, ד' דרהמים(?) ושליש ורבע ; חלק מן השכירות, דינר ושלושה רבעים, סך הכול
בזהב, שישה ושליש ורבע, ובדרהמים 'ורק' ל"ג ושמינית; על פי שלושים דרהם ושליש (בדינר) יהיה סך הכול שבעה דינרים, וחצי קיראט ויחד עם
הפסד כולל יהיה סך הכול שבעה וחצי, וחצי קיראט. הואילה לתת לו לקרוא חלק זה במכתבי, והתנצל
לפניו בשמי על שאיני כותב לו, כי נושא מכתבי זה נחפז לצאת ולא הספקתי לשלוח עמו
אלא מכתב זה. ברצון האל אכתוב לו מאלכסנדריה. הודע לו את עוצם געגועי
אליו, כמו כן, מסור מסני דרישות שלום לאדוני אבו אלבשר אזהר בן מנצור, והודע לו
שמכרתי בשבילו את ה' משואי הפשתים ששלח עמי בשבילו האדון אבו זכרי, על פי מחירים 
משתנים; האחד משקלו נטו קנ"ז ושלושה רבעים, במחיר ד' (רטלים בעד דינר) – חלק ממנו, וארבעה פחות אוקיה
חלק (אחר) ; משאוי שני משקלו נטו קכ"ד, המחיר ד' ושתי אוקיות; משאוי שלישי משקלו נטו
ק"מ, המחיר ד' ואוקיה ; משאוי רביעי משקלו נטו ק"י, המחיר ד' ושני שלישים; משאוי חמישי
משקלו נטו קט"ו, במחיר ד' ושתי אוקיות. הסתכם לו בעד תמורת ה' המשואים אחרי כל
ההיטלים קי"ז דינרים ורבע ושמינית וקיראט; בעד פשתים 'מהדוי', דינר. סך הכול קי"ח דינר ורבע וקיראט. קניתי
לו (אריגים) פרסי וארג'ישי בתוך ה' משואים; שלחתי שניים מהם ב'קארב' של בן קיאם, ג' ב'כנזירה' של
בן וארו. היתרה לזכותו, שבעה דינרים וחצי ושמינית, וחצי קיראט. קניתי לו בהם כסף בתוך כלל הכסף אשר עמי.
שילמתי תמורת שכירות לאדוני ורבי אבו אלפרג' רבע דינר. ואת חשבונו אפרט לאדוני ורבי 

verso, right margin
(1–5) אבו זכרי, ברצון האל ; אלוהים יתעלה יגן עליו ועלינו. 
(6–15) הואילה לתת לו לקרוא את החלק ממכתבי זה. מסור בשמי את מיטב דרישות השלום לאדון אבו אסחק אברהים בן סגמאר ולבנו, 
(16–26) והודע להם את עוצם געגועי אליהם; והיוודע אצלו למעני אם אמנם איתנה דעתו בדבר החנות שעליה הסכמתי 
 
verso, top margin
עמו, וכתוב לי בפירוט, אם אעשה כשורה(?), או קח .... בביתי, ואעלה (?). 
 
verso, bottom text
מסור בשמי את מיטב דרישות השלום לר' ת'אבת החזן ולבנו, ומסור לו את המכתב, ויקרא אותו לאדוני השופט ולבן דודו. 
verso, address
לאדוני החבר הנכבד מרנ' ורבנ' נהוראי גדול הישיבה בן נסים זצ"ל, אלוהים שומרו; אוהבו מוסא בן אבי אלחי נ''ע כלילה. 
recto

(2−1) על שמך; אני כותב לך, אדוני החבר הנכבד גדול הישיבה, ייתן לך אלוהים אריכות ימים ויתמיד את
 
גדולתך ואת עזרתו לך ואת אושרך (מחוק: אלכסנדריה) מתניס, בי' במרחשון.
שלומי, טוב ואני מאושר, אבל אני מתגעגע אליך, יקרב אלוהים את פגישתי עמך על פי מיטב 
רצוננו. אודיעך שהייתי צריך להפליג לאלכסנדריה ב'כנזירה'
(של איש) אטראבלס שהובלתי בה את מרב סחורתי ; וקרה שהיתה ההפלגה ביום שמיני
עצרת ונשארתי ביבשה. אלוהים יתעלה יכתוב אותה לשלום. כמו כן נשארו לי
(קניות של) סחורות שהייתי צריך להוציא לפועל. ביקשתי אפוא את חסדי אלוהים יתעלה ורכבתי על בהמה לכאן, כי היה אתי
כספא, והחלטתי שמוטב לנסוע הנה ביבשה, ובחסד אלוהים הגענו בשלום,
תודה לאל. ברצון האל יש בדעתי לנסוע לאלכסנדריה אחרי
השבת, ברצון האל. לפני כן שלחתי לך מכתב מפורט עם יחיא אלפאסי
והודעתיך בו מה שעשיתי בשבילך בעניין החרצית הרפואית שלך שהיתה עמי
ושמכרתי אותה בשבילך אחר מאמצים. הסתכם לי משקלה אחרי הטרה:
קכ"ב מנים במחיר י"א דינרים בעד ק' (מנים); הסתכמה התמורה : י"ג דינרים ושישית וקיראט, בניכוי
השכירות והמכס ששילמתי בערה באלכסנדריה וכאן, שני דינרים, היתרה: י"א דינרים ושישית.
קניתי כריכת כותנה, במחיר שני רטלים ושליש בדינר, הסתכמה תמורת כולל הובלתה לאונייה
ל"ה דינרים ושליש; שלחתי אותה לאלכסנדריה ב'כנזירה' שהיה בדעתי להפליג
בה, והיא ה'כנזירה' של בן וארו, מאנשי אטראבלס של המערב, אלוהים יתעלה יכתבנה לשלום,
זאת לידיעתך. והרי פירוט חשבונך: נכנס בעד החרצית הרפואית: ברוטו נ"ז רטלים, בניכוי 
המרה והנחה בעד העפר, ועזרה, ה' רטלים, היתרה נ"ב רטלים, שהם ק"כ מנים במחיר
י"א דינרים בעד ק'; והתמורה י''ג דינרים ושישית וקיראט, בניכוי עמלת הפקיד, רבע דינר וחצי קיראט ;
כיסוי, חצי (דינר) וקיראט; שכירות האונייה, דינר; הובלה ושוקל, חצי (דינו); שוחד ובודק, ששילמתי באלכסנדריה, קיראט וחצי;
סך הכול שני דינרים וחצי. היתרה, י"א דינרים ושישית וקיראט. קניתי לך בעדם כותנה במחיר שני רטלים ושליש (בדינר);
משקל הכריכה נטו כ''ב רטלים, זאת לידיעתך. אלוהים הוא היודע מה נכבדים עלי צורכי קניותיך, ואילו יכולתי,
הייתי עושה לך מכל דרהם דינר. שלח לי מכתב לאלכסנדריה על מה 
(26–27) שהחלטת. תיארתי לך במכתב הקודם, שעם יחיא אלפאסי, את הצרות וההפסדים שירדו עלי במסע מפחיד זה, במכירות, ויוקר הסחורות
 
שקניתי, אלוהים יתעלה ישים את האחרית לטובה. הריני שולח לך את מיטב דרישות השלום, 
ולאדוני אבו סעד בנך, ייתן לו אלוהים חיים, מיטב דרישות השלום, ולכל הנתונים 

recto, right margin
(1–9) להשגחתך, דרישות שלום; אבקש ממך כי תמסור דרישות שלום בשמי לאדוננו הראש הנכבד חבר הישיבה, והודע לך את עוצם געגועי אל הדרתו ; 
(10–14) אלוהים יתעלה ישימו תמיד במחוז השלום וייתן לו חן וכבוד בעיני אלוהים ואדם; 
(15–25) כיוצא בזה, מסור בשמי את מיטב דרישות השלום להדרת אדוננו הרב הנכבד, ייתן לו אלוהים חיים; ולאדוני השופט הנכבד, אני שולח את מיטב דרישות השלום, והודע לו, כי כבר 
 
recto, top margin
מכרתי בשבילו את שני משואי הפשתים ששלחם עמי בשבילו אדוני ורבי אבו זכרי, ייתן לו אלוהים חיים. להלן רשימת חשבונו המפורט, תן לו שיקרא אותו: משאוי שמשקלו נטו קנ"ב רטלים ורבע, במחיר ג' רטלים ושלושה רבעים (בדינר) 