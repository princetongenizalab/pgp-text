
<html>
    <head>
        <title>Transcription of Letter: T-S G1.74</title>
    </head>
    <body style="max-width: 860px; margin: auto">
        <h1>Transcription of Letter: T-S G1.74</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/38401/iiif/textblock/38614/canvas/1/">
                    
                    
                    
                        <ol>
<li>] . . .&nbsp;</li>
<li>]אמה פי אלדארין גמיעא</li>
<li>וכקולה כבוד חכמים ינחלו וג לאן קולה הדא קול עמום יעם</li>
<li>דאר אלדניא ודאר אלאכרה פמן פאז בברהם ואסעאפהם ונהץ</li>
<li>אלנהוץ אלדי ינבגי פי חקהם ואכראמהם קד פאז באלתואב</li>
<li>אלאעטם ואלגזא אלאכרם וכאנת מנזלתה פי אכרם אלמנאזל</li>
<li>אגל ואלנגא מן אלאכתראם(?) פי אלעאגל כמא עלמנא דאך מן</li>
<li>קצה אלצרפית מע אלסייד אליהו עליו השלום וקצה אלשונמית</li>
<li>מע אלסייד אלישע תלמידה עאם עלי מא הו מנצוץ פיהמא</li>
<li>פי מוצעיהמא וקאל אלסלף אלצאדק פי תעטים מנזלה תואב</li>
<li>מן פאז באכראם אלעלמא ו . . . . . . . . . . . . . . . חסב מא</li>
<li>יגב למתלהם אמ ר יוחנן כל המטיל מלאי לכיס של תלמידי חכמים</li>
<li>זוכה ויושב בישיבה שלמעלה שנא כי בצל החכמה בצל הכסף וג</li>
<li>וקאלו איצא אמ ראבא דרחים רבנן הוו ליה בני רבנן דמוקיר</li>
<li>רבנן הויא ליה חתנותא דרבנן דדחיל מרבנן הוא גופיה הואי</li>
<li>צורבא מרבנן ואי לאו בר הכי הוא משתמען מיליה כצורבא מרבנן</li>
<li>וקד וצל איהא אלקהל אלכרים אדירי הקהלות ופאירי המקהלות</li>
<li>פי סנתנא הדה מן דיאר אלרום אלי דיאר מצר מן בלד יסמא נרבונה</li>
<li>אלבלד אלמשהור באלעלמא אלמערוף באלפצלא רגל לם יצל מן</li>
<li>בעד אלרב אלכביר רבנו יהודה ראש הסדר זכרו לברכה מן תלך</li>
<li>אלדיאר אגזר מנה עלמא ואכבר מנה דינא ואופר מנה ורעא וכשועא</li>
<li>מעטם אלתלמוד יחפטה טאהרא על ציצית לשונו וידרס ללתלאמיד</li>
<li>מן צדרה ויעלמהם מן חפטה וחקא לאגלה ולאגל אנטארה</li>
<li>אסמי אלתלמוד תורה שבעל פה לאנהא על פיו שומה והו כבוד</li>
<li>גדו]ל[ת קדושת] מרנו ורבנו יצחק הרב המובהק יגוננו מעוזינו</li>
</ol>
                    
                </div>
            
        </section>
    </body>
</html>
