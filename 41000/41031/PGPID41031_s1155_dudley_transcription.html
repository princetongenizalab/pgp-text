
<html>
    <head>
        <title>Transcription of Legal document: Yevr.-Arab. I 328</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. I 328</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/41031/iiif/textblock/41751/canvas/1/">
                    
                    
                    
                        <h3>Yevr.-Arab. I 328, folios 4r-v</h3>
                    
                        

<ol><li>למא כאן בתא׳ יום אלגמעה י׳א׳ שהר תמוז יא׳׳ל שנת ה׳ש׳כ׳ ליצירה ולשט[ר׳</li>
<li>א׳ת׳ת׳א׳ע׳ אשהד עליה יצחק אבן אבו אלפרג אלפולאדי אנה אגר נס.ה</li>
<li>ללמולי אל אל אד׳ הנ׳ הג׳ אהרן יצ׳׳ו בן כ׳ג׳ק׳ מר׳ ור׳ אד׳ הנ׳ הג׳ אליהו יכין</li>
<li>יצ׳׳ו לקצי חואיגה פי גמיע מא יחתאג אליה פי אלבית וגיר אלבית</li>
<li>ודלך מדה סנה כאמלה מנהא סתה שהור בעשרה אנצאף כל</li>
<li>כל שהר וסתה אלשהור אלתאניא באתנין עשר נצף כל שהר ואנה</li>
<li>יסמע מנה ויקצ'י חויגה בקלבה מן גיר תראכי ועלי אנה לם</li>
<li>כרג מן ענדה טול הדה אלמדה אלמד׳ ואן אלמולי אלאגל אהרן הנשיא</li>
<li>לם יכרגה מן ענדה טול הדה אלמדה אלמד׳ אלי אן לקאה ית׳</li>
<li>יתאעס ויקצר פי //קצי// חואיגה תם אן יצחק אלפולאדי //אלמד׳// אסתרצא באנה</li>
<li>סאפר מע מעלמה אלמולי אהרן הנשיא אלמד׳ יצ׳׳ו מן גיר [[אגבאר]]</li>
<li>גציבה ובסואל פמה ודלך ברצ'א אבוה ואמה תם אשהד עליה</li>
<li>למולי אהרן הנשיא אלמד׳ אע׳ עלי אן טלב יצחק אלפולאדי אלמד׳</li>
<li>ואנה יזודה ויספרה מע מן ידאה יצלח וכל הדה חצל ברצאהם מן גיר</li>
<li>גציבה ובשהאדה מן יצע כטה פיה והכל שריר וקים&nbsp;&nbsp;</li>
<li>&nbsp;</li>
<li>למא כאן בתא׳ נהאר אלכמיס עשרין פי שהר תשרי המב׳ סנה א׳ת׳ת׳ע׳ב׳</li>
<li>לשטרות אשהד עליה אלאך ע׳אלעזיז א׳ אלמד׳ ע׳אללה אלפירוזי</li>
<li>עלי אנה מן יום תארי׳ לם עאד יעמל ע׳אלרזאק אלחדידי לא&nbsp;</li>
<li>פי פצה ולא פי דהב ולא פי פלוס ולא קמאש ולא פי אתאת בוגה</li>
<li>אן יכון מטלקא תם אשהד עליה עלי אנה לם יסאפר מ׳ מצר</li>
<li>אלי ברצ'א זוגתה סתאלאהל אבנת אלאך ע׳אלמעטי אלפולאדי</li>
<li>תם אשהד עליה אלאך ע׳אלע׳(!) אלעזיז אלמד׳ אע׳ עלי אן ענדה</li>
<li>ופי דמתה לצהר ע׳אלמעטי אלפולאדי אבו זוגת אלמד׳</li>
<li>אע׳ מן אלדהב אלגדיד סתה דהב ודלך אסתקרצ'הם מנהם</li>


<p>:Folio 4v</p>

<li>ואופאהם לע׳אלרזאק אלחדידי אלמד׳ א׳ ואיצא שרפי דהב</li>
<li>אקתרצ'ו //מנה כמאן// אופאה ללגאליא וענד איצ'א סבעה דהב קרצ'א</li>
<li>מן קבל תארי׳ גמלת דלך ארבעה עשר אשרפי דהב</li>
<li>גדיד ודלך יקים בהם [[ע׳אלע׳אל]] ע׳אלעזיז אלפירוזי אלמד׳ אע׳</li>
<li>לצהר ע׳אלמעטי אלמד׳ אע׳ כל שהר אן ימצ'י עשרה</li>
<li>אנצאף ודלך מן שהר מרחשון סנה תארי׳ ומעה שהר דאיר</li>
<li>וכל מא פי הדה אלשטר חצל בחלף בש׳ ית׳ עלי אנה לם</li>
<li>יעמל //פי הדה אלשטר .ילכ אן תכון// פיהא חילת אן תכון מטלקא //ולא יבטל אלקצט טלמד׳// אלי ען עזז רמד או</li>
<li>[[עצ'ף]] יצעף או עאקה שרעיה ווקת אן תזול רדד יופי כל</li>
<li>כל שהר בשהדה //ואלשהד// ואלמנכסר פיאלצעף ואלרמד או אלעאיק</li>
<li>אלשרעיה מבאח לה פיאלשהר (end of entry)</li></ol>

                    
                </div>
            
        </section>
    </body>
</html>
