
<html>
    <head>
        <title>Transcription of Legal document: Yevr.-Arab. I 328</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. I 328</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/41034/iiif/textblock/41754/canvas/1/">
                    
                    
                    
                        <h3>Yevr.-Arab. I 328, folio 5v</h3>
                    
                        

<ol><li>במא כאן בתא׳ לילה אלגמעה חצרו פי מושב [[.]] אסתר אבנת</li>
<li>אלמד׳ צדקה אלכהן ואדעת עלי ע׳אלמעטי אבן אלמד׳ כצ'ר אלפולאדי</li>
<li>ועל בנתה סת אלאהל אלכהן מן גהת אלנצף אלמנדיל אלדהב אלדי חרק פי ביתהם</li>
<li>וקאלת אסתר אלמד׳ אנה נקץ //ואנהם א[.]תלסוהא פיה// תם אן אד׳ הנ׳ הג׳ שמואל יצ׳׳ו אלזם עבד אלמעטי</li>
<li>ובנתה סתאלאהל בשבועה תם אנהם חלפו עלי אלעשר דברות עלי אנהם</li>
<li>לם אכ.נוהא(?) פי הדה אלנצף מנדיל ולא פי גירה לא פי פצה ולא פי דהב ולא</li>
<li>פי נחאס ולא פי קמאש בוגה אן יכון מטלקא תם אן [[ל.ם]] אלדין אלזם אסתר אל</li>
<li>מד׳ עלי אנהם מן יום תאריכה לם תגיב כבר ע׳אלמעטי //ובנתה// בוגה אן יכון מטלקא</li>
<li>[[ואלזם]] וקבלת דלך עליהם תם אן ע׳אלמעטי ובנתה אלזמהם אלדין עלי אנהם</li>
<li>לם יגיבו כבר אסתר אלמד׳ בוגה אן יכון מטלקא וקבלו דלך עליה ואן כל</li>
<li>מן אתעדא וגאב כבר רפקיה וגאת עליה עדים עמל מעה אלדין וכל הדה</li>
<li>הנז׳׳ל בשהאדת מן יטע כטה פיה והכל שריר ובריר [וקים&nbsp;</li>
<li>&nbsp;</li>
<li>למא כאן בתא׳ נהאר אלארבעה תאלת עשרים שהר כסליו סנה תאריכה</li>
<li>חצ'ר ואלגמא׳ בר׳ יה׳ פיבית שמחה וחצרו בחצורהם אד׳ הנ׳ הג׳ שמ[ואל(?)] דיי[ן(?)]</li>
<li>יצ׳׳ו והדיין יהודה הרופא יצ׳׳ו תם אשהדת עליהם אסתיתא אב׳ [אד׳ ה]נ׳</li>
<li>הג׳ יוסף ר׳י׳ת׳ עלי אנה מן יום תארי׳ לם תאסי עלי צ'רתהא אסתיתא</li>
<li>אבנת אלמד׳ יהודה חקאן ולא תלענהא ולא תצרבהא //ולא תדעי עלה בנתה אדא[..]// ואנהא ת.[.]כל</li>
<li>עליהא צרתהא פי //בית// עזא או הנא או כניס //או אי מוצ'ע// לם //אן כאן// תקצר להם [.].</li>
<li>אן יכון מטלקא ולא נכד וכדלך אשהדת עליהא אסתיתא אבנת</li>
<li>אבנת אלמד׳ יהודה אלחקאן עלי אנהא מן יום תאר׳ לם עאדת תאסי עלי</li>
<li>צרתהא אסתיתהא אבנת אלמד׳ יוסף אלנשיא ולא [[תעל]] תלענהא</li>
<li>ולא תצרבהא ולא תדעי עלי בנתהא [[מטלק]] בוגה אן יכון מטלקא</li>
<li>חק כל מן אתעדא עלי שיא מן הדה אלשרוט עמלו אלדיינים&nbsp;</li>
<li>מעה אלחכם ויאכדו מנה קנס אשרפי דהב וקבלו עליהם דלך</li>
<li>ברצאהם בשהאדת מן יצע כטה פיה והכל שריר וקים וב׳</li>


<p>:(lower margin) Addendum&nbsp;</p>

<li>תם חצרו אסתיתא ה[נ׳] וצרתהא&nbsp;</li>
<li>קדאם אלקהל הקדוש י.׳׳ו(?) ואדעת</li>
<li>אסתיתא א׳ אלמד׳ יוסף הנשיא נ׳׳ע</li>
<li>עלי צרתהא אסתיתא אבנת אלמד׳</li>
<li>יהודה אלח[קאן] באנהא אסת עליהא</li>
<li>ו[[..]]קאלת להא אבנת אלממזרים</li>
<li>ולא אחצרת עליהא ביינא פתם</li>
<li>אן אלזמוהם אלדיינין באנהם מיום</li>
<li>תאר׳ לם יאס עלי .[.].ה .אל.ע.ן(?)</li></ol>

                    
                </div>
            
        </section>
    </body>
</html>
