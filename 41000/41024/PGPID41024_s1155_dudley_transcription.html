
<html>
    <head>
        <title>Transcription of Legal document: Yevr.-Arab. I 328</title>
    </head>
    <body style="max-width: 860px; margin: auto">
        <h1>Transcription of Legal document: Yevr.-Arab. I 328</h1>

        <p>Matthew Dudley, Digital Editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/41024/iiif/textblock/41743/canvas/1/">
                    
                    
                    
                        <h3>Yevr.-Arab. I 328, folio 1v-2r</h3>
                    
                        

<ol><li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;בשם .[...</li>
<li>...] בתא׳ נהאר אלגמעה ראב[ע עש]ר פי שהר איר המכו׳ שנת א׳ת׳ת׳ע׳א׳</li>
<li>לשטר׳ ולליצירה ה׳ש׳כ׳א׳ אשהדת עליה אלסת אלמצונה מהגה אבנת אלמר</li>
<li>[ש]מואל אלמשהור באלסירגאני נ׳׳ע זוגה אלמולי אלאגל אד׳ הנ׳ הג׳ אהרן י׳׳ל</li>
<li>בן כ׳ג׳ק׳ מר׳ ור׳ אד׳ הנ׳ הג׳ הז׳ הנ׳ אליהו יכין יצ׳׳ו עלי אנהא אסתגלקת גמיע</li>
<li>מא פי אלמשטור אלדי מכתוב בדיני גוים עלי זוגהא ר׳ אהרן הנ׳ אלמד׳ אע׳</li>
<li>ואלשטר אלדי מכתוב בכטה ועלי אנהא אסתגלקת גמיע אלפלוס אלדי</li>
<li>כאנת אקרצתהם להו פי אלשאם קבל אן תגי למצר וגמיע אלפלוס אלדי</li>
<li>אקרצתהם להו פי מצר ועלי אנהא לם עאד בקי להא ענד זוגהא ר׳ אהרן</li>
<li>הנ׳ אלמד׳ אע׳ לא פצה ולא דהב ולא פלוס ולא קרץ'&nbsp;ולא מקארצ'א ולא אתאת</li>
<li>ולא נחאס ולא משטור ולא שטר ולא שיא יכון מכתוב לא בכט גוים</li>
<li>ולא בכט יהוד מטלקא ולא שיא קל ולא גל בוגה אן יכון מטלקא ולא י...[...</li>
<li>מצ'י מן אלזמאן אלמתקדם אלי תאריך אלאן תם אשהד עליה ר׳ אהרן ה.[...</li>
<li>אלמד׳ אע׳ עלי אנה לם יכון //לה// ענד זוגתה לא פצ'ה ולא דהב ולא אתאת&nbsp;</li>
<li>ולא אמתעא ולא שיא קל ולא גל מטלקא ודלך חצל ברצ'א אתניהם</li>
<li>בשהאדת מן //ישהד// ויצ'ע כטה פיה והכל שריר ובריר וקים</li>
<li>&nbsp;</li>
<li>למא כאן בתאריך יום אל ארבעה תאסע עשר שהר תאר׳ סנה תאריכו</li>
<li>חצל אתפאק ותראצי בין אלמולי אלאגל אד׳ הנ׳ הג׳ אהרן יצ׳׳ו בן מר׳ ור׳</li>
<li>אד׳ הנ׳ הג׳ אליהו יכין יצ׳׳ו ובין זוגתה מהגה אבנת אלמר׳ שמואל אלמערוף</li>
<li>באלסירגאני נ׳׳ע עלי אנהו בעד אן יתוגה לירושלם תב׳ ות׳ ויחצ'ר</li>
<li>אלי אלקאהרה בשלום וואכתארה גוזתה מהגה אלמד׳ אע׳ אלספר אלי</li>
<li>אלדמשק לם ימנעהא ויספרהא ויקים להא בגמיע מא תחתאג&nbsp;</li>
<li>אליה מן מאלה דון מאלהא מן גפר וכרא וזואדה ואגרה שומר וגירה</li>
<li>ג]מיע מא //תחתאגה// יכרג עליהא פי טול אלטריק אליחין אן תצל ללשאם בש׳</li>
<li>...]. יחאסבהא מנהם בשיא קל ולא גל תם אשהד תעלי נפסהא</li>
<li>... .].צ..ה מהגה אלמד׳ אע׳ עלי אנהא אסקת חקהא מן //ממא// עליה</li>
<li>... .].פקה ואלכסוה מא דאמתהא בעיד .ה(?) ענה ולא הי תחת חוזה וא[..</li>
<li>... ...] אלמגיי אלי גוזהא אד׳ הנ׳ הג׳ אהרן אלמד׳ אע׳ תכ//רג// עלי&nbsp;</li>


<p>:Folio 2r</p>

<li>תכרג עלי נפאהא מן מאלהא ולא מטאלב בהם ואנהא אדנת לגוזה[א</li>
<li>ר׳ אהרן הנשיא אלמד׳ אע׳ אנה יתגוז בכל מן יכתאר ואנה טול</li>
<li>עמרהא לא תתחסב עליה ולא תשתמה ולא תדעי עליה ולא עלי</li>
<li>אלמד׳ ..[..ל ...] יד [..]ז [... ...] אשהד עליה ר׳ אהרן //הנ׳// אלמד׳ אע׳ אנה</li>
<li>לם יתקצר ען אלארסל לגוזתה אלמדכורה תם אשהד עליה ר׳ אהרן</li>
<li>הנשיא //אלמד׳ אע׳ אנה// אוהב לגוזתה מהגה אלמד׳ אלבכנק אלציני אלדי פיה</li>
<li>תמאניה עשר מתקאל אלדהב ואסקט חקה מנה מא דאמהא לם</li>
<li>תתגייר ען אלאמר אלמשרוח אע׳ וכל דלך חצל ברצ'אה אתניהם</li>
<li>מן גיר אגבאר בשהאדת מן יצ'ע כטה והכל שריר ובריר וקים</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;אל עדים אברהם הסופר [[...]]</li>
<li>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;ויהודה א׳ אלמע׳ משה&nbsp;</li></ol>

                    
                </div>
            
        </section>
    </body>
</html>
