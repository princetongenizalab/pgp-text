
<html>
    <head>
        <title>Transcription of Letter: AIU VII.E.19</title>
    </head>
    <body style="max-width: 860px; margin: auto">
        <h1>Transcription of Letter: AIU VII.E.19</h1>

        <p>Alan Elbaum, unpublished editions (n.p., 2021).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/30332/iiif/textblock/450/canvas/1/">
                    
                    
                    
                        <h3>Recto</h3>
                    
                        <ol>
<li>ומא ללרייס פי כל וקת [ ]</li>
<li>
<p>ענך ויקולוא איאך יכגל [ ]</p>
</li>
<li>
<p>אכוה ורדנא ורד רוחה כל[ ]</p>
</li>
<li>
<p>בל גם והם ותעס ואתם פא[ ]</p>
</li>
<li>
<p>מנך יכון פי קלבך ולו חרף אל[ ]</p>
</li>
<li>
<p>ואן כאן פי קלבך תענת מן ג[הה]</p>
</li>
<li>
<p>מן אתם וכלאם אלנאס ואן כאן מן ג[הה</p>
</li>
<li>
<p>פאלאמר מן אללה תע ליס באראדתי [ ]</p>
</li>
<li>
<p>באראדתך בל מן אלמלך אלתי אלארא גמיעהא בידה</p>
</li>
<li>
<p>וקאדר אן יכתאר להא במא הו אכיר ומא בידנא</p>
</li>
<li>
<p>חילה ואן כאן מן גהה גיר טיבה קלב בהדה אזן</p>
</li>
<li>
<p>י׳ דנא׳ או אלדי תמלכה ולא תתצל בהא אלא</p>
</li>
<li>
<p>אן כאן בטיבה קלב ללה ולהא פיצלח אללה שאנך</p>
</li>
<li>
<p>ושאנהא ואן כאן תפעל הדא //אלנכד// בסבב סחת אלדניא</p>
</li>
<li>
<p>אלפאני חתי תכתב אמך לך שי פי אלדאר</p>
</li>
<li>
<p>ותכלט אלחק באלבאטל פתצייע אלחק באלבאטל</p>
</li>
<li>
<p>פאלזם נייה צאלחה ללה תע ולא תקצד גירה</p>
</li>
<li>
<p>ואן כאן תם שי מן חטאם אלדניא יפצל</p>
</li>
<li>
<p>ענא פהו לכם ועלי אן מלך אלוגוד יעלם אן הדא</p>
</li>
<li>
<p>אליום אלדי כתבתהא אלכתאב יחצל לי תזמים</p>
</li>
<li>
<p>ואנטלאק כאדת נפסי תדהב ואנא אלי אלאן </p>
</li>
<li>
<p>פיה פלא תקלק כמא קלקת פי טלב אלזיגה</p>
</li>
<li>
<p>ובעד הדא תעלק אלאמר באלרשעות וקלת</p>
</li>
<li>
<p>אלדין וכוף אללה ותלום אמך לולא מא צאבת</p>
</li>
<li>
<p>קלבך למא תכלמת כפא מא תפצלת</p>
</li>
<li>
<p>איצא</p>
</li>
</ol>
                    
                </div>
            
                <div data-canvas="https://geniza.princeton.edu/documents/30332/iiif/textblock/450/canvas/2/">
                    
                    
                    
                        <h3>Verso</h3>
                    
                        <ol>
<li>ואוחלני אכוך ואוחל נפסה פי אלאוזאר</li>
<li>
<p>ומא יפלח כדאך אנך עלק אלפצול אנת</p>
</li>
<li>
<p>אלאכר באמך אנהא אשארת עליך</p>
</li>
<li>
<p>ואוחלתך בהדה אלאכרי לכן מא</p>
</li>
<li>
<p>אללום עליך ולא עליה אלא עלי אלכל</p>
</li>
<li>
<p>אנני אלדי אלזמתהא במגיבה זוגה</p>
</li>
<li>
<p>אכוך חתי חצל לי ולהא הדה אלאנכאד</p>
</li>
<li>
<p>מנהא ומנה ויא לית יכון בינהם שלום</p>
</li>
<li>
<p>//כאן// יהון עלינא אהאנתהא ואנא אלדי אלזמתהא פי</p>
</li>
<li>
<p>אלסר אן תסאפר מעך לחית תעמר לך</p>
</li>
<li>
<p>בית פי חיאתנא ומא כפא הדא גמיעה</p>
</li>
<li>
<p>אלא ותנסבהא אנהא אוחתלך וארמאתך</p>
</li>
<li>
<p>אין אנת ואין אכוך מן אללה תע פיא לית</p>
</li>
<li>
<p>לם נכלק חתי לא נבצרכם ולא יקולוא אלנאס</p>
</li>
<li>
<p>הדא נסל הדא אלרגל אלגיר צאלח פלו כאן צאלח</p>
</li>
<li>
<p>כאנת אולאדה כדאך וחכם אללה עלי אלכל עלי</p>
</li>
<li>
<p>מקבול ענדי מן אלאעדא כתיר נחסב אנכם</p>
</li>
<li>
<p>מנהם לאן ואללה מא אוגבהם לי . [ ]</p>
</li>
<li>
<p>ולם תולוני אלא שר ואולאד אל[ ]</p>
</li>
<li>
<p>וסעאדה ואנתם עקאב ונ . . [ ]</p>
</li>
<li>
<p>פקד קתלתוני מן הדה אלש[ ]</p>
</li>
<li>
<p>ואהלכתם קלבי ומא בקי . [ ]</p>
</li>
<li>
<p>אלסבעין אלמן יפני קול [ ]</p>
</li>
<li>
<p>הנפש הרי זה שופך דמים [ ]</p>
</li>
<li>
<p>ולא לה דנובנא לאן [ ]</p>
</li>
</ol>
                    
                        <h3>Right Margin</h3>
                    
                        <ol>
<li><span lang="he">באל צדהא ושלום</span></li>
</ol>
                    
                </div>
            
        </section>
    </body>
</html>
