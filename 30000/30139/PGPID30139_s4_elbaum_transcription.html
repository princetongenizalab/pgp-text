
<html>
    <head>
        <title>Transcription of Letter: T-S G1.26</title>
    </head>
    <body style="max-width: 860px; margin: auto">
        <h1>Transcription of Letter: T-S G1.26</h1>

        <p>Alan Elbaum, [digital geniza document edition] (n.p., 2020).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/30139/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>לבעצהם</li>
<li>סאלת אלנדא (?) הל אנתהר (?) פקאל לא</li>
<li>ולכנני עבד ליחיא בן כאלד</li>
<li>וליס בתמן אשתראני ואנמא</li>
<li>תוארתני ען ואלד בעד ואלד</li>
<li>והדה בעץ אוצאף אלסייד אל</li>
<li>אגל אלמולא אלאמגד תבת אללה</li>
<li>מגדה וצאעף סעדה וכפאה</li>
<li>כל מחדור וקד תחמל אלכאדם</li>
<li>מן גמאיל אלמולא ותפ/צ/לה ואחסאנה</li>
<li>מא לו ראם שרח יסירהא לכל (!)</li>
<li>ען תסטירהא וכאן אלשיך אלאגל</li>
<li>אלחכים אלמדהב אדאם אללה</li>
<li>תופיקה וכפאה מא יחאדרה קד</li>
<li>אגתמע באלממלוך יום אלאחד פי אל</li>
<li>מטבך בחצור אלמולא ואערץ</li>
<li>מערוץ כטר בבאלה וראית אל</li>
<li>מולא קד אסתצוב אמתתאלה</li>
<li>פלם יליק באלכאדם פעלה וחסן</li>
<li>פי ראיי אלמציי אל{י} בלביס אכתר</li>
<li>פעזמת עלי דלך גיר אנני לם</li>
<li>יכן עאקתי אלא בסבב שגל</li>
<li>קלבי מן גהה באב אלדאר</li>
<li>ובאב אלטבקה פיחתאג אלתגייר [[באל]]</li>
<li>בגמלתה ואלאיתאר כאן תגרי</li>
<li>אלכאדם עלי מא עהדה מן</li>
<li>תפצלהא</li>
</ol>
                    
                </div>
            
                <div data-canvas="https://geniza.princeton.edu/documents/30139/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>פי אלאהתמאם באלכאדם פי</li>
<li>הדא אלמעני מן גיר אהמאל</li>
<li>ולא תאכיר פקד אכדת אל</li>
<li>מסלה חקהא פי תקסים אל</li>
<li>כאטר ואנתטאר אלאמור</li>
<li>אלגיר ממכנה אלא ללאוליא</li>
<li>עאלם {עלם?} אנהי אלכאדם דאלך</li>
<li>בעד תקביל איאדיהא אל</li>
<li>כרימה וכדמתהא באפצל</li>
<li>אלסלאם</li>
<li>ואנמא מא אשאר אליה חצרה</li>
<li>סיידנא אדאם אללה תופיקה</li>
<li>פי מא יכתץ בחצור אלממלוך</li>
<li>אליה מא תהיא מן גליל אלמכרמה</li>
<li>פלם יכן תאכירה אלא ען עדר</li>
<li>אן ואצח ומן אעגב מא אשער</li>
<li>בה סיידנא אן אלכאדם מן עטם</li>
<li>מחבתה אל[ר?]אתיה וגלאלה</li>
<li>מקדאר סיידנא ענדה פאנה</li>
<li>באללה אלעטים קטע אלצלאה</li>
<li>ו[[ח]]סא[[צר]]רע אל{י} כדמתה ויקים אל</li>
<li>. לא . . לה הדא מא ישא . ואנני</li>
<li>לא יתהיא לי אלספר דון אן</li>
<li>יועמל באב אלדאר ובאב</li>
<li>אלטבקה פכטרהם עטים</li>
<li>ומא דהבה אלמרואת ואן</li>
<li>תאכר ספרי פלא תחסבני</li>
<li>אלא מן אלהאלכין וסלאם</li>
</ol>
                    
                </div>
            
        </section>
    </body>
</html>
