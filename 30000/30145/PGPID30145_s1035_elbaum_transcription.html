
<html>
    <head>
        <title>Transcription of Letter: Stras. 4110/89</title>
    </head>
    <body style="max-width: 860px; margin: auto">
        <h1>Transcription of Letter: Stras. 4110/89</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" >
            
                <div data-canvas="https://geniza.princeton.edu/documents/30145/iiif/textblock/14476/canvas/1/">
                    
                    
                    
                        <ol>
<li>בשמ</li>
<li>כ[תאבי] אטאל אללה בקא מולאי אלכהן אלחבר ואדאם עזה ותאיידה וסעאדתה</li>
<li>ואני מהני למולאי אלחבר בהדא אלפור אלמבארך אעאדה אללה עלי מולאי שנים</li>
<li>רבות ומי שעשה נסים לאבותינו הו יעשה עמנו נסים ונפלאות וישיענו</li>
<li>למען שמו ויושיע עמו ישראל ולי מדה מא וצלני מן מולאי כתאב ארגו יכון דלך</li>
<li>לכיר ומא קטעני ען אן אכתב למולאי פי הדה אלמדה כתאב אלא ופאה</li>
<li>עולה בר הלל ננ והכאיב לבבינו ועזב יתומים הקבה ינחם לבם</li>
<li>ויכיפיני(?) פי מולאי ויגמלני בבקאה ואעלמה אדאם אללה עזה וצול כתאב</li>
<li>אבו אלחסן ברכאת בחיר הישיבה אלי אלשיך אבו אלעלא בן עמה יערפה</li>
<li>אנה אגתמע מע אלשיך [[אבו אלחסן]] //אבו אלקאסם// בן אלסקא ואנה אערץ עליה אלעשרה אלדנאניר</li>
<li>אלדי כאן אלשיך אבו בשר ר יאיר שצ סלמהא לה ורסם לה אן ידפעהא</li>
<li>לכרימתה עלי יד אלבחיר ואנהא תופית ובקית אלדנאניר ענד אלשיך</li>
<li>אבו אלקסם בן אלסקא ואערצה/א/ עלי אלבחיר דפעה בעד אכרא ולם</li>
<li>יקבצהא מנה ואסלה אדאם אללה עזה אן יתפצל ויכלפני פי אלמנה פי קבצה[א]</li>
<li>מנה ואן טלב מנך שהאדה פיפעל מולאי דלך לאן אלשיך אבו אלבשר</li>
<li>ואגב אלחסן(?) כתיר עלינא והו כציץ ענד סידנא שאר השרים ירום הודו</li>
<li>וירבא כבודו ויקרהא(?) ענדה ויצלני כתאב מולאי בקבצהא חתי יקבצה[א]</li>
<li>עוצהא האהונא מן אלשיך אבו אלעלא בן עם אלבחיר ותכון באקיה ענד</li>
<li>מולאי אלי אן יצל כתאב אלשיך אבו אלעלא ליפעל פיהא מא ירא ולא יהמל</li>
<li>פי דלך פהי אכבר חאגה ואכ[. . .] תפצל ויציף(?) מולאי תלך אלמנה</li>
<li>למא לה מן אלתפצל ואלמנן ובלכאץ אן אלשיך אבו בשר ר יאיר שצ</li>
<li>יש . . דלך פי חצרה אל[. . . . . . . . . . .סידנא שר] השרים ירום הודו והדרו</li>
</ol>
                    
                </div>
            
        </section>
    </body>
</html>
