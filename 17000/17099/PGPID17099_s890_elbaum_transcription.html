
<html>
    <head>
        <title>Transcription of Letter: T-S 6J4.20</title>
    </head>
    <body style="max-width: 860px; margin: auto">
        <h1>Transcription of Letter: T-S 6J4.20</h1>

        <p>Alan Elbaum, unpublished editions (n.p., 2022).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00006-J-00004-00020/canvas/1">
                    
                    
                    
                        <h3>recto</h3>
                    
                        <ol>
<li><span lang="he">בשמ רחמ</span></li>
<li><span lang="he">כתאבי אליך יאכי ואלעזיז עלי וענדי אטאל אללה בקאך</span></li>
<li><span lang="he">ואדאם עזך ונעמאך וכבת באלדל חסדתך ואעדאך</span></li>
<li><span lang="he">וממא אעלמך בה אן מן חית כרגת אנא באכיה</span></li>
<li><span lang="he">צאימה עמיא קאעדה פי אלרכן וקד בלגני אנך</span></li>
<li><span lang="he">וגע גדא פאשתגל קלבי ומא קדרת אצבר אכתר</span></li>
<li><span lang="he">מן הדא ומא יעלם אחד מא עלי [ק]לבי מן אלהם</span></li>
<li><span lang="he">אלא אללה תעא ומן חית גא אבו אלמכארם [. . . .]</span></li>
<li><span lang="he">וקאל לי זאדני נאר עלי נארי ומא בקי [. . . . . . .]</span></li>
<li><span lang="he">פאללה אללה יאבן אכתי אבצר כיף תכון ברוחך</span></li>
<li><span lang="he">ולא תגעל עלי קלבך הם פמתלך כתיר וקדאמך</span></li>
<li><span lang="he">כתיר ויאולדי אעקל כיף תכון ברוחך ולא תגעל</span></li>
<li><span lang="he">עלי קלבך הם פאדא עשת אנת הו אלדניא כלהא</span></li>
<li><span lang="he">פקד אצאב אלאכיאר אכתר מן הדא ונסיו(?)</span></li>
<li><span lang="he">וקד יעז עלי קלבי מא בלג לאכי ויאכי בחק</span></li>
<li><span lang="he">אלתרביה ואלתדי אלדי אתראצענאה לא תפרט</span></li>
<li><span lang="he">פי אבן אכתי מנצור פאנה אלדי סתרני ואלדי הו</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">אלדי . . . . עלי</span></li>
<li><span lang="he">אלדניא הו ואכוה</span></li>
<li><span lang="he">ותכתבו לי גואב הדא</span></li>
<li><span lang="he">אלכתאב לתברדו קלבי</span></li>
<li><span lang="he">מן שדה נארהא פאן</span></li>
<li><span lang="he">לו אבצרתוני מא&nbsp;</span></li>
<li><span lang="he">ערפתוני ממא</span></li>
<li><span lang="he">אנא פיה מן אלהם</span></li>
<li><span lang="he">ואלגם ואלסלאם</span></li>
<li><span lang="he">עליך ועלי אולאד[ך]</span></li>
<li><span lang="he">אלסלאם ועלי</span></li>
<li><span lang="he">מנצור אבן</span></li>
<li><span lang="he">אכת[ך א]לסלאם</span></li>
<li><span lang="he">וקד חלפ[ת]</span></li>
<li><span lang="he">אני לא פטרת</span></li>
<li><span lang="he">חתי תכתב לי</span></li>
<li><span lang="he">גואב הדא אלכתאב ואלסלאם </span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00006-J-00004-00020/canvas/2">
                    
                    
                    
                        <h3>verso, address (Judaeo-Arabic)</h3>
                    
                        <ol>
<li><span lang="he">יצל הדה אלאחרף אלי מנצור בן אברהם נע</span></li>
<li><span lang="he">אלי ענד עטיה אכי אלי אלעטארין</span></li>
<li><span lang="he">מן כאלתה&nbsp;</span></li>
<li><span lang="he">לא עד[מתה]</span></li>
</ol>
                    
                        <h3>verso, address (Arabic)</h3>
                    
                        <ol>
<li><span lang="he">يصل الى عطية ابن يهودا بن سليمان</span></li>
<li><span lang="he">الى العطارين &nbsp; &nbsp; &nbsp; &nbsp; &nbsp; بلغ توجر امانة</span></li>
<li><span lang="he">من اخته</span></li>
<li><span lang="he">لا عدمته</span></li>
</ol>
                    
                </div>
            
        </section>
    </body>
</html>
