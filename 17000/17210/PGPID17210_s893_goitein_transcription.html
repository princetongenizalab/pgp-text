
<html>
    <head>
        <title>Transcription of Letter: T-S 8J26.19</title>
    </head>
    <body style="max-width: 860px; margin: auto">
        <h1>Transcription of Letter: T-S 8J26.19</h1>

        <p>S. D. Goitein, <a href="https://www.jstor.org/stable/1453174">"A Jewish Addict to Sufism: In the Time of the Nagid David II Maimonides,"</a> <em>The Jewish Quarterly Review</em> 44, no. 1 (n.p.: University of Pennsylvania Press, 1953), 37–49.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00026-00019/canvas/1">
                    
                    
                    
                        <h3>Recto:</h3>
                    
                        <ol>
<li>בשמ רחמ</li>
<li>אל מושב אדונינו נגידנו דוד ירום הודו ויגדל כבודו</li>
<li>אלממלוכה</li>
<li>זוגת נציר</li>
<li>אלגלאגלי</li>
<li>תקבל אלארץ ותנהי אן פי חלקהא</li>
<li>תלאת אטפאל וזוגהא קד הוי אלגבל ענד</li>
<li>אלכוראני פי הבל וריק מקום אין בו תורה</li>
<li>ולא תפלה ולא זכירת השם על האמת</li>
<li>כל הוא יטלע אלגבל ויכאלט אלפקרא</li>
<li>ולהם אלטאהר ומא להם אלבאטן ואלממלוכה</li>
<li>תכשי אן יחצל תם אדם רע יוצאי(!) אותו</li>
<li>מן הדת ותצאי(!) אלשלשה ילדים וקד</li>
<li>הלכת אלממלוכה מן אלוחדי וטלבה</li>
<li>אלצגאר אלקות ומקצוד אלממלוכה</li>
<li>אן יסיר סידנא כלפה ויעמל מעה בצאיב</li>
<li>ראיה ואלממלוכה מא תריד מנה מא</li>
<li>ליס להו עליה קדרה ולא דרגת אלגנא</li>
</ol>
                    
                        <h3>Recto, right margin:</h3>
                    
                        <ol>
<li>ומא מקצוד אלממלוכה</li>
<li>אלי אנקטאעה ען אלגבל</li>
<li>ואלראפה עלי אלצגאר</li>
<li>ואדא אראד אלתטוע</li>
<li>יכון פי אלכניס</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00026-00019/canvas/2">
                    
                    
                    
                        <h3>Verso:</h3>
                    
                        <ol>
<li>מלאזם תפלת שחרית ומנחה ומעריב</li>
<li>וסמאע דבר תורה ולא יתעסאק בהבלי</li>
<li>עולם ואיצא אנה ביעאיי אלממלוכה</li>
<li>עלי ביע אלדאר ואלאנפרד מן ישראל</li>
<li>ואלסכני פי אלגבל ואנקטאע אלצגאר</li>
<li>מן תלאוה אלתורה פאן כאן מולאנא</li>
<li>ישיר עלי אלממלוכה בדאלך וילזמהא</li>
<li>בה פהו מא ירא אלי בלצואב ושלום</li>
<li>ומולאנא אללה יטיל עמרה ידבר אקלים</li>
<li>ומא המתה אלעאליה קצירה ען אכפאף</li>
<li>אלמדכור מן אלטלוע אלי אלגבל ומלאזמה</li>
</ol>
                    
                </div>
            
        </section>
    </body>
</html>
