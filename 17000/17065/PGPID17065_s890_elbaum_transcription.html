
<html>
    <head>
        <title>Transcription of Letter: T-S 18J3.3</title>
    </head>
    <body style="max-width: 860px; margin: auto">
        <h1>Transcription of Letter: T-S 18J3.3</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00003-00003/canvas/1">
                    
                    
                    
                        <h3>Recto:</h3>
                    
                        <ol>
<li>כתאבי לחצרת אלסת אלגלילה אלרשידה עמתי</li>
<li>אטאל אללה בקאהא ואדאם עזהא ונעמהא</li>
<li>ומן חסן אלתופיק לא אכלאהא וגמעני</li>
<li>בהא עלי אחואל סארה ואעין קארה</li>
<li>במנה ופצלה ואלקאדר עלי דלך אן שא אללה</li>
<li>וינהי כתרת אלשוק אליהא ואלתאסף עלי</li>
<li>אלפאית מן קרבהא פאללה יגעלהא פי</li>
<li>עאפיה הי וצגארה וכתרת שוקי ללשיך</li>
<li>אלאגל אלמנעם אלמתפצל אבו מנצור ופקה</li>
<li>אללה לאפצל מא עוודה מן אלכיר ואיצא</li>
<li>אלשיך אלעזיז אבי זכרי ופקה אללה פאללה עאלם מא נחן</li>
<li>פיה מן גהתה ולא נאכלו אלכבז ונחן באכיין מן גהתה</li>
<li>עז עלי לא תגהא . . מן אלספ . . . ה ולא מן גהת אלגואלי</li>
<li>פאללה יעינה עלי . . . . . ויא עמתי אשתהי</li>
<li>אן תסיירי לי . . . . ענצל מן כל בד לאני מחתאג</li>
<li>אליה וקד ערץ לי חבה ואנא האלך מנהא ואמא חדית&nbsp;</li>
<li>סת אלימן פקד תוצלת פי תסייר אלקבקאב פמא</li>
<li>קצרת פאנא אכאפיהא אן כאנת פי עצמתי</li>
<li>אשרט(?) אן בלד(?) מצר פנחן ואללה אלעצים מא</li>
<li>נדכלו מדינה אלאסכנדריה . . . . מן אגל אלגואלי</li>
<li>וגירהא פנחן קאצדין אלקרב מן אלשאם אלמחרוס</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00018-J-00003-00003/canvas/2">
                    
                    
                    
                        <h3>Verso:</h3>
                    
                        <ol>
<li>פאללה אללה סיירי לי כתאב וערפיני אן כנתי</li>
<li>תקומי תגי אלי ענדי פוחק אלשריעה</li>
<li>מא יכון ענדי באניה(?) מניך ומן בנתיך אלא</li>
<li>אני צרת נש . מעאזל(?) מצר ומא ימכני</li>
<li>מפארקתהא בחסב אלקרבה . . . . .&nbsp; יא עמי</li>
<li>בו מנצור הי בנתך ואנא אבנך מהמא ראיתה</li>
<li>מן אלמצלחה פי מא ינעמל אעמל</li>
<li>וחק אלשריעה פי גמעת אן כתבת כתאבי&nbsp;</li>
<li>הדא כטבוני [[מן דאר]] ארבעה אשכאץ</li>
<li>מן ארבאב אלביותאת וסוף(?) אלם(?) תגי</li>
<li>תערפי מן אחדהם ותנדמי ותנדנמיני</li>
<li>לאני ראגב פיכם וקאצד אליכם ואמא הדא שי</li>
<li>מן שי . . . . . .&nbsp;</li>
</ol>
                    
                </div>
            
        </section>
    </body>
</html>
