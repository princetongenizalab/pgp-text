
<html>
    <head>
        <title>Transcription of Letter: T-S AS 146.337</title>
    </head>
    <body style="max-width: 860px; margin: auto">
        <h1>Transcription of Letter: T-S AS 146.337</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00146-00337/canvas/1">
                    
                    
                    
                        <ol>
<li>אעלם חצרה ר אברהם הכהן היקר השר הנכבד //שצ// אן חאמל הדה</li>
<li>אלאחרף אלי בין ידיהא רגל בישן והו משהור אנה כאן מן אולאד</li>
<li>נובלא אלמחלה ומן מקאבילהא וירד מנכסיו וחצל עליה דין מאיתין</li>
<li>ללסלטאן והו מנקטע גדא לא יערף יעבר ען מא הו עליה ומא</li>
<li>ילזמה ולא יהתדי לחגה יחתג בהא ולא יקדר ישכי חאלה אלי אל</li>
<li>גמאעה ממא ענדה מן אלכגל ואלאנקטאע ואלמראד מן אל</li>
<li>חצרה שצ אן תנתכי מעה ותכלם פי אמרה למן יצלח מן אל</li>
<li>גמאעה אלכרימה ומע אלדיאנין ואלשיוך ותדבר חאלה במא</li>
<li>תרי פיה אלתואב חסב אלקדרה ואלטאקה ולהא פי הדא אלאמר</li>
<li>אעטם אלזכיות ואלצדקות וראיהא אלמופק מע אלולד</li>
<li>אלעזיז אלשיך אבו עלי התלמיד היקר ושלום</li>
</ol>
                    
                </div>
            
        </section>
    </body>
</html>
