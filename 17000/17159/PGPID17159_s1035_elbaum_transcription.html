
<html>
    <head>
        <title>Transcription of Letter: T-S 6J7.6</title>
    </head>
    <body style="max-width: 860px; margin: auto">
        <h1>Transcription of Letter: T-S 6J7.6</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00006-J-00007-00006/canvas/1">
                    
                    
                    
                        <h3>Recto</h3>
                    
                        <ol>
<li>אלקלב פהו מא אבצרה מנה סאעה סאעה פיבקא</li>
<li>קלבי מרגוף פאללה יחסן אלעון ולא שך באן</li>
<li>זוגה סרור אלקליובי אנצרת מן אגל עאקת</li>
<li>אלחריר פתסיירה מע אלסאגן ומעמר</li>
<li>לא שך תכלם לי פי הדה אלגמעה מן גהת</li>
<li>אל . . . וכה חצלו מקדאר עשרה דראהם או</li>
<li>אכתר מנהא וטלב בפמה כיזאן לאנה</li>
<li>מא ישרב סוא פי אלכיזאן אלחמר פתקרצני</li>
<li>דרהם אשתרי לה בה כיזאן ביץ ותסייר כתאב</li>
<li>עבראני לסאיר אלגמאעה באלשכר ואלתפצל</li>
<li>לאן מא יצדה עני סואהם פאללה יחסן באלפראק</li>
<li>ותסייר לי אלסכינה מע אלתפלין ואנא קד</li>
<li>תאלמת מן דראעי אלשמאל מן אגל רגמת</li>
<li>אלכוז פאללה יתקבל דעאי וציאמי בין ידיה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00006-J-00007-00006/canvas/2">
                    
                    
                    
                        <h3>Verso</h3>
                    
                        <ol>
<li>וצראכי ותצרעי פי אן יגיבני ומא אלאגאבה</li>
<li>אלא תקרבת בעון אללה פאללה לא יכייבני</li>
<li>ולא יכייב דעאי למען שמו וקטעת&nbsp;</li>
<li>אלפשרה באלימין פתדעי לי לאגל אללה</li>
<li>פמא אמשי ולא יעינני אללה אלא בזכותך</li>
<li>פאללה יוקף לי זכותך ודעאך אלצאלח</li>
<li>פלא תכליני מן אלדעא סאעה וכדלך אלסת</li>
<li>אלואלדה דאם עזהא פתתשכר מכארם אלכהן</li>
<li>בן סת זיאדה שצ והו סבת ענדנא ואבצר תפצל</li>
<li>אבו זכרי ענד צהרה פתסייר אלסכינה ואלתפילין</li>
<li>בעד תקביל ידיך ורגליך ושלום כתב בחפו(?)</li>
<li>אלגואב בחסב אלתפצל ואלסלאם עלי</li>
<li>ר שמחה ועלי אהל ביתה ושלום</li>
</ol>
                    
                </div>
            
        </section>
    </body>
</html>
