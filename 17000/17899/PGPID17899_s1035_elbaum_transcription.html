
<html>
    <head>
        <title>Transcription of Letter: T-S AS 154.376</title>
    </head>
    <body style="max-width: 860px; margin: auto">
        <h1>Transcription of Letter: T-S AS 154.376</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-AS-00154-00376/canvas/1">
                    
                    
                    
                        <h3>Recto</h3>
                    
                        <ol>
<li>פעלהא לאנכם מעדן אלעלם ואלעמל [</li>
<li>קצד אלי אללה ואליכם אן תפעלו מעה [. . . . . . . . . . . . . . . . ושלום</li>
<li>אדונינו יגדל ולא יחדל אמן סלה &nbsp; &nbsp; [ופ]קכם אללה ואדאם סלאמתכם וכאן לכם</li>
<li>וליא ונאצרא פי גמיע אמורכם במנה וגמיל צנעה כתבנאה אליכם מן</li>
<li>קסטנטינה ב . [. . . ו]צולנא אליהא באלעאיל ואלולד עלי גמלה אלסלאמה</li>
<li>וכאן כרוגנא מן בגאיה מקרון ביציאת ישראל ממצרים ועשה ייי עמנו</li>
<li>נסים ויצאנו ביד רמה עלי יד אלפצלא גומלי חסד אבו זכריא ואבו</li>
<li>עמראן אדאם אללה סעדהם בני אבי אלטיב סעדון בן פראג רחמה</li>
<li>אללה ומסרו נפשותם עלינו והם מתעלקון באלשיך אלאגל אבו אלפצל בן</li>
<li>עלי אלנאס אדאם אללה רפעתה פתטארחוא עליה פי מסלתי כל . . אבא</li>
<li>עבד אללה בן יומור אעזה פתכלם אליה פאסעפה פי מסלתי ואטלקנא</li>
<li>באלאהל ואלולד . . . . . . וט . בהדא ולא עולוא עליה פכאן הדא תשועה</li>
<li>מאת ייי פאדא וקפתם עלי כתאבנא תבארכוהם באכר(?) כל תפלה</li>
<li>פאנהם פעלוא מענא הדא אל . . . . אלעצים ואכרמונא גאיה אלכראמה</li>
<li>וגמלה גמאעה קסנטינה גמאעה פאצלה משתגלון בתורה ובמצות</li>
<li>ובגמילות חסדים פיום וצולנא קסנטינה וצלנא . . [</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00154-00376/canvas/2">
                    
                    
                    
                        <h3>Verso</h3>
                    
                        <ol>
<li>מ יעקב בר יהודה בריה דרבי יע[ֿק]ב אגמאתי . . [</li>
<li>ועטמא תלמיד[י] הרב רבי יוסף הלוי בר מאיר בן מיגש זצל וכאן פ[צלא</li>
<li>עטימא לטלבה ופצלה ודינה [לא]נה כאן חסיד ובעל מעשים טוב[ים</li>
<li>פוצל חפיטה הדא מתשכיא בצ[י]קה אחואלה חסב מא תקפון עליה מן</li>
<li>כתאבה אלדי בידה והו . . . . . אן יחמל אמה מן פאס פעסי אן</li>
<li>תפעלוא מעה חסב אלמעהוד מן פצאילכם מע כל עובר ושב</li>
<li>פאנה יקרא פסוק קראה חסנה ומשארך [[כ]] דברי רבו זל וקד קצדכם</li>
<li>פלא תכיבוא סעיה ולא תקטעוא רגאה מנכם ואלסלם אלאכרם אלאעם</li>
<li>עליכם ורחמה אללה תעלי וברכאתה ויהודה ויצחק בני יכצוכם באפצל</li>
<li>סלם ואכרם תחיה וכתב וליכם פי אללה יוסף בר יהודה בר יוסף</li>
<li>בריה דרבי יעקב [ת]נצבה &nbsp; &nbsp; וקד אעטי לה בקסנטינה תלתין דינארא</li>
<li>ולולא אלוארד אלדי כאן עליהם כתירא לפעלוא מעה אכתר מן דלך</li>
<li>לאנהם משתגלון במצות ובגמילות חסדים כתירא בארך אללה פיכם</li>
<li>פלא יכיב פעלכם(?) . . . א תפעל[וא. . . . . . . . . . .] . ל לדלך ואלסלם</li>
<li>מעאד עליכם ורחמת ת . . [</li>
</ol>
                    
                </div>
            
        </section>
    </body>
</html>
