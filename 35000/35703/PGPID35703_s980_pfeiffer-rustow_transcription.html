
<html>
    <head>
        <title>Transcription of Legal document: T-S G1.20</title>
    </head>
    <body style="max-width: 860px; margin: auto">
        <h1>Transcription of Legal document: T-S G1.20</h1>

        <p>Athina Pfeiffer and Marina Rustow, [digital geniza document edition] (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/35703/iiif/textblock/35542/canvas/1/">
                    
                    
                    
                        <h3>Recto</h3>
                    
                        <ol>
<li>
<p>מא יקול מר׳ ור׳ יצחק הדיין הפטיש החזק דגל הרבנים יח[י ל]עד</p>
</li>
<li>
<p>פי בר ישראל מעאמל גוי מדה סנין ואלגוי יאכד אלרבא אלי אן תגמד</p>
</li>
<li>
<p>עלי אלעברי בקיה מעאמלה פכתב עליה חגה פאבטל מע</p>
</li>
<li>
<p>מעאמלתה פראס אעתקאלה חתי אחוגה אלי אן אכד מנה מבלג</p>
</li>
<li>
<p>אכר פגמל עליה אלקדים ואלחדית וכתב עליה שטר פי בית דין</p>
</li>
<li>
<p>באלגמלה גמיעהא פחסב אלישר אלי אלרבא וגדה קד אסתגרק</p>
</li>
<li>
<p>אלשטר יור׳ שמ׳ צו׳ רו׳ הל אדא רפע אלגוי כצמה אלי בית&nbsp;</p>
</li>
<li>
<p>דין ואדעא עליה באלשטר יגוז אלשרע אנה ינכרה ואן אחוג</p>
</li>
<li>
<p>אלי ימין יחלף אנה לם יבק לה קבלה חק לאגל אלרבית אלדי</p>
</li>
<li>
<p>תקדם אם עליה עונש פי ימינה אם לא ומא יגב פי דלך אלמסאלה</p>
</li>
<li>
<p>ושכרו כפול מן השמים</p>
</li>
</ol>
                    
                </div>
            
        </section>
    </body>
</html>
