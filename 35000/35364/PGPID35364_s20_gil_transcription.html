
<html>
    <head>
        <title>Transcription of Letter: Halper 414</title>
    </head>
    <body style="max-width: 860px; margin: auto">
        <h1>Transcription of Letter: Halper 414</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://colenda.library.upenn.edu/phalt/iiif/2/81431-p3jh3dm7p/canvas/p1">
                    
                    
                    
                        <h3>Recto</h3>
                    
                        <ol>
<li>מע אלכד רבאעי תמן אלפרכתין ואלרדתין תכאתכני בה ואן כאן ועאיד באללה לא&nbsp;ילזמה שי ולא יצח</li>
<li>מנהא שי תכאתבני בדאלך ותקץ הדה אלכד רבאעי ומא יכצבי פי אלג אזקאק ותכאתבב&nbsp;באלבקיה נציפהא אלי</li>
<li>חסאבך חתי לא יבקא פי אלחסאב עלקה אלא צאפי ואמר אלניל יאמולאי קד שא אללה&nbsp;פיה בחכמה ואבת ליס יכצך</li>
<li>פיה גיר בעצה פאן כאלפתנו שייא עלי סביל אלמגאמלה אלתי ביננא פנתחמלה ולא&nbsp;נחסב עליך מנה שי</li>
<li>ואנא ואללה מא ביני ובינך מאל ולא דנאניר ואנא נעלם אני נכאלף עליך אמתאלה ואנת&nbsp;איצא אדאן תחמלת</li>
<li>אבא תכאלף עלי אמתאלה וסואלי לך פי אן תגתהד פי אלס דינאר אלא תכון כסארתין&nbsp;ואנא נעלם אנה לא</li>
<li>יכאסרך עליהא לי כאן אמתאלהא פנחב לא תבקי מן אלאגתהאד שי פאדא גמע אללה&nbsp;הדה אלס6 דינאר</li>
<li>אנטר מא ארדת חמלני נתחמל ומא ביני ואללה ובינך לא דינאר ולא דרהם כמא תחמלת&nbsp;גיר הדא</li>
<li>אלשי אולא כמא תעלם ונעלם אן מא יפסד חאלנא וקלובנא עלי בעצהא בעץ אלא&nbsp;אלוסאיט ואנא</li>
<li>נרא אן נתחמל כסארת אלדנאניר ולא יסמע אחד ביננא כלמה ואנא ואללה עלי אלעהד&nbsp;אלדי כאן ביננא</li>
<li>אולא חתי לא יראני אללה נכונך בדרהם ולא בדינאר אעלמתך דאלך ואנא נעלם יאמולאי אנך אפרח</li>
<li>אלנאס בסכנאי אלגזירה ובמא יגיבי גייד ואנא נעלם ודך אן ליס פיה שבהא ואנת תעלם יאמולאי</li>
<li>אן ליס יודי הדה אלכלטה אלא הדא אלעאיק אלדי אעאק בלדנא אללה יפרג מא כנא לאן בלדנא</li>
<li>מגבר פי אלכתאן ולו חתי כאן אלדי וגהת עאמאול כתאן ווגהתה לספאקס אלא נגברבא פיה לאכנה</li>
<li>הדא אלדי שא אללה לאן בלג אלכתאן פי אכר אלשתוה פי ספאקס צורה ואלי אלסאעה&nbsp;והו באיע ומא</li>
<li>געלני לם נכרג הדה אלאעדאל אליהא תכון ביננא אלא כפת מן אלגרר ואיאך תכון מתל מסאלת אלגיל</li>
<li>ובעד הדא יאמולאי אנא לך עדה ואנת כמתל אנטר מא ארדת כלפני איאה בפעלה ומא&nbsp;ארדת</li>
<li>מן אלתוגיה אנפדתה ביד אבי אלפרג נסים אמא כתאן או גירה ואכתבה באסמי חתי לא תנקטע אל</li>
<li>מואצלה ביננא ואנא מגד עלי אלספר איל אלזמאן לאן גרצי תחציל אהלי פי הדה&nbsp;אלשתוה פי</li>
<li>מאזר ונסאפר אול אלזמאן אן כנא מן אהלה כצצתה באתם אלסלם וגמיע מן תחוטה ענאיתך אתם</li>
<li>אלסלם</li>
</ol>
                    
                </div>
            
        </section>
    </body>
</html>
