
<html>
    <head>
        <title>Hebrew Translation of Letter: Halper 414</title>
    </head>
    <body style="max-width: 860px; margin: auto">
        <h1>Hebrew Translation of Letter: Halper 414</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://colenda.library.upenn.edu/items/ark:/81431/p3jh3dm7p/canvas/p1">
                    
                    
                    
                        <h3>recto</h3>
                    
                        <ol>
<li>....עם כ"ד רבעי הדינר תמורת שתי היריעות ושתי האדרות, כתוב נא לי על זאת; אבל אם, חס ושלום, אינו חייב דבר ולא הסתכם</li>
<li>דבר מהם (בחשבון), כתוב לי זאת וחנכה את כ"ד רבעי הדינרים האלה ומה שמגיע לי בעד ג' ה'זקים', וכתוב לי מה היתרה ואוסיף אותה</li>
<li>לחשבונך, כדי שבחשבון לא תישאר שום טענה, אלא אך ורק הגטו. אשר לעניין הניל, אדוני, ברצון אלוהים ובגזרתו, אין שייך</li>
<li>ממנו לחשבונך הפרטי אלא מקצתו. אילו היית מטיל עלי את סחורתנו על פי דרך השותפות הכוללת שבינינו והיינו נוסעים עם סחורות זה בשביל זה, לא הייתי מחייב אותך בחשבון כלל בעדן;</li>
<li>והלוא אני, חי אלוהים, אין ביני ובינך רכוש ולא דינרים, אבל אני יודע שאני מטיל עליך דברים כיוצא באלה; והלוא גם אתה, אם אהיה אני הנוסע עם הסחורות,</li>
<li>תטיל עלי דברים כיוצא באלה. אבקש ממך שתשתדל בעניין ס' הדינרים כדי שלא יהיה הפסד כפול. אני יודע שהוא לא</li>
<li>היה גורם לך הפסד בגללם אילו היו כיוצא באלה. אבקש ממך אפוא שלא תזניח שום מאמץ, ואם יעזור אלוהים לקבל את ס' הדינרים האלה,</li>
<li>תחליט מה שתרצה להטיל עלי ואקבל על עצמי, בלי שיהיו ביני ובינך לא דינר ולא דרהם, כפי שקיבלתי על עצמי גם דברים אחרים</li>
<li>לפני כן, כפי שידוע לך. אני יודע שרק דמי התיווך הם המשחיתים את מצבנו ואת נפשותינו אהדדי. ואני</li>
<li>סבור שאקבל על עצמי את הפסד הדינרים, ואיש לא ישמע מילה בינינו. חי אלוהים, אני נאמן לברית שבינינו</li>
<li>מלפני כן; באופן שאלוהים לא יראה אותי מרמה אותך בדרהם ולא בדינר, זאת לידיעתך. אני יודע, אדוני, שאתה שמח</li>
<li>יותר מכל אדם שאתגורר באי, ובכל טובה שתיפול בחלקי. הלוא אני יודע את ידידותך שאין דומה לה. אתה יודע, אדוני,</li>
<li>שהדבר האחד הגורם נזק לשותפות זו הוא האדם המפריע הזה, שמפריע לעירנו, אלוהים יושיע כל עוד אנו (?), כי עירנו</li>
<li>מוצפת בפשתים; הלוואי שהיו עכשיו הפשתים ששלחתי אשתקד; שלחתי אותן לספאקץ כדי שלא יציפו אותנו בהן; ואולם</li>
<li>זה מה שרצה אלוהים, כי הגיעו הפשתים בסוף החורף בספאקץ למצב (מצוין), ואפילו עכשיו עדיין הן נמכרות;</li>
<li>החלטתי לא להוציא את המשואים האלה לשם, ושיהיו בשותפות בינינו, אך ורק מפני שפחדתי פן אתאכזב; והיזהר שלא יהיה כמו בעיית הניל.</li>
<li>ובסיכום, אדוני, אני משענת לך, ואף אתה כיוצא בזה: תחליט מה רצונך ותטיל עלי ואעשה. ואם תרצה</li>
<li>לשלוח משהו שלח בידי אבו אלפרג' נסים, אם פשתים ואם משהו אחר, וכתוב זאת על שמי, כדי שלא יינתק</li>
<li>הקשר השוטף בינינו. אני אשתדל לנסוע בהקדם האפשרי, כי אני מתכוון להגיע לבני ביתי בחורף הזה, </li>
<li>(20–21) למאזר, על כן אסע בהקדם האפשרי, אם אהיה ראוי לזה. אני שולח לך את מיטב דרישות השלום ולכל הנתונים לחסותך מיטב דרישות השלום.</li>
<li> </li>
</ol>
                    
                </div>
            
        </section>
    </body>
</html>
