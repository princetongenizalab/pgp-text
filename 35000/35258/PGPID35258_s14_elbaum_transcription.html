
<html>
    <head>
        <title>Transcription of Letter: T-S NS J370</title>
    </head>
    <body style="max-width: 860px; margin: auto">
        <h1>Transcription of Letter: T-S NS J370</h1>

        <p>Alan Elbaum, unpublished editions (n.p., 2021).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/35258/iiif/textblock/35015/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">ולדהם מוסי</span></li>
<li><span lang="he">שלום רב וחסד יקרב ממזרח וממערב לכולכם אלצעיר מכם ואלרב אמן סלה</span></li>
<li><span lang="he">ואלדי תרידה עלמה אן קלבי ענדכם כתיר ליס קליל מן סבב אנכם מא וצל מנכם כתאב</span></li>
<li><span lang="he">ואמא גיר דא פאני ציק אלצדר גדא מן סבב אן מא בקי ענדי צוביאן באכתר מן מנצור</span></li>
<li><span lang="he">וצגיר אכר ברבע אלגמעה ותנא כרג מן ענדי מן סבב אני דכלת אלי מצר ואיצא אן מא ביחצר[ו]</span></li>
<li><span lang="he">לי שי מן דבח אלבהאים לאנהם מא בידבחו שי מן אלבהאים וכל מא קד צאר יחצל לי כל</span></li>
<li><span lang="he">גמעה ג ונצף והדה אלגמעה כל מא חצל לי ⟦ג פי . .⟧ג דראהם נפקת כמסה ואמא גיר דא פא[ל]</span></li>
<li><span lang="he">עטה(?) מא ביסתקאלו(?) ראסה(?) אלבתה וקד צאק צדרי כתיר מן סבבהם ולכן ילטף אללה תעאלי</span></li>
<li><span lang="he">ואמא גיר דא פאתפצלו כלו ואחד מנכם ימצי אלי ביתנא אלקדים אלדי פי אלפנדק ות . . . ו ל . .</span></li>
<li><span lang="he">אלעולבה אלדי פיהא אלורק אלכריטה אלכבירה מתאעתי אדאך פיהא דאר פלפל א . בטוה פ . .</span></li>
<li><span lang="he">⟦כרק⟧ פרקה(?) ואדאך איצא פי אלכרוס[ת]אן(?) אלדי פיה אלבראני ברניה תם פיהא מרתך</span></li>
<li><span lang="he">מצחון ופי אלמרתך רבטה פיה אשיאף קרוס(?) מן דכאני ארבט[ו] אלכל אלמרתך ואלאשיאף</span></li>
<li><span lang="he">ואלדאר פלפל ואבעתו אלכל לי ואתפצלו כדו לי נצף מתקאל גאריקון הש . . . מנ . . במא כאן</span></li>
<li><span lang="he"> ודסת ורק צגיר בנצף ורבע //אנפדוה איצא\\ וקולו לאכי אלשיך אבו אלחסן אתפצל עליה חסב עואידה עליה באן</span></li>
<li><span lang="he">יכתב לי סורעה אלקול אלדי אולה בין חדש ושבת ואלקול אלדי מרדה ולטובה חדש החדש</span></li>
<li><span lang="he">ואלקול אלדי אולה האין בגלעד הצרי סורעה וענפדהם לי לאני אריד א . . א אל . . . .</span></li>
<li><span lang="he">אצלי באלקולין אלדי הם בין חדש ושבת ואלקול אלדי מרדה ולטובה חדש הדה אל . . . . . .&nbsp;</span></li>
<li><span lang="he">[ה]אין בגלעד הצרי טלבוה מני א . . אם פכלוה יכתבהם ויסירהם סורעה וקולו לה</span></li>
<li><span lang="he">[א]יצא אן יתפצל בעד אן יבעת אלקולין אלתלת אקואל יכתב לי קולין תלאתא</span></li>
<li><span lang="he">[ל]ראש השנה ומזמור ראש השנה וקולין תלאתה ל⟦קום⟧ לצו[ם . . . . . .] ל . . .</span></li>
<li><span lang="he">[ול]שבת שובה וקולין תלאתה לעיד אלמצלה ויוצאראת עיד אלמצלה ואלהושענ[ות]</span></li>
<li><span lang="he">ולכן עלי מהל קליל קליל ואתפצלו קולו לאבו אלכיר אבן כאלתי קאל לך מוסי אתפצל</span></li>
<li><span lang="he">עליה אכתב לה אלשבח אלדי אולה אנשי לבב בפצלכם סורעה וקולו איצא לאבו אלמנא אלחזאן</span></li>
<li><span lang="he">יכתב לכם אלאקואל אלדי קולת לה ענהם יעני אקואל אלחתנים ואלארוסין ואלמגלה סורעה [מן] פצלכם</span></li>
<li><span lang="he">וקולו לאמי אן כאנת תחב תוב בורד מקטל(?) כתאן ⟦ת .⟧ טול יג //דראע\\ בעשרא דראהם</span></li>
<li><span lang="he">[אב]עת תעלמני אכד להא תוב מן ענד אבו אלכיר ואנא אופיה ענהא ושלום ואתפ[צלו</span></li>
<li><span lang="he">איצא קולו לאכי יתפצל איצא יאכד ⟦ל .⟧ לי פת[וא] מן ענד אל . . . פי חכם אל . []</span></li>
<li><span lang="he">תכון ענדי מא אכצר מנהא שי וערפוה אן סגאע אלדין אלאמיר יסלם עליה פ[]</span></li>
<li><span lang="he">. . קולו לה אן כאן אלמדרש קד עמל א . ת . למה באללה לא יכון יבטלה בתה ושלום וק[]</span></li>
<li><span lang="he">. . . . . . אן אלחמא . אלאמר פיהא אלי אסעה וקף לאנהא אלגמעה(?) מא גת מן מרצי(?)</span></li>
<li><span lang="he">שלום ואתפצלו סלמו לי עלי כל אחד אן תערפוה ושלום כצו אנפוסכם עני בא[תם]</span></li>
<li><span lang="he">אלסלאם כבירכם וצגירכם</span></li>
</ol>
                    
                </div>
            
                <div data-canvas="https://geniza.princeton.edu/documents/35258/iiif/textblock/35015/canvas/2/">
                    
                    
                    
                        <h3>verso, address</h3>
                    
                        <ol>
<li><span lang="ar">يصل الى مصر الى سوق العطارين . . يسلم الى ابو ال . . . التاجر يسلمه الى الشيخ الحزان</span></li>
<li><span lang="ar">ابو سهل من عند ولده موسى جعل فداه . . . . </span></li>
</ol>
                    
                </div>
            
        </section>
    </body>
</html>
