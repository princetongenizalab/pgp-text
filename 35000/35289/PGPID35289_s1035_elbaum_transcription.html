
<html>
    <head>
        <title>Transcription of Letter: T-S K25.279</title>
    </head>
    <body style="max-width: 860px; margin: auto">
        <h1>Transcription of Letter: T-S K25.279</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/35289/iiif/textblock/35065/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">[. . .]&nbsp;</span></li>
<li><span lang="he">ופי אלסוכה ג . . . . . . . וקע אלכלף ונצבו</span></li>
<li><span lang="he">אלמנגליקאת עלי אלבלד יום שמחת תורה</span></li>
<li><span lang="he">אכדו אלבלד ונהבוה ואכדוהם שבויים&nbsp;</span></li>
<li><span lang="he">לה ולאכותה ולאכתה ולזוגתה אלמנגצה</span></li>
<li><span lang="he">סת אלרוסא אכת אלנשיא אלפכר יר הו</span></li>
<li><span lang="he">קאל וכאן להם ולד עמרה סנתין וכסר</span></li>
<li><span lang="he">מתל אולאד . . . . . . . . . . . אלצבי עלי</span></li>
<li><span lang="he">. . . . . . . . . . . . . . .מן יהוד אלבלד</span></li>
<li><span lang="he">לאנה תכדמהם קאל ונחן מע אהל אלבלד</span></li>
<li><span lang="he">אלוף עדידה נשים ואנשים ואטפאל</span></li>
<li><span lang="he">יסוקונא בין ידיהם מתל יום אלקיאמה</span></li>
<li><span lang="he">קאל גינא אלי ואדי עמיר קצרו אלנסא ען</span></li>
<li><span lang="he">אלמשי לתעבהם בחמל אולאדהם קאל</span></li>
<li><span lang="he">פאכדו אלתתר אלאטפאל רמוהם פי אלטריק</span></li>
<li><span lang="he">פי אל . . . . ואכדו [ביד]הם אלטפל רמוה</span></li>
<li><span lang="he">ען כתף אלמרה חאמלתה קאל וצאר אלטפל</span></li>
<li><span lang="he">יבכי ויסתגית באבא באבא וטלב ואלדה</span></li>
<li><span lang="he">שלמה אחתמאלה מא מכנוה ודאסוהם</span></li>
<li><span lang="he">אלכלק ואלדואב מע מא רמו מן אלאטפאל</span></li>
<li><span lang="he">ומן קצר פי אלמשי קאל פלא זאלת אמה</span></li>
<li><span lang="he">אלמנגצה אלמסכינה תציח ותציח ובקית</span></li>
</ol>
                    
                </div>
            
                <div data-canvas="https://geniza.princeton.edu/documents/35289/iiif/textblock/35065/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">&nbsp;. . . . . . . . . אללה תעא]לי יקנע לנא</span></li>
<li><span lang="he">בדלך וירחמנא למענו ולמען דויד עבדו</span></li>
<li><span lang="he">פאננא פי חאל מן הדא אלגלא צעב גדא</span></li>
<li><span lang="he">נשתרי אלכו[בז] רטל ביג קרטאס ונצף</span></li>
<li><span lang="he">ונחן פי צרה קשה וגמיע מא כאן ימלכה</span></li>
<li><span lang="he">אלולד אלנשיא אלפכר יר הו מן מלבוס וגירה</span></li>
<li><span lang="he">באעה וכל אסבוע י . . . . . וינפקה עלינא</span></li>
<li><span lang="he">אללה תעאלי . . . . . . . . . . . . . . . . שגל</span></li>
<li><span lang="he">מן אלטב ולדאך קד קל מעאשה כאן יצלנא</span></li>
<li><span lang="he">מזונות אנקטעת ואן וצל שי יכון קדר נזר</span></li>
<li><span lang="he">גדא לאן אל[נאס] מגלובין ענא בל יטהרון</span></li>
<li><span lang="he">לנא אלמחבה אלעטימה וגרבני וסאלני</span></li>
<li><span lang="he">אלחכים ברכאת אלתפארת שצ ואלמולי</span></li>
<li><span lang="he">אלחכים אלפאצל . . . . . . . אלחכמא</span></li>
<li><span lang="he">. . . אל . . . . . . . . . . וגירהמא מן אלאעיאן</span></li>
<li><span lang="he">קאלו נאכד לך תוקיע ותכון אנת מקדם&nbsp;</span></li>
<li><span lang="he">עלינא חאכמנא ותדבר אמורנא פשכרתהם</span></li>
<li><span lang="he">עלי דלך . . . עת //. . .\\ פלמא עאודוני </span></li>
<li><span lang="he">ו . . גו פי אלקצייה ושרעו פיהא אגתמעת</span></li>
<li><span lang="he">באלאעיאן וגירהם וקלת קד מא ימכנני</span></li>
<li><span lang="he">מן וגוה אולא [</span></li>
<li><span lang="he">[. . .]</span></li>
</ol>
                    
                </div>
            
        </section>
    </body>
</html>
