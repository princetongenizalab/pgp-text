
<html>
    <head>
        <title>Transcription of Letter: ENA NS 35.27</title>
    </head>
    <body style="max-width: 860px; margin: auto">
        <h1>Transcription of Letter: ENA NS 35.27</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/c9a20a76-94c1-4713-98db-0a909b361665/manifest/canvas/1dfc9b1d-6d3e-403d-8778-f7fa1fd31388">
                    
                    
                    
                        <h3>Verso</h3>
                    
                        <ol>
<li>בשמך</li>
<li>קד תחקק ענדי מן תפצל אלסת אלגלילה</li>
<li>אלכרימה אדאם אללה עזהא וציאנתהא</li>
<li>וסבק אלי מן גמיל ועדהא פי&nbsp;</li>
<li>מעני אלצגיר ואנהא תשתמל עליה</li>
<li>ממא ותקת אמאלי בדלך ולם</li>
<li>אעלם מא אוגב נקצ דלך וקד</li>
<li>אמתחנתה עדה דפוע פלם אגדה</li>
<li>יערף ילחן ולא ענדה כבר מן</li>
<li>אללחן ולא יחסן יתהגא חרף ולא</li>
<li>ענדה כבר מן אלהגא ראסא ולא</li>
<li>תעתקדי אנני ארצא לך בהדה</li>
<li>אלאגרה וחק אלשריעה לאן</li>
<li>אשתמלתי עליה לא בד ממא</li>
<li>אקים לך באלכראמה אלעטימה</li>
<li>ואלדנאניר עוצא מן</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/c9a20a76-94c1-4713-98db-0a909b361665/manifest/canvas/081b0ebb-a420-491c-b52b-f0433a54326b">
                    
                    
                    
                        <h3>Recto</h3>
                    
                        <ol>
<li>מן אלדראהם ואלדי שרטתה לך</li>
<li>עלי אקים לך בה ואכתר מנה</li>
<li>ואלאצל ענדי אללחן אלמליח אלצחיח</li>
<li>ואלהגאיה ולא תכליה יכאלט</li>
<li>צבי ולא ימשי מע צבי פי אלטריק</li>
<li>ואשתה/י/ מן תפצליך באן תעלמיה</li>
<li>קטעתין קינא מלאח בלחן</li>
<li>חזאיני מליח ועבדך ינפד לך</li>
<li>כראמתך עליהם רבאעי מן</li>
<li>כל בד [[ר]] ויכונו מן אחסן קול</li>
<li>ואחסן לחן חתי יקולהם בין ידי</li>
<li>אלשיך אלכביר ואנפד לך אלתנקיט</li>
</ol>
                    
                        <h3>Recto - right margin</h3>
                    
                        <ol>
<li>מן ענדה איצא מן כל [[ב .]]</li>
<li>בד אן שא אללה</li>
<li>ושלמיך יגדל</li>
</ol>
                    
                </div>
            
        </section>
    </body>
</html>
