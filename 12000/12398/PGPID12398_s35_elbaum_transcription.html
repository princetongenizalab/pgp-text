
<html>
    <head>
        <title>Transcription of Letter: ENA NS I.33</title>
    </head>
    <body style="max-width: 860px; margin: auto">
        <h1>Transcription of Letter: ENA NS I.33</h1>

        <p>Alan Elbaum, [digital geniza document edition] (n.p., 2019).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/8dc2fc24-5bcf-4848-bf87-8332f02ecefc/manifest/canvas/b531b629-b4c2-46c1-acb7-9627fd31edc4">
                    
                    
                    
                        <h3>Recto:</h3>
                    
                        <ol>
<li>בש רח</li>
<li>אלי אכי ואעז אלכלק עלי וענדי מן אלשוק ואלוחשה</li>
<li>כתיר גמע אללה בינא עלי אסר חאל ואלדי</li>
<li>תחב עלמה אן לי מן חין כרגת מן ענדכם</li>
<li>מא וק . . . . . . . לא גוא[ב] ולא [כ]תאב</li>
<li>סוא כתאב ואחד מע אלחא.. וליס פיה זבדה</li>
<li>וקד וגהת לך עדה כתב וא[נא] אשכי לך רמד</li>
<li>אלמראה ואן תוגה לנא אשיאף אן יצלח להא</li>
<li>לם תקדחך אלמרוה אן תפעל דא אלנאס יקעו</li>
<li>פי אלאסר ויפרג אללה ענהם ונחן וקענא</li>
<li>פי די אלשדה מא צבנא מן יפרג ענא ואללה</li>
<li>לו ראי חאלנא לרתי עלינא אקאם יוסף ו׳ אשהר</li>
<li>באלחמה אלמתלתה ואמה להא ח׳ אשהר רמ[דה]</li>
<li>קטעה לחם ואלצגיר אשר בעיניה קד רמדו</li>
<li>ואגראבו (!) ואנא ואללה פי גאיה מן טיק אל...</li>
<li>לא תקום פעמים צרה ואלסעה [י]א[כי] בחק</li>
<li>אללה עליך כד אלמידה ארהנהא עלי כמס</li>
<li>דראהם ואטלע בכתאבי אלי אלשיך</li>
<li>אבו אלמערוף בן אלטפאל יזכר בטוב יסלם</li>
<li>לה כתאבי אליה ולכמס דראהם פקד כתבת</li>
<li>לה צפת רמדהא ואיש מא דפע לך יצלח להא</li>
<li>אנפדה אלינא [[סע]] סרעה מע רגל תקה ווציה עליה</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/8dc2fc24-5bcf-4848-bf87-8332f02ecefc/manifest/canvas/adc11dcb-5e16-40ca-ad28-27804e003152">
                    
                    
                    
                        <h3>Verso:</h3>
                    
                        <ol>
<li>אלי קוץ אלי אבו אלמנצור (אלמנצוק?) [[ו]] בן אלמשוריר</li>
<li>ותקול לשיך אבו אלמערוף יכתב לנא עלא</li>
<li>כל אשיאף אסמה וינפד לנא כחל נאשף [ל]הא</li>
<li>ולצגיר ותנפדה לנא סרעה לאנהא תחת</li>
<li>שדה ותמור אלי אלשיך אבו אלמכארם</li>
<li>אבן נפיע תסאל לה אן יפתח אלמצאח[ף]</li>
<li>ללהוא ויקלבהם וקת בעד וקת ל[ילא]</li>
<li>יתהרו פקד עלם אללה מא פי קלבי מנהם</li>
<li>ותמר לשיך אבו סרור בן אלכאף תקריר</li>
<li>סלאמי ות[סא]לה אן יפתח אלמצאחף אלדי</li>
<li>ענדה וקות בעד וקת לילא יתהרו וכדא</li>
<li>יפעל בלתיאב אלדי ענדה לאן פיהא</li>
<li>חריר אכיר מא יסוס כל קליל ינשרהם</li>
<li>ותכתב לי כתאב שאפי בגמיע אלאמור</li>
<li>פאנא מנתצר אלי כתאבך פאן כאן פי</li>
<li>כתא/ב/ך פ[רג] פנחן ...דר. אכתאבך (?)</li>
<li>וידברנא א[ל]לה ואלקאעה אלדי לנא אן כנת</li>
<li>אכליתהא בהא ונעמה ואלם פכליהא וכד</li>
<li>אלדי פיהא כץ נפסך באפטל אלסלאם</li>
<li>ומן תחוט בה ענאיתך באפטל אלסלאם</li>
</ol>
                    
                </div>
            
                <div data-canvas="https://geniza.princeton.edu/documents/12398/iiif/canvas/1/">
                    
                    
                    
                        <h3>Verso margin:</h3>
                    
                        <ol>
<li>ונחן גמלתנא מהניין לכם שאכרין ללה במא אתצל לכם מן אלכיר</li>
<li>ולסלאם</li>
</ol>
                    
                </div>
            
        </section>
    </body>
</html>
