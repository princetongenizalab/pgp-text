
<html>
    <head>
        <title>Transcription of Letter: ENA 2559.10</title>
    </head>
    <body style="max-width: 860px; margin: auto">
        <h1>Transcription of Letter: ENA 2559.10</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" >
            
                <div data-canvas="https://geniza.princeton.edu/documents/12340/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>מחבה ואכוה שלמה ברבי אליה הדיין סט</li>
<li>אלי אלאך אלעזיז אבו אלברכאת אלמבארך אלחאל אטאל אללה</li>
<li>בקאה ואדאם עזה ונעמאה ומן חסן אלתופיק לא אכלאה</li>
<li>וגמעני בה עלי אחואל סארה ואעין קארה במנה ופצלה</li>
<li>ואלקאדר עליה אן שא אללה וינהי שדת אלשוק אליה ונחוה</li>
<li>ואלדאעי ללה אן יגמע שמלי בה עלי כיר ועאפיה וסוא</li>
<li>דלך אן נחן נחמד אלבארי תעאלי פי אלף נעמה ולם יעוזנא</li>
<li>אלא . נטרך ונטר סאיר אלאהל ואלקראבה פאללה יגמע שמלנא</li>
<li>ומן סמאע הדה אלאכבאר אלמבארכה אלדי תעמי אלאבצאר</li>
<li>ותצם אלאסמאע פהו תעאלי יאדן ברחמתה ודואם</li>
<li>פצלה לנא ועלינא ואן שהד אללה לקד אוחשתוני</li>
<li>כתיר וכתבת לכם כתב כתיר ולם וצלני שי מן אלגואב</li>
<li>ואן אמראת עמך פי עאפיה תסלם עליך ועמך</li>
<li>פי עאפיה ויסלם עליך ועלי ואלדך ואכוך מפצל</li>
<li>ועמך אלשיך אבו סהל אתאר (אדאם?) אללה מעאליה וופקה</li>
<li>תופיק אלעארפין בה וחבס עליה אולאדה ושאהדנא</li>
<li>פרח אבי אלברכאת בארך אללה פי עמרה אמן</li>
<li>אלסלאם אלתאם ואלתחיה ואלאכראם עליך במא יכצך</li>
<li>] אלסלאם אולא עליך ועלי אכיך(?) מפצל</li>
</ol>
                    
                        <h3>Recto, margin:</h3>
                    
                        <ol>
<li>אלסלאם וע[לי . . . . . . .&nbsp;</li>
<li>אלסל[אם . . . . . . .&nbsp;</li>
<li>איצא אלסל[אם . . .&nbsp;</li>
<li>זוגה מ . . . ך . . . . .&nbsp;</li>
<li>ועלי זוגה עמך איצא</li>
<li>אלסלאם ועלי אבנה</li>
<li>עמי סת אלמעאני</li>
<li>ופקהא אללה תע</li>
<li>אלסלאם ועלי יוסף</li>
<li>ולדהא ונסים</li>
<li>עלי אבן(?) אלסלאם</li>
</ol>
                    
                </div>
            
                <div data-canvas="https://geniza.princeton.edu/documents/12340/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>אבן עמתי מוסי אלסלאם ועלי אבו סרור אבן</li>
<li>עמתך אלסלאם ועלי עמתך איצא ועלי כאלתי</li>
<li>אם אבו אלעז וולדהא אבי אלעז אלסלאם ועלי עמתי</li>
<li>[[אבי]] סת אלגמאל זין אלכמאל אלסלאם ועלי אולאדהא</li>
<li>ותעלם עמך אלשיך אלשיך אבו סהל אן נחן שהד</li>
<li>אללה משתאקין אליה ואן אמי מא אכדת אלמרוד אלפצה</li>
<li>פנשתהי מן אנעאמה אן יסיירה צחבה שכץ אמין</li>
<li>בפצלה ואלסלאם עליכם גמיע ואלסלאם עלי</li>
<li>צהרי אלשיך אבו אלפרג ועלי אלחכים אלנגיב</li>
<li>אבו אלברכאת ועלי אלואלד אלשיך אבו אלחסן שצ</li>
<li>ושלומכם ירבה כארבה ושלום</li>
<li>אלראבע(?) מן שהר ניסן ישע יקרב</li>
</ol>
                    
                        <h3>Verso, Arabic address:</h3>
                    
                        <ol>
<li>يصل الى الثغر المحروس يسلم لابو البركات الحريري ابن ابو منصور الحريري اخو ابو سهل</li>
<li>الصائغ من مصر من عند ابو البركات بن بو الفرج بن زكري بن الريس امانة موداة</li>
</ol>
                    
                        <h3>Verso, Judaeo-Arabic address:</h3>
                    
                        <ol>
<li>אלי אלתגר אלמחרוס יסלם ללשיך אבו אלברכאת אלחרירי אבן אלשיך</li>
<li>אבו מנצור אלחרירי אכו אלשיך אבו אלסרור אלצאיג מן ענד אבן אלרייס</li>
<li>שלמה ברבי אליה הדיין סט(?)</li>
</ol>
                    
                </div>
            
        </section>
    </body>
</html>
