
<html>
    <head>
        <title>Transcription of Letter: ENA 4100.17</title>
    </head>
    <body style="max-width: 860px; margin: auto">
        <h1>Transcription of Letter: ENA 4100.17</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/4f737183-366d-4c8b-80ed-532cf922abe3/manifest/canvas/71250355-85d8-4a21-aea5-cb3c33a68efc">
                    
                    
                    
                        <ol>
<li>אלכלאם אלדי תקולו בה עלי אלממ וכל מא</li>
<li>רסלת פתוי לשופט מן גהה אלממ מע ענאיה</li>
<li>אללה סב ות יקול אלשופט ען אלממ חאשא פלאן</li>
<li>אנה יקע פי שי מן דלך ויפתי ללממ באלכלאץ</li>
<li>ואלארבעה אפתו עלי נצאם ואחד באל . . . .</li>
<li>וכל הדה מרוב חסדיו על עבדיו ובעד דלך</li>
<li>אלפתאוי וקף משען מיוי לעבדו הירש ממנו</li>
<li>יוקפו חשובים גדולים ושופטים ופקחים מע אלמ</li>
<li>משען מיוי לעבדו ואכדו אלארבע פתאוי ואלממ</li>
<li>אלי ענד שופט שאפעי מא יאכל ולא ברום שוחד</li>
<li>והו חשוב הרבה ואורוה פתוה אלשאפעה ואלבאקי</li>
<li>וקאלו לה אחכם לדל יהודי באלאסתמראר עלי</li>
<li>דין אליהודייה כמא אפתי מדהבך וגירה פאבא</li>
<li>וכאן אלאויב אלזקף אלש כטאב בעת וצא אלשואפעה</li>
<li>גמיעהם אנהם לא ישפטו זה המשפט לאן פי דתהם</li>
<li>חרפה עליהם ישב אלעברי פי אלכפרנות הם יאמרו</li>
<li>. . ך בסבב דלך תוקף אלשופט פי אלשפטות וקאל</li>
<li>אלארבע פתאוי אלדי מעה בתאני ען הדה אללה&nbsp;</li>
<li>פהם בעד דלך קוי משען יוי עליה וכלוה חכם</li>
<li>רגם עלי עלי אנפה ועלי אנף אלאויב אלזקף ועלי</li>
<li>אנף אלארורים אלממזרים בני משנה וגירהם</li>
<li>באלאסתמראר עלי יחוד השם ונפדת עלי באקי</li>
<li>אלשופטים מא אשיב ליוי כל תגמולוהי עליי אלף(?)</li>
<li>הדו ליוי חסדו ונפלאותיו לבני אדם ובושו וחפרו</li>
<li>מבקשי נפשו ובושו זדים כי . . . קר עותוני יבושו</li>
<li>ויחפרו חושבי דעתי יהיו כמוץ לפני רוח ומלאך</li>
<li>יוי דוחה יהי דרכם חשך וחלקלקות ומלאך יוי רדפם</li>
<li>כי חנם טמנו לי שחת רשתי חנם חפרו לנפשי ונפשי</li>
<li>תגיל בויו תשיש בישועתו כל עצמותי תאמרנה</li>
<li>יוי מי כמוך מציל עני מחזק ממנו ועני ואביון</li>
<li>מגזלו וארור כן מן יקדר עלי בני משנה ויעפי(?)</li>
<li>ענהם וכל מנהם יגיה משרובה הם וגירהם בעזרת</li>
<li>כב ויש ית ש בעד תגדיד תקביל אלארץ בין {ידי}</li>
<li>סיידי וכל מן ילוד במנזלה אלמעמור ככככככ</li>
<li>ובין ידי אלמולי אלאגל אלמחתרם אלש אלחכים שמ[ו]אל</li>
<li>שצ כככ ובין ידי אלמולי אלש אלנגיב יוסף שמעון(?)</li>
<li>וכל מן ילוד במנזלה אלמעמור כככ ובין ידי . . .</li>
</ol>
                    
                        <h3>Right margin</h3>
                    
                        <ol>
<li>אלש שמואל בן</li>
<li>עבד אלולי וכל מן</li>
<li>ילוד במנזלה</li>
<li>אלסעיד ובין ידי אלש</li>
<li>אלנגיב עמה כככ</li>
<li>ובין ידי אלש אלפכר</li>
<li>צהרה וכל מן ילוד</li>
<li>במנזלה אלמעמור</li>
<li>כככ ובין ידי אלמולי</li>
<li>אלאגל אלמחתרם</li>
<li>מכדומנא אלשיך</li>
<li>אלשמס עבד אלכרים</li>
<li>קראבה אלמכ וואלדה</li>
<li>ואכוה כככ ובין</li>
<li>ידי כרימה אלמכ</li>
<li>וכל מן ילוד במנזלהא</li>
<li>אלמעמור ובין</li>
<li>ידי אלש אלסני</li>
<li>ולדהא כככ וואלדה</li>
<li>ובין ידי גמיע</li>
<li>אלסאדה אלגמא בי</li>
<li>מגדולם ועד</li>
<li>קטנם ושלום</li>
<li>ואלמכ לא יעתב</li>
<li>עלי אלממ פי</li>
<li>קצר אלעבארה</li>
<li>ואלכט ואלפהם</li>
<li>לאן עלם סיידי</li>
<li>מחיט באשתגאל</li>
<li>כאטר אלממ מן</li>
<li>גהה מא נפד מן</li>
<li>אלממ בסבב</li>
<li>דלך אלאמר והו</li>
<li>שי להו צורה</li>
<li>ומא אקדר</li>
<li>אביח(?) בה ומא</li>
<li>ראח מן אלאמואל(?)</li>
<li>כאן פדא אל</li>
<li>אדיאן ועלי</li>
<li>אללה אלעוץ</li>
<li>ואן לא יסאל</li>
<li>אלמכ מא חצל</li>
<li>עלי אלממ מן</li>
<li>גהה אלאך יוסף</li>
<li>בסבב אלתעב</li>
<li>אלדי הו פיה</li>
<li>ואלדין</li>
<li>כתב תאמן</li>
<li>תמוז יה אב לש</li>
<li>ואלמכ יכלף</li>
<li>כ]אטרה ויסלם</li>
<li>. . . .]מו</li>
<li>&nbsp;</li>
</ol>
                    
                </div>
            
        </section>
    </body>
</html>
