
<html>
    <head>
        <title>Transcription of Letter: T-S 10J9.13</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00013/canvas/1">
                    
                    
                    
                        <ol>
<li>כתאבי אליך יא סיידי ורייסי וגלילי ועז אלנאס ענדי אטאל</li>
<li>אללה בקאך וצאנך ורעאך ומן תופיקה אלחסן מא אכלאך וכאן</li>
<li>לך וליא וחאפטה פי גמיע אמורך ואלדי נעלמך בה יא סיידי</li>
<li>אן מא אצף לך מא אנא פיה ולו כנת אבנת גאריה לכנת</li>
<li>תחפצני לחדקתין ואלתי [=ואלדתי] והאדי אלעדאוה קד ח/א/ן להא תנקצי</li>
<li>פמא כרגת דומה [=דמוה?] בכתיארי פהו בראדת אכתך אלחסן אמא</li>
<li>אנא מא לי פי האדי שי ומא עטיתי בבכת כפו . [ . . . . . . .</li>
<li>קלבך [ . . . ]לי ולא אלכתאב מא ראית מנך פלא תסאל [מ]א הו יעמל</li>
<li>בי פנסאל אללה אן יכאפיה וקד אנתקלנא פי דאר ואחדה</li>
<li>כלנא ווקפת עמתי ומא קליל מא עמלת בי ונזהת אלנאס</li>
<li>עלי פי עדאות מא עמלת בבנהא וקל מא קאלת מרי תשבהי</li>
<li>אמך אלמערופה ואנת תערף גודת בן עמך וקד אתהמני</li>
<li>מע בן עמי אלכביר ונפסך (?) אלחאל מע אל גמיע בבקא אכתך</li>
<li>ומא ימכני אש[רח] לך מא אנא פיה אלי אן יגמע אללה ביננא</li>
<li>חתי אערפך אש עמלת אכתך בי פי האדי אלסנא הי ובנהא</li>
<li>ואנתם תערפו באן מא לי חד אלא אללה ואנתם פלא תפרטו</li>
<li>פיא באן עארי ילזמכם וקד כרגת מן אלדאר ומא עלי ואלי אל</li>
<li>מערקה ואנא פי דאר מרת ארמל ונפזע לא יטלע לי שלא</li>
<li>ארידה פנחב מנכם תצדקו עלי ותגמעו לי מערקה ורדא וכ</li>
<li>דרהם באש אתחמל ונצל אליכם ולא תכליני באן עארי יקף</li>
<li>לכם ומא בקי לי חד אמור אליה לא עם ולא כאל ותנפד לי</li>
<li>גואב האדי אלכתאב בסרעה ואנת תעמל אלגמיל פי אל</li>
<li>גרבא פכיף פי ולדך ואן אלשדאיד אלדי כתב עלי מא</li>
</ol>
                    
                        <h3>Right margin, perpendicular line.</h3>
                    
                        <ol>
<li>אקדר אן אכד מנה לחרקתין ווחלת אנא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00013/canvas/2">
                    
                    
                    
                        <h3>Verso.</h3>
                    
                        <ol>
<li>ואלסלאם עליך ועלי א . . . וא[לדהא?] וולתהא(!) אלסלאם</li>
</ol>
                    
                        <h3>Address.</h3>
                    
                        <ol>
<li>יצל אלי סיידי ורייסי ואלעזיז</li>
<li>עלי אבו אלפצל בן סברה</li>
</ol>
<ol>
<li>מן וליתה אום סת אלנאס</li>
<li>אלמשתאקה אליהי</li>
</ol>
                    
                </div>
            
        </section>
    </body>
</html>
