recto

ואדוני הכוהן מודיע לך שהתעודות
שלמות, אל תהיינה בלבך אלא מחשבות טובות
אלוהים ישים את האחרית לטובה. כולנו 
(5-4) נוסעים היום, כי הגזרה היא שאסור לנסוע בלילות, ואיננו יכולים לבטל את הגזרה. 
 
אם לא תהיה נסיעה, הודע לי מה אעשה
בסחורתך, למי תמסור אותה, או שתהיה עם סחורתי.
ומה שאבד והוצאות ואחסון ונסיעה.
השטיח שהיה בדעתי (לקנותו) הוא שלם.
הסחורה של בן עבד אלרחמן בן בעבאע הגיעה אלינו,
שלמה. אבד שק של חתני שהיו
בו ה' רבעי דינר בשביל בן שכאן;
אל תודיע לו זאת, אני אתן לו תמורתם,
ברצון האל, מכספי שבפלרמו.
ואבדו מחצית החרוזים שהיו
בארון של בן הכוהן. ועלו אורזים
וארזתי את שתי ה'עלאוות' כפי שהיו.
ומן הקדד אבדה האמתחת.
ענה לי במהרה על מצבך ועל
הנעשה אצלך; ושלום. היה
דבר שאיני יודע לתארו לך
כפי שהוא; אי אפשר לבטא זאת במילים. האנשים
היו רגועים, כמו בעיר, 

verso

כפי שאי אפשר לבטא, ולא ראיתי ולא
היה בחשבון. פתחתי את השטיח
ופרשתי אותו וישנתי כאילו אני אצלי בבית,
וילקוטי תחת ראשי, והייתי
שליו רגוע, עד שקמה
מהומה: נכנסו לנמל
י' אוניות מלחמה, כל אונייה נושאת ק',
בתחילת עליית הירח, והם היו עם לפידים
בראש וצעדו בסך ; ואמרו 
(10–12) אנשים שהיו שם ק"ק אוניות מלחמה, והיו היבשה והים צרים מלהכילם. השבח לאל שהיתה האחרית לטובה, תודה
 
 
לאל, יתגדל וישתבח, ושלום.
דרישות שלום לך, מכובדי.
ולאדוני הרב, דרישות שלום.
והשליכו אש על האוניות
כולן, אולי תידלקנה, אבל לא
אחזה בהן האש. את אוניית אל
דמשקי התירו וכיוונו אותה אחריהם,
אבל התמעטה להם הרוח וסובבו (את האונייה) 

verso, right margin
והמשיכו כל זמן שסובבו(?); אולי היא עומדת להיטרף; ואוניית העוזר של בן שבלון ההגאים שלה הם בירכתיים, והיא בלי משוטים ובלי מפרשים 
verso, top margin
ואוניית אלעטאר ובן אלסמסאר – ההגאים של שתי האוניות הם על היבשה, ובזכות זאת לא לכדו אותם. והשליכו עליהן אש, אבל הדבר לא פעל, כי לא היתה שם רוח, היה מעיק, אפילו (השליכו) סל פחם .... ואיני יכול 
 
verso, left margin
לתאר לך מה שהיה ; ושלום ; ואני השלכתי אש בידי אל הים. 
 