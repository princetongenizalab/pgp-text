
<html>
    <head>
        <title>Transcription of Letter: T-S 8J24.21</title>
    </head>
    <body style="max-width: 860px; margin: auto">
        <h1>Transcription of Letter: T-S 8J24.21</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00024-00021/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">ומולאי אלכהן יערפך אן אלאצול</span></li>
<li><span lang="he">סאלמא לא תגעל פי קלבך אלא כל כ'יר</span></li>
<li><span lang="he">אללה יגעל אלעאקבה חסנה וכלנא אליום</span></li>
<li><span lang="he">סאפרין ליאן אלספר פי אלליאלי אלקצ'א</span></li>
<li><span lang="he">לם יכון ספר מא נקדר נרפע אלקצ'א</span></li>
<li><span lang="he">אלא כאן סְפָר תערפני מא נפעל פי</span></li>
<li><span lang="he">רחלך למן תסלמה או יכון מע רחלי</span></li>
<li><span lang="he">ואלדי צ,אע ואלמאון וכזאנה וספרה</span></li>
<li><span lang="he">ואלוטא אלדי כאן פיה מעולי הו סאלם</span></li>
<li><span lang="he">&nbsp;ורחל בן עבד אלרחמן בן [ ] גאנא</span></li>
<li><span lang="he">&nbsp;סאלם אלי בן שכאן ה, רבאעיא</span></li>
<li><span lang="he">&nbsp;פיהא אלי בן שכאן ה' רבאעיא</span></li>
<li><span lang="he">&nbsp;לא תערפה בה אנא נעוצ'הא</span></li>
<li><span lang="he">&nbsp;אן שא אללה מן מאלי פי סקליא</span></li>
<li><span lang="he">&nbsp;וצ'אע מן אלכרז נצפה כאן פי אל</span></li>
<li><span lang="he">&nbsp;כזאנה בן אלכ/ה/ן וטלעו חזאמין</span></li>
<li><span lang="he">&nbsp;ושדת אלעלאותין כמא כאנת</span></li>
<li><span lang="he">&nbsp;וצ'אע מנהא ענזרות אלגונה</span></li>
<li><span lang="he">&nbsp;ואלגואב סרעה באחואלך ומא</span></li>
<li><span lang="he">&nbsp;אנת פיה ושלום וקד כאן</span></li>
<li><span lang="he">&nbsp;שי מא נערף מא נצף לך</span></li>
<li><span lang="he">&nbsp;מא הי מא הו שי יחדת אלנאס</span></li>
<li><span lang="he">&nbsp;פי אלאמאן [כ]אנהם פי אלבלד</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00024-00021/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">מא חדת קט מא ראית ולא</span></li>
<li><span lang="he">כאן פי אלחסאב חלת אלוטא</span></li>
<li><span lang="he">ופרשת ונמת כאני פי ביתי</span></li>
<li><span lang="he">וכ/ר/יטתי תחת ראסי ואנא</span></li>
<li><span lang="he">אמן מטמאן אלי אן קאמת</span></li>
<li><span lang="he">אלקיאמא דכלת פי אלמרסא</span></li>
<li><span lang="he">י' קטאיע תגר[י] כל קטעה ק'</span></li>
<li><span lang="he">אול טלוע אלקמר והי באלמשאעל&nbsp;</span></li>
<li><span lang="he">מקדאם כאנו וקאטו וקאלו אל</span></li>
<li><span lang="he">&nbsp;נאס אנהא ק'ק' קטעה פצ'אק</span></li>
<li><span lang="he">&nbsp;אלבר ואלבחר ללה אלחמד אלדי</span></li>
<li><span lang="he">&nbsp;כאנת אלעאקבה חסנה אלשכר</span></li>
<li><span lang="he">&nbsp;ללה עז' וגל ואלסלם</span></li>
<li><span lang="he">&nbsp;וכץ נפסך אלשריפה אלסלם</span></li>
<li><span lang="he">&nbsp;ומולאי אלרב אלסלם</span></li>
<li><span lang="he">&nbsp;ורמי אלנאר פי אלמראכב</span></li>
<li><span lang="he">&nbsp;כלהא לעלהא תחתרק לם</span></li>
<li><span lang="he">&nbsp;יאכ'ד פיהא אלנאר ומרכב אל</span></li>
<li><span lang="he">&nbsp;דמשקי חללוה וקאדוה וראהם</span></li>
<li><span lang="he">&nbsp;צ'אק אלריח עליהם דארו בה</span></li>
</ol>
                    
                        <h3>Verso, left margin (right margin in original orientation)</h3>
                    
                        <ol>
<li><span lang="he">אכדו מא דארו עסי אנה עלי הרוש ומרכב צבי בן שבלון רגליה פי מוכ'רה בלא קדאיף</span></li>
<li><span lang="he">ולא קלוע</span></li>
</ol>
                    
                        <h3>Verso, bottom margin (upper margin, upside down in original orientation)</h3>
                    
                        <ol>
<li><span lang="he">ומרכב אלעטאר ובן אלס/מ/סאר רגלין אל</span></li>
<li><span lang="he">מרכבין פי אלבר והו אוגב לם יאכדוהא</span></li>
<li><span lang="he">ורמי אלנאר פיהא לם יעמל מא</span></li>
<li><span lang="he">כאן תם ריח כאן גליט חתי קפה פחם</span></li>
<li><span lang="he">כ'רול ומא נקדר</span></li>
</ol>
                    
                </div>
            
        </section>
    </body>
</html>
