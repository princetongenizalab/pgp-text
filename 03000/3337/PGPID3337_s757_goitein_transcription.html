
<html>
    <head>
        <title>Transcription of Letter: T-S 13J21.28</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.28</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00028/canvas/1">
                    
                    
                    
                        <ol>
<li>בשמך</li>
<li>חצרה מולאי וסידי כב ג מ ו אברהם התלמיד</li>
<li>הפרח הטוב הגזע הנעים השושן הייפה בן כגק</li>
<li>מ משה המלמד סט אעלם חצרתה אדאם</li>
<li>אללה עזה אן למא כאן קבל כרוג ואלדי מן אלאסכנד[ריה</li>
<li>אשתרית קליל חריר ואעאד עלי ואלד באן אצבגה</li>
<li>פצבגת עליתה דהבי ואתפק לסידי אלכרוג אלי מצר</li>
<li>וכאן בקי לי קליל חריר פאחתגת אני קעדת חתי תממתה</li>
<li>פלמא גא מן אלספר דכר לי אנך ואצל אלי אסכנדריה פסררת</li>
<li>בדלך פאקמת ג אסאביע אתרקב מגייך פליס</li>
<li>תגי ואתפק לי אלדי אלכרג תאני מנה פעלי אני אכרג מעה</li>
<li>פלם אגדה ראי קלת אלצבי הו עלי אלמגי ואכרג אנא</li>
<li>פמא נגתמע פלם אכרג וכנת כל אלאוקאת מנתטר</li>
<li>למג[י]ה ולם יתפק דלך פלמא כאן קליל וצלו אלדי מן מצר</li>
<li>ואעלמני באנך ואצל כלפה מא תתאכר וכאן עלי . .א.</li>
<li>פאחתגת אני קעדת למא סמעת איצא בוצולך ומא</li>
<li>אכרני ען אלספר אלא אן יכון מגייך ווגע סידי פאתפק</li>
<li>לי עקלה מן אלמכאסין וגא ברכאת אלקליובי אלי ענדנא</li>
<li>ודפענא לה שדתין חריר ובקית ענדנא תלתה ועלי אנה</li>
<li>יכרג בהא פמא אתפק לי אנא כרוג פרגעת אכדתהם</li>
<li>מנה ונדמת פאסאל אללה אן לא י. .עני ואנא מנתטר לכתאב</li>
<li>יצלני מן חצרתך במא אעמל וקד חמלתני אלדאלה</li>
<li>ואנפדת מע דאוד בן כדורה כאל אבו אלחסן מגריס פיה ג</li>
<li>אמנא ענזרות גל[[מ]] וגראב פיה ד אמנא ונצף ענזרות</li>
<li>דון ואנפדתהם אלי דכאן צהרך אלי קליוב ותתפצל תנפד</li>
<li>לה רקעה ינפדהא לה פי סוד ורקע פי דרג הדא אלכתאב</li>
<li>אליה ותביעהא כמא קסם אללה ותנפד לי תמנהא ותרסל</li>
</ol>
                    
                        <h3>Right margin, perpendicular lines.</h3>
                    
                        <p>לי כתאבך במא אפעל ואנת תעלם אן אלטריק מא בקי להא גיר יסיר ותנקטע ויבקא דאך ענדי ואן וצלני כתאבך חאלא</p>
<p>אכרג בה אלי צהרך אלי קליוב ואגי אלי ענדך אעלמתה דלך קראת עליך אלסלם כאתב הדה אלאחרף יכצך באלסלם</p>
                    
                        <h3>Top margin, diagonal lines written upside down.</h3>
                    
                        <p>ותתערף לי סער אלמרסין | וסער אלתותיה אלנחאס | וכאתבני בדלך פאן</p>
<p>ענדי | קלי אחב אטלע בה | ותנפד לי כתאבך באלאסעאר |</p>
<p>וסער אלמצטכא ואלסלם עליך | ומולאי אלאך אגל אלסלם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00028/canvas/2">
                    
                    
                    
                        <h3>Verso.
Top margin, parallel lines. Address.</h3>
                    
                        <p>מולאי וסיידי אלשיך אבו אסחק אברהים צפיה ודה שמואל בר אהרן</p>
<p>בר משה סט</p>
<p>אטאל אללה בקאה ואדאם עזה אמאנה מודאה . . . . . . .</p>
                    
                </div>
            
        </section>
    </body>
</html>
