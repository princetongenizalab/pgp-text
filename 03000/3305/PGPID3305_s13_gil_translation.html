
<html>
    <head>
        <title>Hebrew Translation of Letter: T-S 13J19.9</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J19.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00009/canvas/1">
                    
                    
                    
                        <h3>recto</h3>
                    
                        <ol>
<li>הגיע מכתבך אבי, ייתן לך אלוהים אריכות ימים, ובו דבר שלומך, והודיתי לאלוהים על זאת; תאריכו כ"ג (או כ"ד)</li>
<li>במרחשון, בידי סרור נושא המכתבים, ועמו העתק נוסף שאיני סבור שאני צריך לענות לך עליו, ואני עונה לך</li>
<li>על המכתב שכבר הודעתיך את תאריכו. כתבת על מה ששלחת עם בן אלאסכנדר, והזהב ששלחת עם</li>
<li>בן אבי זבאלה, ל״א, ועם בן אחותו, חצי מהם 'מסתנצרים' ועם בן רגל (או : גבר) השולחן' (?) כ"ה. לפני</li>
<li>כן שלחתי לך מכתבים עם נושאי המכתבים ועם אחרים, והודעתיך שהגיעו כל</li>
<li>הדינרים והסחורות שכתבת וכי הגיעו ממך מכתבים אחדים. אקווה שמכתבים ממך הם בדרך אלי, על בואו של בן אלקמחה</li>
<li>עם האדון אבו יעקוב, ויש עמו כיס שבו ס' דינרים טובים; אקווה שתקבל את כולם לפני</li>
<li>שתיסע; ואל תקנה עוד דבר חוץ ממה שקניתי, קנטאר סוכר וקנטאר תבלינים ; יגיעו אליך עם סלאמה</li>
<li>אללה ק' דינרים ומשהו; בידי בן אלקמחה, ז'; בידי אבו יעקוב, ס'. קנה בעדם כ' קנטארים עופרת,</li>
<li>ס' דינרים; ה' 'ג'רות' סכון, ל': קנטאר כספית, י"ח דינר נמכר אצלנו היום בכ' וחצי. מוכרח </li>
<li>אתה לקנות את הסחורות האלה בדינרים האלה, ברצון האל. ושלח לי בהקדם מכתבים על קנייתן, אל תזניח</li>
<li>אותן, כי הלוא הן תברחנה כמו שברחו כאן כל סחורות המגרבים, שאין להשיגן כאן; השמן </li>
<li>דינר ושני קיראטים הקלה ; הסבון ז'; העופרת ה'(?), הברזל ה', הבדיל ב'צדפים', כ', ג'רוי; השעווה</li>
<li>כ' דינר הקנטאר ג'רוי; חוטי זהב מחירם ג' מת'קאלים בדינר אחד, הנחושת כ"ה; 'כז' אין להשיג, אבל</li>
<li>מחירו בפסטאט טוב. הגיע מכתב מעיאש, והוא כותב שמכר ו' יריעות אריג ג'ירי, בי"ג דינרים. הודעתיך</li>
<li>שארזתי את כל האריגים בכריכה וכי אשר קנה דודי: ק"ע יריעות (אריג), י"ו שמלות כחולות, קי"ב</li>
<li>רטלים בדיל, ע''ה רטלים שעווה, והכול נשאר במחסן, והסחורה שלי אינה זזה, וכיוצא בזה הזהב,</li>
<li>איני מזיז אותו. הודעתיך שקיבלתי מסוחרי המשי; כתבת שקיבלת בשבילי יריעות אריג יחד עם שתי האדרות</li>
<li>והשמלה. תן לאדונים את שתי האדרות, לא משהו אחר. וקנה לי, אתה, יריעות אריג, ומכור אותן אחר כך; את השמלה</li>
<li>תשאיר או תמכור, היא שלנו, כפי שתרצה. ואל תתייחס לדברי, אלא בהבנה ועשה</li>
<li>מתוכם מה שתמצא אתה לנכון. כתבתי לך .... לא סילק את החוב(?). כתבתי לך בלשונו</li>
<li>מכתב עם מחמד נושא המכתבים המהיר; יש לי עמו שני מכתבים; וכתב דודי אל הכוהן וביקש ממנו</li>
<li>שישלח לך כ' דינרים וקיראט אחרי שתמסור לו את ארגזי הבדיל, זאת לידיעתך. ....</li>
<li>לחובתו, כי לא שילם לך את המגיע לי: קח ממנו כ' וקיראט, ואתה חייב שני דינרים וחצי, סה"כ כ"ב, וי"ג (קיראטים). אשר לתמורה בעד</li>
<li>הבדיל, אמר שלא ימסור לך אותה</li>
<li>עד שתימצא לו ראיה עליו אצל סלימאן, כי הוא אומר שחצי הקנטאר הזה בדיל, הסתכמה תמורתו בי"ג דינר</li>
<li>ומזה חייב סלימאן דמי הובלה לאבו מנצור ב' בקירוב, ונותר לזכותו אצלי י' דינרים ומשהו, והם</li>
<li>כשיעור ההוצאה שנוציא על האדון, ימצא רחמים. קח אפוא מהכוהן כ' דינרים וקיראט</li>
<li>ויסלק לך סלימאן מה שהוא חייב, ואל יישאר לך איש בפסטאט חייב אפילו פרוטה אחת ושים לחוד</li>
<li>כל מה שתקנה, במחסן, ואז תיסע, ברצון האל, ישימך אלוהים במחוז השלום, ואשר</li>
<li>למה שאמרתי בפרשת הסנדלים ומעילי החורף(?), אין לי צורך בכל זה. אם יש לך אפשרות, קנה לי</li>
<li>שתי מצנפות סיציליות, והשאר לי אותן בפסטאט, ותהיה תמורתן ח' דינרים, לא נפסיד עליהן כלום, רק נרוויח ; </li>
</ol>
                    
                        <h3>recto, right margin</h3>
                    
                        <p>(11-1) עם אריג שנשים בה בתווך (?), אם יתאפשר לך, ואם לא, סלחתי לך מכל הלב, ואל תהיה לך עוגמת נפש, כי העולם הזה אינו ראוי לזה, עם כל סליחתי לך. אקווה שסוללות החוטים תגענה, ואקבל אותן, ברצון האל. </p>
<p>(20-12) אודיעך שכבר קיבלתי את הסחורות מאת בן 'רגל (או: גבר) השולחן' עם הדינרים; ומה שקיבלתי: שק האגוזים, המספר מתאים וגם המשקל. הנרתיקים וכל</p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00009/canvas/2">
                    
                    
                    
                        <h3>verso</h3>
                    
                        <ol>
<li>מה שכתבת הגיעו בשלום, תודה לאל על חסדו. אל תדאג אפוא; אולי (תשלח) כ' דינר</li>
<li>ברהמים(?), ל' דינר שאמיים, שער החליפין כאן הוא ל'. כתבתי בב' בכסלו, יודיע אלוהים לנו</li>
<li>ולך את ברכתו, וייתן לך בו שלום ויפגיש אותנו עמך, כי הוא גיבור לעשות כחפצו. </li>
</ol>
                    
                        <h3>verso, address</h3>
                    
                        <p>אבי היקר לי, אבו אברהים אסמעיל בן פרח, ייתן לו אלוהים אריכות ימים ויתמיד את עזרתו ואת אושרו; (בכתב ערבי :) לאבי, אבו אברהים אסמעיל בן פרח אלקאבסי, יתן לו אלוהים יקר; (בכתב עברי :) מבנו, פרח בן אסמעיל בן פרח נ"נ; ב' בכסלו; (בכתב ערבי :) מבנו פרח בן אסמעיל בן פרח; א' ברג'ב; ימסור את מכתבנו לחנות של עבד הפקיד. </p>
                    
                </div>
            
        </section>
    </body>
</html>
