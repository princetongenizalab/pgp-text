
<html>
    <head>
        <title>Transcription of Letter: T-S 12.275</title>
    </head>
    <body style="max-width: 860px; margin: auto">
        <h1>Transcription of Letter: T-S 12.275</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00275/canvas/1">
                    
                    
                    
                        <h3>recto</h3>
                    
                        <ol>
<li><span lang="he">תקדמת כתבי למולאי אלשיך אטאל אללה בקאה ואדאם תאידה וס[לאמתה</span></li>
<li><span lang="he">ונעמאה וכבת אעדאה עדה מנהא צחבת אבו עלי ומנהא [צחבת אלשיך</span></li>
<li><span lang="he">אבו אלפרג בן אלכהן ארגו וצולהא אליה אשרחת לה פיהא מא [לי מן</span></li>
<li><span lang="he">אלשוק ואלוחשה אלי טלעתה קרב אללה אלאגתמאע עלי אסר אלא[חואל</span></li>
<li><span lang="he">תם אשרחת לה פיהא מא נסתגני ען אלאעאדה ממא כאן וצל [אלינא</span></li>
<li><span lang="he">תם מא תפצל בה מן שרא אלקליל אלפלפל תם אעלמת חצ'ר[תה מא</span></li>
<li><span lang="he">יקע מני באלמואפקה תרכה פי מצר ואערפתך אנני אוצית [&nbsp;</span></li>
<li><span lang="he">צחבתה לאכן אללה יקדם אלכירה תם איצא דכר לי מול[אי</span></li>
<li><span lang="he">אנה יחדד מא וצוה עני ואנה יכתב אליי בה פלם ארא מו[ה כתאב</span></li>
<li><span lang="he">אצל סוא אלכתאב אלואצל מעה אעני בן עקבאן אללה ישגלה ב[כיר</span></li>
<li><span lang="he">ויגעלה פי חיז אל אל(!)סלאמה וארגו אן כתאבה מני באלקרב ל[נקף מנה עלי</span></li>
<li><span lang="he">סלאמתה ואכבארה במא תקדם סואלי אליה באן יגעל כל[</span></li>
<li><span lang="he">וקד ערפת חצרתה אן כאן סאלוני מולאי אלשיוך מולאי אלש[ך אבו</span></li>
<li><span lang="he">אלחסן ומולאי אלשיך אבו סעד אולאד מולאי אלשיך אל[גליל אבו אל</span></li>
<li><span lang="he">כיר פי שרא עמא&lt;מ&gt;תין סקלי גיאד וקד חרצת גאיה ח[רצי</span></li>
<li><span lang="he">ואשתרית והם אתנין ואחדה סתה ואלאכרה ד' ותלת ואנ[א] א[נפדהא</span></li>
<li><span lang="he">אלי[ך צחבת מולאי אבו אלפרג וסאלת תפצלך תשתמע באלשיך [</span></li>
<li><span lang="he">תקריה סלאמי ותערפה בהם פאן עגבוה יאכ&lt;ד&gt;הם ותאכד לי מ[נה אלתמן</span></li>
<li><span lang="he">אלמדכור //פנק\\ וואן כאן לם יעגבוה תתפצל תביעהם לי ומא כאן גרצי אלי [קצא אל</span></li>
<li><span lang="he">חאגה וקד וגהת אליך שכירה פיהא רז צחבת מולאי אבי אלפרג וקט[&nbsp;</span></li>
<li><span lang="he">מע אבו אלעלא ארגו וצול אלגמיע סאלמין וקד כאן איצא [אנפדת כתאב</span></li>
<li><span lang="he">למולאי פי אלשדה אלשקאק אלדי ענדה ברצם מולאי אלשיך אבו אל[חסן</span></li>
<li><span lang="he">בן סרור נ''ע בן ששון פי אן כאן תחיא אלסוק ענד וצול אלעסכר וכא[ן</span></li>
<li><span lang="he">תכלץ מן ד' אלי ד' אלא רבע וחול דלך יתפצל בתקדים ביעהא בחסן ראיה</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">וקד אעדקת לה צפאת הדא אלרגל ופ[צ'אילה] וקת כוני ענדה תם פי כתב [ &nbsp; &nbsp; &nbsp; &nbsp; &nbsp; &nbsp; &nbsp; ] עליה מן קצא חואיג אלנאס&nbsp;</span></li>
<li><span lang="he">]לה עלי תפצל ואריד אקצא חקה [ &nbsp; &nbsp; &nbsp; ] תכון לה ואכדת עלי [&nbsp; &nbsp; &nbsp; &nbsp; &nbsp; ] למא קד סמעת מנך</span></li>
</ol>
                    
                </div>
            
        </section>
    </body>
</html>
