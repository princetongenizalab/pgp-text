
<html>
    <head>
        <title>Hebrew Translation of Letter: T-S 12.275</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.275</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00275/canvas/1">
                    
                    
                    
                        <h3>recto</h3>
                    
                        <ol>
<li><span lang="he">שלחתי לך לפני כן, אדוני ורבי, ייתן לך אלוהים אריכות ימים ויתמיד את עזרתו לך ואת שלומך</span></li>
<li><span lang="he">ואת חסדיו לך ויכה את אויביך, מכתבים אחדים, מהם עם אבו עלי ומהם עם האדון</span></li>
<li><span lang="he">אבו אלפרג' בן הכהן; אקווה שהגיעו אליך. פירטתי לך בהם את מידת</span></li>
<li><span lang="he">הגעגועים והערגה לראותך, יקרב אלוהים את פגישתנו בנסיבות המשמחות ביותר.</span></li>
<li><span lang="he">עוד היו שם פרטים שאין צורך לחזור עליהם, על מה שהגיע אלינו.</span></li>
<li><span lang="he">ועוד, על שהואלת לקנות לנו קצת פלפל. עוד הודעתי להדרתך מה</span></li>
<li><span lang="he">שהחלטתי להסכים שיישאר בפסטאט, והודעתיך שהוריתי&hellip;</span></li>
<li><span lang="he">עמו; אבל אלוהים יביא את הטובה. עוד כתבת לי, אדוני,</span></li>
<li><span lang="he">שתגדיר מה שהורו לך בשמי ותכתוב לי זאת; אבל לא קיבלתי ממך מכתב</span></li>
<li><span lang="he">כלל, חוץ מהמכתב המגיע עמו, דהיינו עם בן עקבאן; אלוהים יעסיקך בדברים טובים,</span></li>
<li><span lang="he">וישימך במחוז השלום. אקווה שמכתב ממך נמצא בדרך אלי, שאקרא בו על</span></li>
<li><span lang="he">שלומך ועל הנעשה אצלך, דברים שביקשתי ממך לפני כן, שתעשה&hellip;</span></li>
<li><span lang="he">וכבר הודעתי להדרתך שביקשו ממני לפני כן רבותי האדונים, אדוני ורבי אבו</span></li>
<li><span lang="he">אלחסן ואדוני ורבי אבו סעד, בני אדוני ורבי אבו אל</span></li>
<li><span lang="he">ליר, לקנות שתי מצנפות סיציליות טובות, והשתדלתי ככל שיכולתי</span></li>
<li><span lang="he">וקניתי להם שתיים, האחת בשישה והאחרת בד' ושליש, ואשלח אותן</span></li>
<li><span lang="he">אליך עם אדוני אבו אלפרג', וביקשתי ממך שתואיל להיפגש עם האדון&hellip;</span></li>
<li><span lang="he">תמסור לו דרישות שלום ממני ותודיע לו עליהן. אם תמצאנה חן בעיניו ייקח אותן; וקח לי ממנו את התמורה</span></li>
<li><span lang="he">הנ"ל; אבל אם לא תמצאנה חן בעיניו, הואילה למוכרן בשבילי; כל מה שרציתי היה לספק את&nbsp;</span></li>
<li><span lang="he">הצורך שלהם. שלחתי לך שק קטן, ובו אורז, עם אדוני אבו אלפרג' ו&hellip;</span></li>
<li><span lang="he">עם אבו אלעלא; אקווה שהכול הגיעו בשלום. כמו כן שלחתי לך לפני כן מכתב,</span></li>
<li><span lang="he">אדוני, בעניין יריעות האריג שאצלך, בשביל אדוני ורבי אבו אלחטן</span></li>
<li><span lang="he">בן סרור נ"ע בן ששון; כתבתי שהשוק קם לתחייה עם בוא הצבא והתחילו</span></li>
<li><span lang="he">להימכר, מד' עד ד' פחות רבע בקירוב; הואילה למוכרן בהקדם על פי מיטב הבנתך.</span></li>
<li>&nbsp;</li>
</ol>
                    
                        <h3>recto, right margin</h3>
                    
                        <ol>
<li><span lang="he">וכבר סימנתי לך את התכונות של האיש הזה ואת מידותיו הטובות כשהייתי אצלך; ואחר כך במכתבים&hellip; (על מה ששמעתי) עליו שהוא דואג לצורכי הקניות של הבריות</span></li>
<li><span lang="he">&hellip;עלי חסד, ואני רוצה להשיב לו כראוי לו&hellip; ולחצתי על&hellip; על פי</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00275/canvas/2">
                    
                    
                    
                        <h3>verso</h3>
                    
                        <ol>
<li><span lang="he">אדוני ורבי אבו אלפצל בן אחיך, בשלום, הוא ומשפחתו, אלוהים יתעלה ישמרכם זה לזה</span></li>
<li><span lang="he">ויראיך ויראנו אצל אדוני הבת אללה מה שיגרום לנו נחת רוח ויגיעך אצלו&hellip;</span></li>
<li><span lang="he">אני צריך לשלוח את אבן עֶקבאן שנית עם משאוי שקנה&hellip;</span></li>
<li><span lang="he">&hellip;אלוהים; ואם יהיה לך אדוני צורך בקנייה, כבדני בו&hellip;</span></li>
<li><span lang="he">&hellip;ואם טובות הן המצנפות, קבל בשבילי את תמורתן ממנו, אל תזניח&hellip;</span></li>
<li><span lang="he">בטובך; אל תילקח ממני. אני שולח לך דרישות שלום ולאדוני הִבַּת אללה, מיטב דרישות השלום; איני</span></li>
<li><span lang="he">יכול כלל לתאר לך, אדוני ורבי, כמה ציער את לבנו האסון הנורא&hellip;</span></li>
<li><span lang="he">&hellip;ימצא רחמים; אין עצה נגד גזרת אלוהים יתעלה; תיבדל אתה לחיים ארוכים.</span></li>
</ol>
                    
                        <h3>verso, address</h3>
                    
                        <p><span lang="he">לאדוני ורבי אבו סעד כלף בן סהל נ"ע אלסכרי, ייתן לו אלוהים אריכות ימים ויתמיד את עזרתו לו; המודה חסדו פרח בן יוסף בן פרח נ"ע.</span></p>
                    
                </div>
            
        </section>
    </body>
</html>
