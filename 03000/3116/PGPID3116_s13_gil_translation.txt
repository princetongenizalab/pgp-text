recto

שלחתי לך לפני כן, אדוני ורבי, ייתן לך אלוהים אריכות ימים ויתמיד את עזרתו לך ואת שלומך
ואת חסדיו לך ויכה את אויביך, מכתבים אחדים, מהם עם אבו עלי ומהם עם האדון
אבו אלפרג' בן הכהן; אקווה שהגיעו אליך. פירטתי לך בהם את מידת
הגעגועים והערגה לראותך, יקרב אלוהים את פגישתנו בנסיבות המשמחות ביותר.
עוד היו שם פרטים שאין צורך לחזור עליהם, על מה שהגיע אלינו.
ועוד, על שהואלת לקנות לנו קצת פלפל. עוד הודעתי להדרתך מה
שהחלטתי להסכים שיישאר בפסטאט, והודעתיך שהוריתי…
עמו; אבל אלוהים יביא את הטובה. עוד כתבת לי, אדוני,
שתגדיר מה שהורו לך בשמי ותכתוב לי זאת; אבל לא קיבלתי ממך מכתב
כלל, חוץ מהמכתב המגיע עמו, דהיינו עם בן עקבאן; אלוהים יעסיקך בדברים טובים,
וישימך במחוז השלום. אקווה שמכתב ממך נמצא בדרך אלי, שאקרא בו על
שלומך ועל הנעשה אצלך, דברים שביקשתי ממך לפני כן, שתעשה…
וכבר הודעתי להדרתך שביקשו ממני לפני כן רבותי האדונים, אדוני ורבי אבו
אלחסן ואדוני ורבי אבו סעד, בני אדוני ורבי אבו אל
ליר, לקנות שתי מצנפות סיציליות טובות, והשתדלתי ככל שיכולתי
וקניתי להם שתיים, האחת בשישה והאחרת בד' ושליש, ואשלח אותן
אליך עם אדוני אבו אלפרג', וביקשתי ממך שתואיל להיפגש עם האדון…
תמסור לו דרישות שלום ממני ותודיע לו עליהן. אם תמצאנה חן בעיניו ייקח אותן; וקח לי ממנו את התמורה
הנ"ל; אבל אם לא תמצאנה חן בעיניו, הואילה למוכרן בשבילי; כל מה שרציתי היה לספק את 
הצורך שלהם. שלחתי לך שק קטן, ובו אורז, עם אדוני אבו אלפרג' ו…
עם אבו אלעלא; אקווה שהכול הגיעו בשלום. כמו כן שלחתי לך לפני כן מכתב,
אדוני, בעניין יריעות האריג שאצלך, בשביל אדוני ורבי אבו אלחטן
בן סרור נ"ע בן ששון; כתבתי שהשוק קם לתחייה עם בוא הצבא והתחילו
להימכר, מד' עד ד' פחות רבע בקירוב; הואילה למוכרן בהקדם על פי מיטב הבנתך.
 

recto, right margin

וכבר סימנתי לך את התכונות של האיש הזה ואת מידותיו הטובות כשהייתי אצלך; ואחר כך במכתבים… (על מה ששמעתי) עליו שהוא דואג לצורכי הקניות של הבריות
…עלי חסד, ואני רוצה להשיב לו כראוי לו… ולחצתי על… על פי

verso

אדוני ורבי אבו אלפצל בן אחיך, בשלום, הוא ומשפחתו, אלוהים יתעלה ישמרכם זה לזה
ויראיך ויראנו אצל אדוני הבת אללה מה שיגרום לנו נחת רוח ויגיעך אצלו…
אני צריך לשלוח את אבן עֶקבאן שנית עם משאוי שקנה…
…אלוהים; ואם יהיה לך אדוני צורך בקנייה, כבדני בו…
…ואם טובות הן המצנפות, קבל בשבילי את תמורתן ממנו, אל תזניח…
בטובך; אל תילקח ממני. אני שולח לך דרישות שלום ולאדוני הִבַּת אללה, מיטב דרישות השלום; איני
יכול כלל לתאר לך, אדוני ורבי, כמה ציער את לבנו האסון הנורא…
…ימצא רחמים; אין עצה נגד גזרת אלוהים יתעלה; תיבדל אתה לחיים ארוכים.

verso, address
לאדוני ורבי אבו סעד כלף בן סהל נ"ע אלסכרי, ייתן לו אלוהים אריכות ימים ויתמיד את עזרתו לו; המודה חסדו פרח בן יוסף בן פרח נ"ע.