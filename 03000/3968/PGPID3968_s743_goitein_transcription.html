
<html>
    <head>
        <title>Transcription of Legal document: CUL Add.3413 + Bodl. MS heb. e 101/16</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3413 + Bodl. MS heb. e 101/16</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-ADD-03413/canvas/1">
                    
                    
                    
                        <ol>
<li>אלדי אסתקר בבית דין בין אלשיך אבי אלמנא ובין</li>
<li>אלשיך אבי אלפצל בדרך פשרה בעד קטע גמיע</li>
<li>אלכצאים ואלמטאלבאת אן יסלם אבו אלמנא דנן</li>
<li>ל[אבו] אלפצל כמסה וכמסין דינ מנהא כמסה ותלתין</li>
<li>דינ מעגלה ועשרין דינ מאגלה אלי נצף כסלו</li>
<li>מן הדה אלסנה אלתי הי סנה אתי וכדלך קבל עלי</li>
<li>נפסה אבו אלמנא דנן אן ידפע לה אלעשרה דנא</li>
<li>אלדהב אלמכסור ודינאר דהב עין צחיח בעד</li>
<li>אן יקבל עלי נפסה חרם [[באסם כל בר ישראל]]</li>
<li>פי דלך באנה מא קבץ מן תמן הדא אלדהב אלמכסור</li>
<li>שיא ובעד דלך יסתוגבה אבו אלפצל דנן ואסתקר</li>
<li>בינהמא פי אלנביד אן ידכל מן יערף יעזל מא</li>
<li>לא יותרה אבי אלפצל פאן אכתאר בדלה</li>
<li>דפע לה אבו אלמנא בדלה ואן אכתאר תמנה</li>
<li>אכד אלתמן בסער אלוקת ואסתקר בינהמא פי</li>
<li>כמאר ומערקה אן יכרג אבי כתיר אלפרנס דלך</li>
<li>אלי סוק אלבזאזין ויודיהא לאהל אלכברה פמא כאן</li>
<li>בינהמא מן וכיסה קאם בה אבו אלמנא דנן לאבי</li>
<li>אלפצל ואסתקר בינהמא פי מא בקי ענד אלצואף</li>
<li>והו דינארין ותלת ורבע אן אקרבהא אלצואף</li>
<li>אנהא ענדה באקיה כאנת לאבו אלפצל יפתצל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-ADD-03413/canvas/2">
                    
                    
                    
                        <h3>verso</h3>
                    
                        <ol>
<li>בהא מעה ואן דכר אלצואף אנה קד סלמהא לאבי אלמנא</li>
<li>אחרם חיניד חרם סתם עלי מן אכד הדה אלדינארין</li>
<li>ותלת ורבע או בעצהא ולא יקרבהא //וברית חיניד דמהא.י אבי אלמנא// ואקני מנהמא</li>
<li>גמיעא עלי גמיע מא תקדם דכרה מן הדה אלשרוח</li>
<li>בכלי הכשר לקנות בו בבטול כל מודעי ותנאי פי</li>
<li>יום אלכמיס כג מן מרחשון שנת אתי לשטרות</li>
<li>שריר וקיים וכתבנא וחתמנא דליהוי לזכו ולראיה</li>
<li>שלמה הכהן ביר יוסף אב זקל</li>
<li>יצחק ביר שמואל נע הלל ביר עלי זל</li>
<li>ומן בעד הדא אלאסתקראר אתפקא פי אמר</li>
<li>אלנביד אן אדא וצל אלי מלך אבו אלמנא</li>
<li>אלתסעין גרה נביד כאן קבלה ופי דמתה</li>
<li>ען תמן דלך תסעה דנאניר וען תמן</li>
</ol>
<p>&gt;</p>
<ol>
<li>אלמערקה דינאר פדלך עשרה דנאניר גיר חבה</li>
<li>יסלמהא אליה ען פסח //עלי ידי אבו [[אלמנא]] עלא צאעד// אדנא מן שנת</li>
<li>אתי והדא אלאתפאק בקנין שלם בבית דין</li>
<li>יצחק ביר שמואל נע</li>
<li>א]ברהם ברבי שמעיה החבר נבתויא נין שמעיהו גאון נע</li>
<li>דויד ביר יאיר השופט נע</li>
</ol>
                    
                </div>
            
        </section>
    </body>
</html>
