
<html>
    <head>
        <title>Transcription of Letter: T-S 8J37.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J37.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00037-00002/canvas/1">
                    
                    
                    
                        <ol>
<li>אעלם מולאי וסיידי ואעז אלנאס עלי וענדי וגאיה</li>
<li>אמלי ותאג ראסי אלמולא אלשיך אלאגל אלמאלך אלמנעם</li>
<li>אלמתפצל אלאדיב [[אל]] אלאציל אלנביל אלגליל אלמחתרם</li>
<li>אלמכין אבו אלפרג אטאל אללה בקאה ואדאם עזה ונעמאה</li>
<li>ומן חסן אלתופיק לא אכלאה וגמעני ואיאה עלי אחואל</li>
<li>סארה ואעין קארה במנה ופצלה והוה אלקאדר עליה</li>
<li>אן שא אללה תעאלי וינהי כתרת אלשוק אליה ואלתאסף</li>
<li>עלי אלפאית מן מלאחטתה פאלמסאול מן אלמאלך גל אסמה</li>
<li>אן יחסן אלעון באלקרב מנה וסוא דלך אן אלממלוך בחמד אללה</li>
<li>עלי גמלה אלסלאמה ואלעאפיה ולם אעוז סוא אלתמלי ואלתחלי</li>
<li>בסעיד טלעתה ולמח ראיתה . .ורד כתאבה אלכרים וקראתה</li>
<li>ופהמת מצמונה ושכרת אללה עלי דואם צחתה וקיאם</li>
<li>גאהה ואללה יגעלה פי חיז אלסלאמה ואלעאפיה ואן סת</li>
<li>גזאל פי אלף נעמה ול [ . . . . . . . . . ] טר אלמ [ . . . . . . . . . .</li>
</ol>
                    
                </div>
            
        </section>
    </body>
</html>
