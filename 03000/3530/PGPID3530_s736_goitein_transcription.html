
<html>
    <head>
        <title>Transcription of Letter: T-S 18J2.8</title>
    </head>
    <body style="max-width: 860px; margin: auto">
        <h1>Transcription of Letter: T-S 18J2.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00002-00008/canvas/1">
                    
                    
                    
                        <ol>
<li>. . . .]. . . והו מקבל ואמא ק[. . . .]ל אן</li>
<li>צל]טנא עליה צביאן אליהוד וחק אל</li>
<li>תו]רה אלקדושה לם צלט עליה אחד ולא</li>
<li>אדנת ולא וכלת ולא צדר מני פי חקה</li>
<li>שי מן דלך לא כן טלבהם אללה תע ואן</li>
<li>כ]אן וקע עני שי פי חקה אקול חטתי</li>
<li>ומן פצלך ארסל ערפה בכתאב ווציה</li>
<li>עלא אלממאליך פאלדי סוד וגה אלממ</li>
<li>ענדך אללה תע יסוד וגה{ה} בין ידיה תע</li>
<li>אנא ש{א} נא פשע ואמא מן גהת אלמעלם</li>
<li>אלצפדי וחק השם הנכבד מן חין צהר</li>
<li>מן גזה אלא האד אל יום לם ארסלת לה</li>
<li>כתאב ולא אדנת ולא וכלת ולא אחד מן</li>
<li>אכותי ולא חצרת להו לא גואז ולא טלאק</li>
<li>ואכון בחרם אן כאן בקא לי גרץ פיה</li>
<li>או פי סכנתה פי גזה לאן אלממ סאלך</li>
<li>סביל אלמכ ותאבע אלמכ וטרקה והו מן</li>
<li>ואגב הלוך את חכמים וקאלו עה כמא על</li>
<li>ובו תדבק ואמא דוד אכי לאלאן מא גה</li>
<li>אלא חין יגי בשלום וירד ללמכ גואב וקלת</li>
<li>למנחם קאל אעטית אלמזין קיד ובאכמל</li>
<li>לה וקלת לאברהים קאל חסאבי מע דוד</li>
<li>חתא יגי בשל ונתכלץ ואמא מן גהתך אלמש</li>
<li>באמת ואמונה אלמוצע אלדי בנקעד פיה</li>
<li>מא בינצר אחד פי דארה וחתא ולו וקף</li>
<li>אלאנסאן עלא צטוחנא לאן צטוח ביותנא</li>
<li>פי צהר ביותה לא כן יא סידי לו אעלם</li>
<li>אן אחד יגיה צרורה סדית/ה/ ענה בעיניה</li>
<li>ובעד האדא וקבלה יא סידי //אנה// אעמל</li>
<li>חאיט על צטוחי הו אש סכאנה בגיר דין</li>
<li>אלא אלדי וקע מנה מא נשתכיה אלא לש</li>
<li>ית בעד אלסלאם אלתאם עלא אלמכ</li>
<li>ועלא כר יצחק ישצ ועלא כלל האהו/בים/</li>
<li>ושלום</li>
<li>אלממ</li>
<li>אברהם כהן</li>
<li>. וי .</li>
</ol>
                    
                </div>
            
        </section>
    </body>
</html>
