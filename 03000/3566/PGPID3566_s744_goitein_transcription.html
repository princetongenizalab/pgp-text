
<html>
    <head>
        <title>Transcription of Letter: T-S 24.51</title>
    </head>
    <body style="max-width: 860px; margin: auto">
        <h1>Transcription of Letter: T-S 24.51</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00024-00051/canvas/1">
                    
                    
                    
                        <ol>
<li>. . . . . . . . . . . . . .]ואלמקאבלה עלי אל . . . . . . ולם מאעד.</li>
<li>. . . . . . . . . . . אסת]חלאף אל . . נה עלי מא תסתחקה כמא יגב</li>
<li>. . . . .] כתאב אלי אלנאיב אלמקים בדמיאט בתסלים אלשי אלמודע מן אלנ . . וגי[רה</li>
<li>. . .יצל כתאבנא עלי ידיה ליחמל אלי דמירה ויכון אלאנפצאל בהא פיגב</li>
<li>. . . . . ענד מא יחצר מא הו מודע בדמיאט אלי דמירה יקדם מסירה</li>
<li>ליחצר ענדהם בדמירה ויפצל בינהם ויסתחלף כל מנהם עלי מא יגב עליה</li>
<li>מן אכד חק ובראה מן דעוי פאנא לעלמנא בכפאיתה ואנה קיים במא</li>
<li>יפוץ אליה אלנטר פיה מן אלאחכאם לא חאגה לנא אלי שרח דעאו[יהם</li>
<li>ומא גרי בין ידינא מן כטאבהם בל יחצר גמיע מא יגרי בין ידיה</li>
<li>במסטוראת ויפצל בינהם וירפע אסבאב אלתענת ויוציא הדין לאמיתו</li>
<li>וקד וקע אתפקאהמא עלי קום מן אלגמאעה יכונו חצור אנפצאלהמא והם</li>
<li>אלשיך אבו אלחסן ואבו אלחסן כליפה ואברהים אלצורי ואבו אלעלא בן מוסי ואבו</li>
<li>אלסרור בן הבה וכלף בן ברכאת ווחשי בן אברהים ואבו אלמרגא סאלם</li>
<li>ואבו אלפרג בן הבה והארון בן כליב פיגב אן תחצר הדה אלגמאעה פי</li>
<li>אנפצאל חכמהם ליזול תענת אלפריקין בדלך ומהמא אנפצל עליה אלאמר</li>
<li>תכתב בה מסטור ורסם שהאדה מן יכתב כטה מנהם פמא כאן ממא</li>
<li>יקצי בה אלשרע פאקטע בה מן גיר מטאלעה אלא בעד אנקצאה ומא כאן</li>
<li>מן פשרה אן תגרי פיכון אל[. . . . . . . . . . . .] מטאלעתנא בהא ואמצא דלך</li>
<li>וליס [. . . . . . . . . . . . . . . . . . . . . . . . . . . . . . . .</li>
</ol>
                    
                </div>
            
        </section>
    </body>
</html>
