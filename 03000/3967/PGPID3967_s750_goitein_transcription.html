
<html>
    <head>
        <title>Transcription of Legal document: CUL Add.3412</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3412</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03412/canvas/2">
                    
                    
                    
                        <ol>
<li>בתרי בשבה בשילהי ניסן חצר אלי בית דין אלשיך</li>
<li>אבו סרור בן נתן נע ואלשיך אבו עמראן ור משה</li>
<li>בן משה נע ודכר לנא וקאל כונת מן קבל הדא אל</li>
<li>מושב אדעית עלי ר משה דנן בגומלה דעאוי וחסאב</li>
<li>וכאן קד ראגעני ואלאן קד וגדת חסאב והדה צפאתה</li>
<li>. . . . .] אולא דפע אליה פיה כמס תמנאן זעפראן</li>
<li>. . גיר רבע ואלדי כאן לי סבע תמנאן ונצף ודפע</li>
<li>לי נצפתין ואלדי כאן לי תלאתה נצאפי ודפע לי תלאתה</li>
<li>גורגאניאת והי ארבעה וז שקאק ביאץ ולי עשרה ונחו</li>
<li>כמס עשר קיראט גלט פי חסאב וסאלנא אלשיך אבו סרור</li>
<li>דנן הל בקי לך דעוי אן אכר ענדה גיר הדא פקאל לא</li>
<li>פסאל ר משה דנן ען הדא אלחסאב אלמדכור ואלדעאוי</li>
<li>אלמדכורה פיה וקאל אנפצלנא מנד זמאן ולם יבקא</li>
<li>לה ענדי חק ומע הדא אן כאן יתחקק אן קד בקי ענדי</li>
<li>שי יחלף ויאכדה ומה דהוה קדמנא כתבנא וחתמנא</li>
<li>יצחק ביר שמואל זל אברהם בר שמעיה הח נבתויא נין שמ גא נע</li>
<li>עלי הכהן ביר יחיי ננ</li>
</ol>
                    
                </div>
            
        </section>
    </body>
</html>
