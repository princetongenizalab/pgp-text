
<html>
    <head>
        <title>Transcription of Legal document: CUL Add.3422</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3422</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03422/canvas/2">
                    
                    
                    
                        <ol>
<li>יכתץ באבן חדידה ואבו אלעלא אלחלבי</li>
<li>בחמשה בשבה דהוא שיתה יומין בירח ניסן דשנת אתט לשטרות חצר</li>
<li>לבית דין הקבוע בפסטאט מצרים מ אהרן בר משה ואדעי עלי מ שלמה</li>
<li>בר הלל באן ואלדה מ משה [[כאן]] //כאן// אנפד מעה ללגרב ברכאן קימתה בדיאר</li>
<li>מצר ד דנאניר ונצף ומן עוד צ פי וכאן איצא ואלדה אודע //ענדה// כה רטל קטן</li>
<li>מרדון דקיק קימתהא יב דינר ונצף //וצל אלינא מנהא עלי יד אבו אלמעאלי//וכאן איצא ואלדה כתב לה מן טו</li>
<li>אלריף כאן יקבץ מן אלוכיל בן קדומה באלאסכנדריה //ד דנאניר// יוצלהא לביתה</li>
<li>ינפקוהא קבצהא מן אלוכיל ולם יוצל אלי ביתה שי וכדלך כאן אנפד מעה</li>
<li>ללמגרב מנין עצארה גאפת פסאל מ שלמה דנן ען דלך פקאל אמא אלברכאן</li>
<li>פכאן דפעה לנותי אלמרכב וקאל לה אדא וצל ללמהדייה יסלמה אלי אביעה</li>
<li>לה ואכד לה תמנה וטלעת פי אלמרכב מע אלנותי ולם יעדי אלמרכב ורגע</li>
<li>ללאסכנדרייה ואעאד //אלנותי// אלברכאן עלי מ משה ואלדה ואגתמע בי ואעלמני</li>
<li>אן אלברכאן וצל אליה ואמא אלעוד ואלקטן פכאן ואלדה מ משה אגתמע בי</li>
<li>וקאל לי לי(!) ענד [[א]]בן אלסמאק עוד וקטן ואנא אסלך תגתמע בה ותסאעדה</li>
<li>פי ביעה ולם יתפק אן אגתמע באבן אלסמאך ולא מכאטבתה פי דלך</li>
<li>ואמא אלארבעה דנאניר אלדי דכר אני קבצתהא להם מן אלוכיל פלם יכן</li>
<li>דלך יום קט ולא אחאלני עליה ואלדה מ משה בשי ואמא אלגאפת</li>
<li>כאן ואלדה קד אמרני אן אכדה מן אנסאן גוי עטאר מן עטארין(!) אלאסכנדריה</li>
<li>ולם יתפק לי אכדה מנה ואלגאפת אלי אליום באקי ענד אלגוי ועלי אן אכדה מן</li>
<li>אלגוי ואסלמה לאולאד מ משה הדא ואכיה ומה דשמענא מנהון כתבנא</li>
<li>וחתמנה(!) למיהוי לזכו ולראיה יצחק ביר שמואל</li>
<li>נע</li>
<li>אברהם ברבי שמעיה החבר נבתויא נין שמעיהו גאון נע</li>
<li>נסים ברבי נהראי הרב זצל</li>
<li>&nbsp;</li>
</ol>
                    
                        <h3>right margin, straight line at 90 degrees to main text</h3>
                    
                        <p>כמסה עשרה רטל בקי לנא מנהא עשרה ארטאל</p>
                    
                </div>
            
        </section>
    </body>
</html>
