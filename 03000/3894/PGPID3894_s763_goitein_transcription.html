
<html>
    <head>
        <title>Transcription of Letter: T-S Ar.43.245</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.43.245</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00043-00245/canvas/1">
                    
                    
                    
                        <ol>
<li>קדם עלם אללה שדה שוקי אליך יא ולדי</li>
<li>ואלעזיז עלי וענדי אטאל אללה בקאך</li>
<li>ואדאם עזך ותאיידך ען חאל סלאמה וממה</li>
<li>אשוק אליך שדיד גמע אללה ביננא עלי אסר</li>
<li>חאל במנה וכרמה אנה ולי דלך ובקי קלבי</li>
<li>משגול כתיר בך מן //אמור// שתי ולם יצל אלי מנך</li>
<li>כתאב ויצל כלל בן קשישאת ודכר אנך</li>
<li>פי עאפיה פסרני דלך פלא תקטע כברי</li>
<li>עני מס[.]. יצל ואיצא מא וצל אלי חאגה</li>
<li>פלא תנפד אלא מע מן תתק אליה והודא</li>
<li>ידכל יום אלאחד והיה בן ספיך כיט</li>
<li>חויגאת פי קפה וארסלהא מעה מא</li>
<li>תגד מחלה ואלדי אחתאג אליה ארגואן</li>
<li>עראקי נצף צבג ובקמי רבע דינאר</li>
<li>אול מא תנפדה מעה אכיר מא תגיבה</li>
<li>. . . .] אלחאל בן מקחף יחרד עליך ונרגע</li>
<li>. . . .] יש אמשאט תמן דינאר מראוד</li>
<li>גיא . //. . . .ביד.// מתן אלמאיה אמ.אל עשרין אכר</li>
</ol>
                    
                        <h3>right margin, straight line, at 90’ to main text</h3>
                    
                        <ol>
<li>מאיתין פלפל רבע דינאר בקם תלת שכ כוא. דכולין</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00043-00245/canvas/2">
                    
                    
                    
                        <h3>verso</h3>
                    
                        <ol>
<li>לכאן חצא תמן דינאר צפר וקיה ענזרות</li>
<li>אלעין וקיתין ונגאר וקיתין דרירה .יבה</li>
<li>וקיתין ערבה מזי תכון שיבה קליל זבדה</li>
<li>ובטאנה כמסין מחארה וספו ואללה אללה</li>
<li>עלי אלמרקשיתא ותותיא מראזיבי</li>
<li>ווקיה כלף ונצף וקיה עטפאת אכלה</li>
<li>ומואסיר מנאקיש אלעק[. . .]. מ.</li>
<li>ראס תלת רבטאת ות.[. .] מעך כלותה</li>
<li>ביצא לכד גיר ולא תכלי [.].גה ממא</li>
<li>דכרת לך חתי תפתקדהא לאלא תנסהא</li>
<li>ויכון לך מלקון //או// קנה תעמל אלחואיג פיהא</li>
<li>ושריכה אלסלאם ועלי גמיע [[מן]] מן יסאל</li>
<li>ענא אלסלאם וכתב יום אלארבעא אכר אל</li>
<li>נהאר ואדא ארסלת מע אנסאן חאגה תעדל</li>
</ol>
                    
                        <h3>right margin, straight line, at 90’ to main text</h3>
                    
                        <ol>
<li>ואללה אללה עלי סדס דינאר סכר ורטל תמר הנדי</li>
</ol>
                    
                </div>
            
        </section>
    </body>
</html>
