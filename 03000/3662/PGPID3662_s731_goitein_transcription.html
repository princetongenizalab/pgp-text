
<html>
    <head>
        <title>Transcription of Letter: T-S 8.5</title>
    </head>
    <body style="max-width: 860px; margin: auto">
        <h1>Transcription of Letter: T-S 8.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-00005/canvas/1">
                    
                    
                    
                        <ol>
<li>בשם ייי</li>
<li>אלדי אעלמכם בה אנני מסתוחשה מנכם</li>
<li>ופי קלבי מנך מא אללה עאלם בה כיף כרגתי</li>
<li>מן ענדי ולא כאן אלמחבה תגלב קלת לך אקפי</li>
<li>קלתי אן פארקתיהם מאתו יא אמי מאתת אלדאודיה</li>
<li>אלכבירה וזוגת אלכאזרוני עמת זוגת יהודה ומאת</li>
<li>אבן אבראהים אלאטרש ולה אליום יומין מא קדר</li>
<li>אחד יטלקה ולא יקברה קאלו הו חשרי ואמא מן חדיתי</li>
<li>אנא אן וחק יום אלסבת מא אנסלך יום אלגמעה חתי גאני</li>
<li>צאחב אלדאר וקשטני אלפטה ומא בקי לה ענדי אלא כרובה</li>
<li>ובקית כמא יעלם אללה וחק דיני מא אמסית פי אידי תמן</li>
<li>אדור אכון ארהנת כאתם בנתי ואלבכלה עלי באקיה</li>
<li>אלדין אלדי בקי עלי ולא תסאל מא גרי עליא מן מעאני אמס</li>
<li>וקל לה מא הו מכבי ולא אלא הו רמד לה כ יום טול רוחך</li>
<li>חתי יעמל שגל יופיך מקצט מתל מא אכדהא מקצט</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00005/canvas/2">
                    
                    
                    
                        <h3>Verso.</h3>
                    
                        <ol>
<li>יא אבו מנצור אעמל שגל ואמא חדית אם יהודה לא תכון</li>
<li>עלאך (!) קלת לך עסי יזן ענך אלרבאן דין אלסאמרי הי תכון</li>
<li>אלסעאדה וזואל אלפגוע ואחרץ פי שגלך פיגיך כל שי מסתוי</li>
<li>ואנה באעמל איש מא קדרת עליה מן אלמהר וקד דפעת לעביד</li>
<li>קדח ונצף קמח וקליל עסל ועודין חטב וק/ד/ח גלבאן וגאס/ו/ל</li>
<li>אלברניה מטפפה עסל בק (?) אללה ואבעתו לי</li>
<li>אלברניה ולא תטפוהא</li>
<li>ואלסלאם עליכם יא אכי אבו תאבת מא לי</li>
<li>ענדך וציה אלא הם ענדך טיוף ולא תוגע לאכוך קלב</li>
<li>ולא תפקר (?) כלאמי אקדר עלי אלנחס כתיר אעמל כיר</li>
<li>חאפר אלזוביה פיהא וקע לא תמד אידך לה לא</li>
<li>שומך ותנדם כתיר ותקול צדקת אלקחבה אכתי</li>
<li>מא קלת וקת אנהיתך עלי אליד .</li>
</ol>
                    
                </div>
            
        </section>
    </body>
</html>
