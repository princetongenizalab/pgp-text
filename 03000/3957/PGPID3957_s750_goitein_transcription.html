
<html>
    <head>
        <title>Transcription of Legal document: CUL Add.3339a</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3339a</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://geniza.princeton.edu/documents/3957/iiif/canvas/1/">
                    
                    
                    
                        <ol>
<li>שהדותא דא דהות באנפנא אנן שהדי דחתמות ידנא</li>
<li>לתתא כן הוה למא קצא אללה תעאלי באלמחתום עלי בני</li>
<li>אדם ותופי אלשיך חסן אללוי ביר ישמעאל הלוי הזקן הנכבד נע</li>
<li>פי אלעשר אלאוסט מן חדש אדר שנת אלפא וחמש מאה ועשרים</li>
<li>ושמונה שנין למניינא דרגיליננא ביה בעיר בלביס הסמוכה לארץ</li>
<li>גשן מותבה רשותיה דאדונינו מרנו ורבנו אברהם הרב הגדול</li>
<li>בישראל יחיד הדור ופלאו ממזרח שמש עד מבאו נגיד עם</li>
<li>ייי צבאות מרדכי הזמן ירום הודו ויגדל כבודו . . . . בית דין ו. . .</li>
<li>מטה ליתבתו מא כוף לאנה דלך . . . . . . . תאגר סל.לן.ה</li>
<li>אסמה אלשיך אבו אלפרג ואך דון אלבלוג אסמה אסחק וואלדתהם</li>
<li>זוגתה כתאב ברת יצחק נע . . .דו אלמולא . . . . . . . אל. .</li>
<li>קד אכתם עלי דארה ותאכר אלאמר אלי אל. . . אלאול מן חדש אדר</li>
<li>אתקכח . . . . . . . . . . . . אבו אלפרג אלמדכור בחצרה אלשהוד החתומים</li>
<li>למטה וסאלתה עמא כלך ואלדה ערפתה אן לא בד מן אלחרם עלי מן</li>
<li>אכפא שי פקאל מא אחוגני אללה אן אסתחל לאכי אליתום אלגיר באלג שי</li>
<li>מן מאל אבוה ואלאן אנא מקר בין ידיכם אן להדא אליתום אסמה אסחק</li>
<li>נציבה מן אלירושה תמאנין סנה מצריה ענדי לה ור. . . בתורת חוב</li>
<li>גמור ומלוה זקופה מעכשיו ועלי אלקיאם במונתה וכסותה מעכשיו אלי</li>
<li>אן יבלג אלאדראך אלי תלאתה עשר סנה בלגהם וקאל לנא אלשיך</li>
<li>אבו אלפרג אלמדכור אקנו מני ואשהדו עלי מעכשיו ואכתבו</li>
<li>ואכתמו בגמיע אלאלפאט אלמחכמה ואלמעאני אלמאכדה</li>
<li>אן ענדי ופי קבלי ודמתי לאכי אל. . . . . . . . . . . . . אסחק</li>
<li>תמאנין דינר מצריה ואזנה חוב גמור ומלוה זקופה ען ו. .ת. .</li>
<li>. . . . . . . מן וראתה ואלדה אלשיך חסן אללוי ביר ישמעאל הלוי</li>
<li>הזקן הנכבד נע והדא אלמבלג פי אחריותי מע . . . . . . . .</li>
<li>האדה ענד . . . . . . . בעדי לא אפרט פיה לא בקראץ ולא</li>
<li>תפריט אלא באופא אחתראז יחתרז עליה לליתומים ואנא אקום</li>
<li>במונתה וכסותה מעכשיו אלי אן יבלג תלאתה עשר סנה והדא</li>
<li>אלמבלג אלדי יקום בה כל שהר כמסה עשר דרהם לא אקל . . .</li>
<li>ואן אחתאג לצרוראת תערץ לה אקמת לה . . . . . עלי מא יתפק</li>
<li>אלחאדתה אלתי תחדת והדא אלחכם . . . . . . . . . רוחי לאגתנאם</li>
<li>תואב עאגל ואגל מן דיין אלמנות ואבי יתומים פלמא שהד בין</li>
<li>ידינא אנו חתומי מטה בדלך אקנינא מנה בקנין גמור וחמור</li>
<li>בכלי הכשר לקנות בו מעכשיו בביטול כל מודעין ותנאין עלי</li>
<li>גמיע מא סטר עליה פי הדא אלמסטור מראש ועד סוף וכאן דלך</li>
<li>ברצאה ואכתיארה מן גיר קהר ולא גבר ולא עלה כל עק[ר</li>
<li>אלא בלב שלם ונפש חפצה ו. . . . דלא כאסמכאתא ודלא כטופסי</li>
<li>דשטרי אלא כחומר וכחוזק שטרי מחזקי בבי דינא וכ.תום ל. . .</li>
<li>גיר אליתום אסחק . . . . . . . .</li>
</ol>
                    
                </div>
            
        </section>
    </body>
</html>
