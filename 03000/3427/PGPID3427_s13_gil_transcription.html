
<html>
    <head>
        <title>Transcription of Letter: T-S 16.163</title>
    </head>
    <body style="max-width: 860px; margin: auto">
        <h1>Transcription of Letter: T-S 16.163</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00163/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך מן אלמהדיה ה' כלון מן אלול</span></li>
<li><span lang="he">ען סלאמה ונעמה ואלחמד ללה רב אלעאלמין וצלת כתבך פי אלמראכב ווקפת מנהא עלי מא סוררת ביה</span></li>
<li><span lang="he">מן סלאמתך ועאפיתך וחמדת אללה עלי דאלך וקד עלם תעאלי מא כאן עלי קלבי מן וצרל אלפיג' בגיר</span></li>
<li><span lang="he">כתאבך תם דכר לי ר' נהראי מא אנתהא אליה חאלך תם וקפת עלי כתאב בן אלסמרקנדי לכלוף ידכר</span></li>
<li><span lang="he">לה מרצ'ך פאשתג'ל קלבי בדלך כתיר אלי אן מן אללה בוצול כתבך פי אלמראכב פחמדת אללה ושכרתה</span></li>
<li><span lang="he">עלי מא מן ביה עלינא ועליך אסלה אלתמאם באחסאנה פי תמאם עאפיתך תם סררת איצ'א</span></li>
<li><span lang="he">במא דכרתה פי כתבך מן וצולך אלינא אלעאם אלאתי אסל אללה יכתב סלאמתך ויג'מע ביננא</span></li>
<li><span lang="he">עלי אפצ'ל אלאחואל במנה וכרמה ולקד כ[נ]ת עלי אני נג'רד מא וצל מן קבלך ומא חמלתה אליך</span></li>
<li><span lang="he">ונוג'הו אלי וצל כתאבך במג'יך אבקיתה אלי וצולך באלסלאמה וקד עולת עלי תחליל ג'מיע מא בקי</span></li>
<li><span lang="he">&nbsp;ענדי להדה אלכלטה ולג'ירהא ונעמל חסאבהם ונוג'הו מע אלפיוג' לאן מא עוקני אלסנה מן אלספר</span></li>
<li><span lang="he">&nbsp;אלי חתי ננצ'ף חסאבי מע כל אחד ונתכלץ מן בנאת אכי אללה תעאלי יסאהל דלך פתסכיר(!)</span></li>
<li><span lang="he">&nbsp;אללה תעאלי ותחלל גמיע מא ענדך באלקסם ואלרזק ותקדם נזולך אול אלנאס ולא תתעיק אלי</span></li>
<li><span lang="he">&nbsp;אכרהם קד מן אללה תעאלי בוצול מא חמלתה סאלם והו ברקלוין פלפל פי מרכב אלסלטאן ד' אעדאל</span></li>
<li><span lang="he">&nbsp;כתאן פי מרכב אלג'נאני ועדל בקם כלטה ר' נהראי פי קארב מפצ'ל ווצל קנבאר בן יונס אלי אספאקץ ווצל</span></li>
<li><span lang="he">&nbsp;פיה פיה עדל כתאן ולם יכון לי [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] באקי אלי אן תחמל אלא צור או</span></li>
<li><span lang="he">&nbsp;או(!) ידבר פיה חאל כיף מא יפק[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] דכרת אן ג'עלת פי אלד' אעדאל כתאן טמאוי ואלברקלוין</span></li>
<li><span lang="he">&nbsp;פלפל חצה לצאחב אלש' רבאעי וקד לחק אחד אלברקלוין הרש פי אלמרכב ותעבת פיה לאני גמעתה מן</span></li>
<li><span lang="he">&nbsp;פוק אלקמח ולחקה ביאץ' ולם נביעה אלי ען תעב וכאן סערה סער באכס פי הדה אלסנה כאן מן</span></li>
<li><span lang="he">&nbsp;כ'ה' די'נ' אלקנ'ט' אלנצף רבאעיה ואלנצף פשאניה עלי כל די'נ' רבאעיה ק'י'ר' נצף ועלי אלפשאניה חבתין</span></li>
<li><span lang="he">&nbsp;סוא מא יזידונא מן אלרבאעיה זאיד עלי אלנצף וקסמתו ביהא תם אלפלפל אלדי לחקה אלביאץ'</span></li>
<li><span lang="he">&nbsp;בענא אכתרה באלרבאעיה כאנת ל[ &nbsp; &nbsp; &nbsp; &nbsp; ] פיהא [&nbsp; &nbsp; &nbsp; &nbsp; ] ואב[דלת] גמיע מא קבצ'תה</span></li>
<li><span lang="he">&nbsp;ושדתהא צרו אללה תעאלי יכתב סלאמתהא ויגמע עלינא ועליך וטלבני אלדי לה נצף אלש'&nbsp;</span></li>
<li><span lang="he">&nbsp;מן אלפלפל פקלת לה מא נעלם תחקיקה אלי אן &lt;יצל&gt; אלחסאב תם אן אלד' כתאן אלדי וצלת באקיה לאן בן אלשר[יא]ני</span></li>
<li><span lang="he">&nbsp;קאם לנאס ד' אלאף די'נ' וכאן קד בעת עליה חמל כתאן מן כלטתי מע אלשיך אבי צחק תמנה ק' דינאר</span></li>
<li><span lang="he">&nbsp;וטלעו פיה אלנאס אלי אלסלטאן כלד אללה מלכה ואמר אן ילזם חתי יזן גמיע מא ללג'רבא ואן</span></li>
<li><span lang="he">&nbsp;יתצברו עליה אהל אלבלד אלי אן יסאפרו אלג'רבא פאמתתלנא אלאמר וקד אנקטעת ען גמיע</span></li>
<li><span lang="he">&nbsp;אשגאלי בסבב מלאזמתי לה פי גמלה אלת'גאר ומא נעלם מא נכתב ביה מן שג'ל סרי בהרא</span></li>
<li><span lang="he">&nbsp;אלחמל כתאן וקד טלב מנא תכליה תלת ו[ &nbsp; &nbsp; &nbsp; &nbsp; ] תלת אלמאל ודפע אלתלת ואלי אלאן מא תקרר</span></li>
<li><span lang="he">&nbsp;לנא חאל וקד חמלת מן ג'מלה אלד' אעדאל עדל אלי סוסה סאלתה אן כאן פיה סוק גייד יביעה ואנא</span></li>
<li><span lang="he">&nbsp;אן חסן ענדי ביע סוסה [או]צלת אליהא אלבאקי דכרת מא חמלתה מן אלמצטכי פי עלאוה ר' נהראי וליס</span></li>
<li><span lang="he">&nbsp;להדה אלעלאוה ענדי צחה כבר הל הי ק[ד] בקית באלאסכנדריה או חמלת אלי סקליה תם כאן וצלת כחבך</span></li>
<li><span lang="he">&nbsp;אנך חמלת נשאצ'ר פי ג'מלה עלאוה אלי סידי אבי זכרי יהודה ולאבי עמראן מוסי בן אבי אלחיי ולם נעלם להדה</span></li>
<li><span lang="he">&nbsp;אלעלאוה איצ'א כבר מן עאם אול אלי אלאן נחב תשרח לי פי כתבך חאל הדה אלעלאואת לאני משגול אלסר ביהם</span></li>
<li><span lang="he">&nbsp;תם דכרת לי אנך אשתרית עדלין כתאן סרקנאוי ועדלין כתאן לכלטה ר' יוסף ולם נעלם איצ'א להרה אל</span></li>
<li><span lang="he">&nbsp;אעדאל כבר תם דכרת לי אן טלב מנך ר' נהראי מן אלק' רבאעי אלואצלה אליך מן חיים בן עמאר //לכאצתי// מא כאן</span></li>
<li><span lang="he">&nbsp;בקאה לה אכי נ'ע' וקד וצל כתאבה אלי ידכר אנה כאן א[כב]ר אן אלחסאב צ'אע פי מרכב //בן// שבלון ואנה סאל ענה</span></li>
</ol>
                    
                </div>
            
        </section>
    </body>
</html>
