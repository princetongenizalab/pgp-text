
<html>
    <head>
        <title>Transcription of Letter: T-S 16.163</title>
    </head>
    <body style="max-width: 860px; margin: auto">
        <h1>Transcription of Letter: T-S 16.163</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00163/canvas/1">
                    
                    
                    
                        <ol>
<li>כתאבי יא סידי ומולאי אטאל אללה בקאך ואדאם סלאמתך וסעאדתך מן אלמהדיה ה(!) כלון מן אלול</li>
<li>ען סלאמה ונעמה ואלחמד ללה רב אלעאלמין וצלת כתבך פי אלמראכב ווקפת מנהא עלי מא סררת ביה</li>
<li>מן סלאמתך ועאפיתך וחמדת אללה עלי דלך וקד עלם תעאלי מא כאן עלי קלבי מן וצול אלפיג בגיר(!)</li>
<li>כתאבך תם דכר לי ר נהראי מא אנתהא אליה חאלך תם וקפת עלי כתאב בן אלסמרקנדי אלכלוף ידכר</li>
<li>לה מרצך פאשתגל קלבי בסבבך כתיר אלי אן מן אללה בוצול כתבך פי אלמראכב פחמדת אללה ושכרתה</li>
<li>עלי מא מן ביה עלינא ועליך אסלה אלתמאדי באחסאנה פי תמאם עאפיתך תם סררת איצא</li>
<li>במא דכרתה פי כתבך מן וצולך אלינא אלעאם אלאתי אסל אללה יכתב סלאמתך ויגמע ביננא</li>
<li>עלי אפצל אלאחואל במנה וכרמה ולקד עולם עלי אני נגרד מא וצל מן קבלך ומא חמלתה אליך</li>
<li>ונוגהו אלי וצל כתאבך במגיך אבקיתה אלי וצולך באלסלאמה וקד עולת עלי תחליל גמיע מא בקי</li>
<li>ענדי להדה אלכלטה ולגירה ונעמל חסאבהם ונוגהו מע אלפיוג לאן מא עוקני אלסנה ען אלספר</li>
<li>אלי חתי ננצף חסאבי מע כל אחד ונתכלץ מן בנאת אכי אללה תעאלי יסאהל דלך פתסכיר(!)</li>
<li>אללה תעאלי ותחלל גמיע מא ענדך באלקסם ואלרזק ותקדם נזולך אול אלנאס ולא תתעוק אלי</li>
<li>אכרהם קד מן אללה תעאלי בוצול מא חמלתה סלם והו ברקלוין פלפל פי מרכב אלסלטאן ד אעדאל</li>
<li>כתאן פי מרכב אלגנאני ועדל בקם כלטה ר נהראי פי קארב מפצל ווצל קנבאר בן יונס אלי אספאקץ ווצל</li>
<li>פיה עדל כתאן ולם יכון .ל. . . . . . . . . . . . . . . והו באקי אלי אן . . . . אלחצור אל[ינא</li>
<li>או ידכר פי'ה חאל כיף מא יפק. . . . . . דכרת אן געלת פי אלד אעדאל כתאן טמאוי ואלברקלוין</li>
<li>פלפל חצה לצאחב אלש רבאעי וקד לחק אחד אלברקלוין הרש פי אלמרכב ותעבת פיה לאני גמעתה מן</li>
<li>פוק אלקמח ולחקה ביאץ ולם נביעוה אלי ען תעב וכאן סערה סער באכס פי הדה אלסנה לאן אלפלפל</li>
<li>כה דינ אלקנט אלנצף רבאעיה ואלנצף פשאניה עלי כל דינ רבאעיה קיר נצף ועלי אלפשאניה תלתין</li>
<li>סוא מא יזידונא מן אלרבאעיה זאיד עלי אלנצף ונסמחו ביהא תם אלפלפל אלדי לחקה אלביאץ</li>
<li>בענא אכתרה באלרבאעיה כאנת לנא פיהא דינ ואבתד[לה] גמיע מא קבצתה בדנאניר טריה נזאריה</li>
<li>ושרחהא צדר אללה תעאלי יכתב סלאמתהא ויגמע עלינא ועליך וטלבני אלדי לה נצף אלש רבאעי פי חצתה</li>
<li>מן אלפלפל פקלת לה מא נעלם תחקיקה אלי אן אלחסאב תם אן אלד כתאן אלדי וצלת באקיה לאן בן אלשריאני</li>
<li>קאם לנאס(!) ד אלאף דינ וכאן קד בעת עליה חמל כתאן מן כלטתי מע אלשיך אבי צחק תמנה ק דינאר</li>
<li>וטלעו פיה אלנאס אלי אלסלטאן כלד אללה מלכה ואמר אן ילזם חתי יזן גמיע מא ללגרבא ואן</li>
<li>יתצברו עליה אהל אלבלד אלי אן יסאפרו אלגרבא פאמתתלנא אלאמר וקד אנקטעת ען גמיע</li>
<li>אשגאלי בסבב מלאזמתי לה פי גמלה אלתגאר ומא נעלם מא נכסב ביה מן שגל סרי בהדא</li>
<li>אלחואל אל. . .ן וקד טלב מנה תכליה תלת ואלתזאם תלת אלמאל ודפע אלתלת ואלי אלאן מא תקרר</li>
<li>לנא חאל וקד חמלת מן גמלה אלד אעדאל עדל אלי סוסה סאלתה אן כא(!) פיה סוק גייד יביעה ואנא</li>
<li>אן חסן ענדי ביע סוסה חמלת אלי'הא אלבאקי דכרת מא חמלת מן אלמצטכי פי עלאוה ר נהראי וליס</li>
<li>להדה אלכלטה ענדי צחה כבר הל הי באקיה באלאסכנדריה או חמלת אלי סקליה תם כאן וצלת כתבך</li>
<li>אנך חמלת נשאצר פי גמלה עלאוה אלי סידי אבי זכרי יהודה ולאבי עמראן מוסי בן אבי אלחיי ולם נעלם להדה</li>
<li>אלעלאוה איצא כבר מן עאם אול ואלי אלאן נחב תשרח לי פי כתבך חאל הדה אלעלאואת לאני משגול אלסר ביהם</li>
<li>תם דכרת לי אנך אשתרית עדלין כתאן סרקנא. ועדלין כתאן לכלטה ר יוסף ולם נעלם איצא להדה אל</li>
<li>אעדאל כבר תם דכרת לי אן טלב מנך ר נהראי מן אלק רבאעי אלואצלה אליך מן חיים בן עמאר //לכאצתי// מא כאן</li>
<li>גהזה לה אכי נע וקד וצל כתאבה אלי ידכר אנה כאן אקתרא אלחסאב צאע פי מרכב בן שבלון ואנה סאל ענה</li>
</ol>
                    
                        <h3>Right margin, diagonal lines written upside down.</h3>
                    
                        <p>יהודה בן אבי ט[ייב | וקאל לה אן אלחסאב [פי | סקליה וענד וצולה | ינפדה אליה פכתבת | אליה אן יוקף חאלהא | אלי וצול אלחסאב | מן סקליה בתצחיח | דאלך יסתופיה מן | תחת אידה אן | שא אללה פאן כנת | דפעת אליה שי | תסתרדה מנה | וכאן סער אלכתאן | אלסנה באלמהדיה | ובסקליה באכס כתיר | וכאנת אלאסקאט | כלהא מביועה | לקלתהא וכדאלך אל | סנד ואלשראב | לם יצל מנה שי | מן מצר ולא מן אלשאם וכאן . .ול | אלקרקנה אלו. . . . | מן אלש[אם</p>
                    
                        <h3>Top margin, diagonal lines written upside down.</h3>
                    
                        <p>אלי ספאקץ | פבאעת באל | מוצע באסעאר | ב. . . . . . . | יכון להם . . . | אלמהדיה | ואני נכתב לך | פי צהר כתאבי | בגמיע אל | אסעאר | ואן כאנת אסעאר | לא יעול | עליהא לאנהא | כרגת מן אל</p>
                    
                </div>
            
                <div data-canvas="https://geniza.princeton.edu/documents/3427/iiif/canvas/1/">
                    
                    
                    
                        <h3>Verso.</h3>
                    
                        <ol>
<li>רו]ם ומע הדא לם נקדר נביע מן דאלך אלכולאן שי לאן קאלו אנמא יצלח ללעינין והדא שי מא יערף אש הו מא יגב</li>
<li>יבאע וכנת ערפתך וצול חסאב סידי אבי אלפצל ברוך בן אלשאמה בשרח מא באעה ובשרח מא חמלה מע כל אנסאן</li>
<li>פאקרנתה מע אלחסאב אלדי וגהתה אלי פוגדת פי'ה צרה חמלהא אליך פי סנה נג פי קארב בן אבי עקיל תמנהא כה דינ וקיראטין</li>
<li>לם תדכרהא אנת פי חסאבך פקלת אמא אן יכון אנת נסיתהא תרפעהא או לם תצל אליך נחב אן</li>
<li>תכתב אלי בכבר הדה אלצרה הל וצלת אליך או לם תצל לעל נכתב אלי ברוך יערפנא אסם אלרגל אלדי חמלהם</li>
<li>מעה נטלבוה בי'הא ואלדי דכר ברוך אנה חמל צחבה כלפון בן צדקה פי מפרג וצחבה פרגאן קריב לבן רתין</li>
<li>פי בן נעים צרתין . . . פי דינ . . . . לחמל צרתין תצל הדה אלצרה פי אלקארב אלשאמי דכרת אנת וצול הדה אל</li>
<li>צרתין ואן צח פיהם סד דינ ותלת בעד אלוכס וקד [וגהת] אליך ג צרר פיהם ש דינ חמלת אנהם צרה פי מרכב</li>
<li>מפצל צחבה חסון בן אלגזאל ומעה צרה למוסי בן אבי אלחיי פיהא קק דינ וצרה לנהראי פיהא נ וצרה אלי אברהים פיהא נ דינ</li>
<li>וחמלת פי קארב חצן אלדולה צחבה בן אלשנטלד ג צרר מנהם ואחדה לך פיהא ק דינ וצרה לנהראי פיהא ג</li>
<li>וצרה למוסי בן אבי אלחיי פיהא ס דינ אלי תמן גיר א. . .ה ואלגמיע מכטטין אסעאר אלכתאן אלבוצירי</li>
<li>אלעאלי מן ח אלי סתה אלקמאט מן זנ אלי סתה ונצף יכסר פיהם קיר אלדינ פלפל כה כמתל אלנאר אל</li>
<li>בקם יז קליל אלכרוג אלי אן יקע לה אנדלסי אללאך בארבעין לקלתה אלנשאצר מנין דינ וקד נקץ סערה אלסעה</li>
<li>אלמצטכי כה דינ אלקנט אלהלילג אלפופלי מן דינ&lt; אלמן יכרג מנה אלקליל אלאצפרי ידנא אלקנט יכרג מנה אל</li>
<li>קליל ואלכולאן ג ארטאל ונצף בדינ לקלתה אל. .א אל. . . . . אלמעדומין וכדאלך אלתמר אלהנדי אלקצם אלחלו</li>
<li>מטלוב אכתר אלמר וליס עלי סער גייד . . . . . . . . . . מן אלקאקללה אלי אלהרנוה אלי אלגוזא פתשתרי</li>
<li>אש מא אלהמך אללה . . . . .ת אלמפרד [ . . . ]ח אלאף דינ לקלתה אלאפתמון קליל והו מטלוב תשתרי מנה</li>
<li>ומע כתאבי הדא . . . . . . . . . .יכון מע . . . . אלפיג פיה חסאב יחתאג אליה געלתה עטף כתאבי ואלסלאם אליך</li>
<li>ואלצרה אלתאניה אן וגהת מן אלזגא מ. . . . . . פי מרכב אלגנאני חמלתהא פיה ואן לם נגד . . . . . . .ל. .</li>
<li>נחמלהא פי מרכב אלסלטאן . . . . . . . . . . בהא אן שא אללה</li>
</ol>
                    
                        <h3>Bottom margin, straight lines written upside down. Address.</h3>
                    
                        <p>לסידי ומולאי אבי אלפרג ישועה בן אסמעיל נע מן יוסף בן מוסי בן ברהון נע</p>
<p>אטאל אללה בקאה ואדאם סלאמתה וסעאדתה</p>
                    
                </div>
            
        </section>
    </body>
</html>
