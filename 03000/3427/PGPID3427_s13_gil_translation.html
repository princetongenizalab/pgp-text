
<html>
    <head>
        <title>Hebrew Translation of Letter: T-S 16.163</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.163</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00016-00163/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ממהדייה, בה' באלול.</li>
<li>שלומי טוב, ואני מאושר, תודה לאל ריבון העולמים. הגיעו מכתביך באוניות וקראתי בהם דברים משמחים</li>
<li>על שלומך ועל בריאותך והודיתי על זאת לאלוהים. הוא יתעלה יודע כמה הייתי מודאג כשבא נושא המכתבים בלי</li>
<li>מכתב ממך. אחר כך כתב (?) לי ר' נהוראי לאיזה מצב (רע). הגעת, וגם קראתי את מכתב בן אלסמרקנדי אל כלוף שבו הוא כותב</li>
<li>לו על מחלתך, ועל כן דאגתי מאוד, עד אשר עשה אלוהים חסד, ובאו מכתביך באוניות, על כן נתתי שבח והודיה לאלוהים</li>
<li>על חסדיו עמנו ועמך, ואבקש ממנו להשלימם בטובו, על ידי בריאותך השלמה. אף שמחתי גם </li>
<li>במה שכתבת במכתביך, שתבוא אלינו בשנה הקרובה. אבקש מאלוהים שיכתבך לשלום ויפגישנו</li>
<li>במיטב הנסיבות בטובו ובחסדו. כבר עמדתי להעלות על הכתב מה שהגיע ממך ומה ששלחתי אליך</li>
<li>ולשלוח זאת, אבל הגיע מכתבך על דבר בואך, על כן השארתי זאת עד שתבוא בשלום. והיה בדעתי לשווק כל מה שנשאר</li>
<li>אצלי מאותה השותפות ומהאחרות ולסדר את חשבונן ולשולחו לך עם נושאי המכתבים, כי הדבר היחידי שמנע ממני השנה את הנסיעה</li>
<li>היה שהייתי צריך לברר את חשבוני עם כל אחד ולסלק את המגיע לבנות אחי; אלוהים יתעלה יעזור בזה. בקש אפוא את חסדי</li>
<li>אלוהים יתעלה ושווק כל מה שאצלך כפי שיעניק אלוהים והקרם את ירידתך (למנרב), עם הראשונים, ואל תתעכב עד</li>
<li>האחרונים שבהם. אלוהים בחסדו עשה שמה ששלחת יגיע בשלום, דהיינו שני ברקלו פלפל באוניית הסלטאן, ד' משואים</li>
<li>פשתים באוניית אלג'נאני, ומשאוי עץ אודם בשותפות עם ר' נהוראי ב'קארב' של מפצל. והגיע ה'קנבאר' של בן יונס לספאקץ והגיע</li>
<li>בו משאוי פשתים, אבל לא היה לי .... נשאר עד אשר תשלח לצור או</li>
<li>שעניינו יסתדר כפי שיזמן (אלוהים). כתבת ששמת בד' המשואים פשתים 'טמאוי' את שני הברקלו</li>
<li>פלפל השייכים לבעלי ש' רבעי הדינרים; אך ברקלו אחד מן השניים נרטב באונייה וטרחתי עמו, כי אני חיברתי אותו</li>
<li>מעל לחיטים ותקף אותו הלובן ומכרנו אותו רק בקושי, והיה מחירו ירוד ביותר בשנה זו. </li>
<li>מכ"ה דינרים הקנטאר, חצי ברבעי דינרים וחצי ב'פשאני'; על כל רבע דינר: קיראט וחצי; ועל ה'פשאני' שתי חבות,</li>
<li>חוץ משהוסיפו לנו על רבעי הדינר יותר מחצי ; וחילקתי בהם שם את הפלפל שתקף אותו הלובן,</li>
<li>ומכרנו את רובו תמורת רבעי דינר, היו ל.... בהם.... והמרתי כל מה שקיבלתי בדינרים חדשים נזאריים</li>
<li>וצררתי אותם בכיסים, אלוהים יתעלה יכתבם לשלום ויגן עלינו ועליך. תבע ממני בעלי המחצית מן הש' רבעי דינר את חלקו</li>
<li>בפלפל ; ואמרתי לו : אינני יודע אתי עד שיגיע החשבון. ועוד: ד' הפשתים שהגיעו נשארו, כי בן אלשריאני</li>
<li>נשאר חייב לאנשים ד' אלפים דינר ; ולפני כן מכרתי לו משאוי פשתים משותפותי עם האדון אבו אצחק, תמורתו ק' דינר;</li>
<li>וגררו אותו הבריות אל הסלטאן, ינציח אלוהים את שלטונו, וציווה שיש לחייבו שישלם את כל המגיע לזרים, וכי</li>
<li>בני העיר יתנו לו אשראי עד שיסעו הזרים; נשמענו אפוא לצוו, והפסקתי את כל</li>
<li>עסקי בגלל המתנתי לו יחד עם כלל הסוחרים; אינני יודע מה עוד אכתוב על רוב דאגתי בגלל </li>
<li>משאוי הפשתים הזה. דרשו מאתנו ביטול שליש ו.... שליש הכסף ותשלום שליש, אבל עד עכשיו לא נפלה החלטה</li>
<li>בענייננו. מתוך כלל ד' המשואים, שלחתי משואי לסוסה, וביקשתי ממנו שאם יהיה שם השוק טוב, ימכור אותו</li>
<li>ואם יהיה הככר בסוסה טוב בעיני אשלח לשם את היתר. כתבת על השרף ששלחת ב'עלאוה' של ר' נהוראי, אבל אין</li>
<li>לי שום מושג בדוק על ה'עלאוה' הזאת, אם נותרה באלכסנדריה או שלחו אותה לסיציליה. אחר כך הגיעו מכתביך</li>
<li>(האומרים) ששלחת נשדור בתוך 'עלאוה' אל אדוני אבו זכרי יהודה ולאבו עמראן מוסא בן אלחיי, ואף על</li>
<li>'עלאוה' זו אין לי שום ידיעה, מאשתקד ועד עכשיו. רצוני כי תסביר לי במכתביך את עניין ה'עלאוות' האלה, כי אני מודאג בגללן.</li>
<li>עוד כתבת לי שקנית שני משואי פשתים 'סרקנאוי' ושני משואי פשתים לשותפות עם ר' יוסף. ואף על</li>
<li>המשואים האלה אין לי שום ידיעה. עוד כתבת לי שר' נהוראי תבע ממך, מתוך ק' רבעי הדינרים שהגיעו אליך מחיים בן עמאר לחשבוני הפרטי, מה</li>
<li>שהשאיר לו אחי נ"ע, והגיע מכתב ממנו אלי שבו הוא כותב כי כבר הודיע לך שהחשבון אבר באוניית שבלון, וכי הוא שאל עליו את </li>
</ol>
                    
                        <h3>recto, right margin</h3>
                    
                        <p>(1–12) יהודה בן אסמעיל ואמר לו שהחשבון בסיציליה, וכאשר יגיע ישלחנו אליו; וכתבתי לו שיעכב את העניין עד שיגיע החשבון מסיציליה ובו אימות הדבר ויסלקו לו את הסכום מתוכו, ברצון האל. על כן, אם שילמת לו משהו, בקש שיחזיר לך. </p>
<p>(13–23) מחיר הפשתים השנה במהדייה ובסיציליה היה ירוד ביותר; ואולם התבלינים כולם היה להם ביקוש כי היו בצמצום; כיוצא בזה הסוכר והמשקאות, שלא הגיעו אלינו לא ממצרים ולא מהשאם; והיינו אומרים: אוניית הסוחר הגדולה שתבוא מהשאם </p>
<p> </p>
                    
                        <h3>recto, top margin</h3>
                    
                        <p>לספאקץ; אבל הם מכרו במקום במחירים שלא היה להם מקום במהדייה ; אכתוב לך על גב מכתבי את כל המחירים, אף על פי שאין לסמוך על המחירים, כי הם יצאו מן ה.... </p>
                    
                </div>
            
        </section>
    </body>
</html>
