
<html>
    <head>
        <title>Transcription of Letter: T-S 8J22.23</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.23</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00023/canvas/1">
                    
                    
                    
                        <h3>address, top of the page, straight line, same direction as main text</h3>
                    
                        <p>על שמך יצל לאבא סהל מנשה בר דויד הזקן ננ מן סלימאן בן סמחון //ננ// אבן אלסהל ידפע במצר</p>
<ol>
<li>יא סידי ועדתי ואגל עדרי ואנפס דכאירי ומן אכרמני אללה בסל[אמתה . . . . . .</li>
<li>כתאבי אליך מן תלמסאן מן אקלים אלמגרב ואנת תעלם אן לי סנין עדה</li>
<li>לם [נק]ף לכם עלי[י] כתאב ולא כבר ולא לי עלם מן אחד מנכם פגדיר מן</li>
<li>שיכי אן יכתב לי גואב הדא אלכתאב מע מן קדם מן אהל אלמג[ר]ב מן</li>
<li>אלחוגאג אלדי יחמלו אלדי //פי// אלכתאב ותערפני בגמיע אחואלכם [מ]ן צגיר</li>
<li>וכביר ומן עאש ומן מאת ומן תואלד מן בעדי ותשרח לי [ג]מיע מא</li>
<li>יחתאג מן אלוקוף עליה מן מא יכצכם וכבר כאלי [א]ברהם [. . . . .</li>
<li>ומא וצל אליך מן כברה ואכבאר אולאד כאלתי סתאת וגירהא לא[ן</li>
<li>אכבארהם בעדת עני לאנקטאע אלקואפל אליום סנין פלא</li>
<li>תפרט אללה אללה ואנא פי עאפיה בחמד אללה לי מרת ו[אח]דה וולדין</li>
<li>ומאלי רחא וח[אנ]ות יסוה קימה תק דינר תק דינר דנאניר נתצרף</li>
<li>בהא ומא עדמת מן אללה סוא אלנצר אליכם ואכבאר אכתי רחמ</li>
<li>אללה להא ולדין פי קלעה חמאד ובנת כבירה ואכבאר אלגרב אל</li>
<li>רכא ואלאמן וטרק מאמונה ונעגב מן ולדך ח/ר/סה אללה מא</li>
<li>קדר יכתב אלי כתאב מד כאן עסא יתפצל ויכתב אלי בכטה</li>
<li>כתאב ישרח לי פיה גמיע אחואלה לנסר בדאלך ולעל תדכר</li>
<li>לי פי כתאבך כבר אלישיבות מן ראש ישיבה אליום וכיף חאלהם</li>
<li>לעל נכאתבהם מן מוצענא ושלום רב יכתץ סידי אפצל אל</li>
<li>סלאם הו וולדה וגמיע כאצתה מקטנם ועד גדלם נצח סלה ועד</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00023/canvas/2">
                    
                    
                    
                        <h3>verso
address, top of the page
Arabic:</h3>
                    
                        <ol>
<li>ידפע בדאר אלצרף במצר אן שא אללה</li>
<li>אלי אבא סהל בן אלשא בן דאוד אלמערף באבן אלאבראט אלקרוי וולדה אבא זכרי</li>
<li>מן מדינה תלמסאן</li>
</ol>
                    
                        <h3>straight line, at 180’ to main text</h3>
                    
                        <ol>
<li>שלמה בר ס[מחון ננ] אבן וגל[ילי</li>
<li>אל[סהל מן] מדינה תלמסאן מנשה בר [דויד] הזקן</li>
</ol>
                    
                </div>
            
        </section>
    </body>
</html>
