
<html>
    <head>
        <title>Hebrew Translation of Letter: T-S 13J23.15</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J23.15</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00015/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני החבר הנכבד, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך</li>
<li>ואת חסדיו לך, ממהדייה, בג' בתשרי, יקבל אלוהים (את תפילותיך) בימים המבורכים האלה </li>
<li>ותזכה שנים רבות, וכו'.</li>
<li>שלומי טוב לחלוטין בזכות חייך, תודה לאל ריבון העולמים. אלוהים הוא היודע מה עזים געגועי להדרתך,</li>
<li>אלוהים יתעלה יפגישנו בחסדו במיטב השמחות. לפני כן שלחתי לך, הדרת אדוני החבר,</li>
<li>יתמיד אלוהים את גדולתך, מכתב מפורט (באוניית) אלאשפילי, אקווה שקראת אותו; הודעתיך (בו) את מצבי וכי את שני המשואים</li>
<li>השארתי באלכסנדריה, וסמכתי בעניינם על חסדו של אלוהים וחסדך אתה, החבר הנכבד</li>
<li>כי תסייע לי על ידי יוקרתך במשלוחם בהקדם האפשרי, ברצון האל; ידוע לי שנוכחותי לא תוסיף דבר,</li>
<li>אלוהים יתעלה יזכני באריכות הימים שלך. הודעתיך במכתבי את עניין הספרים, וכי אדוני ורבי</li>
<li>אבו אסחק הסתייג וחשש לשלוח משהו שיהיה כפול, על כן ביקש (לדעת) שמא יש עמי רשימות של כל</li>
<li>התשובות שאצלך, אדוני החבר, כדי להחליט מה התשובות והפירושים החסרים לך.</li>
<li>אבקש אפוא ממך, אדוני, כי תזדרז בזאת, שתגענה (הרשימות) אלינו עם נושא המכתבים הראשון; וכבר נכנסנו אל (עניין) הספרים של רבי</li>
<li>ברכיה ז"ל, והם רבים רבים. אדוני אבו אסחק צמצם עצמך: ז' קטעים (שהם)</li>
<li>ד' תשובות; שני קטעים שנותרו מפירוש שבת, וקטע של י' קונטרסים, פירוש פרקים</li>
<li>שונים; שיתפנו בעניין זה את אדוני אבו אלחסן כן סגְמאר ונקבע מחירם עשרה דינרים, ונשלחו</li>
<li>בכריכת האדון אבו סעיד דאוד בן שעיא, העלו אותם באוניית פכר אלערב, יכתבנה אלוהים לשלום.</li>
<li>עמדתי לשלם את התמורה – אלוהים עד לי – משלי, אלא אמר לי אדוני ורבי אבו אלחסן בן סגמאר:</li>
<li>אני אשלם את התמורה מן הכסף שאצלי שהוא של אחי אבו זכרי בחיר הישיבה, ולא הספקנו לכתוב רשימות (התכולה).</li>
<li>וכבר באו השנה, אלוהים עד, אנשים מסג'למאסה וביקשו מן הספרים שלה, כלומר של אישה זו, אבל לא סייענו לה (למכור),</li>
<li>בטרם נדע בדיוק מה תבחר מהם אתה, אדוני החבר, יתמיד אלוהים את גדולתך. רצוננו לקבל אפוא במהרה את הרשימות של המצוי אצלך,</li>
<li>כדי להחליט לשמור לך את הספרים של רב' ברכיה הדרושים לך. אשר לספריו של רב' נסים ז"ל, הם כבר נמכרו</li>
<li>כולם, ולא נותר מהם שום דבר ראוי בשבילך. וכבר הגיה בשבילך אדוני ורבי אבו אסחק מה שכתבו (בשבילך) מן הפירוש,</li>
<li>והוא ישקוד בחורף הזה ויסייע לאדוני אבו סהל מנשה להעתיק את הנותר ממנו ולהגיהו ויתעסק</li>
<li>גם בהעתקות אחרות שתהיינה ראויות לך, אדוני החבר. קשה לי לתאר לך את דבקותו והשתדלותו</li>
<li>בצרכיך ואת רוב אהבתו והתלהבותו. אלוהים יתעלה יעזור לספק את רצונך. כתבתי לאדוני </li>
<li>הנגיד הנכבד, תקוים גדולתו עלינו ועל כל ישראל, והודעתיו מה שהתרחש בעניין העצמות, וכי אני, חי אלוהים</li>
<li>הנורא, לא הרפיתי, והלוא לא היה העניין תלוי בי לבדי, אלא בציבור, ואתה, אדוני, יודע את צורכי הציבור, שאינם</li>
<li>(נקבעים) פה אחד. רבים מן הבריות הלוא יודעים כמה השתדלתי מלכתחילה, רבי מצליח ואנשים אחרים, ואין לייחס לי</li>
<li>התרשלות ולא התעלמות. אלוהים יתעלה יודע, ורבים מן הכריות כן יודעים שאמת דיברתי ולא שקר. ועוד</li>
<li>אודיע לך, אדוני החבר, יתמיד אלוהים את גדולתך, שהתרחש עמי בעיר זו דבר בל יתואר, </li>
<li>והוא שייחסו לי שהלכתי אל האדון אבו אלפצל סהל בן חסן ואל האדון אבו אלעלא יוסף בן דאוד</li>
<li>בן שעיא וביקשתי מהם שיובילו סחורה עמי; אבל אני, חי אלוהים הרחמן הרחום וחי תורת משה</li>
<li>הקדושה, לא עשיתי דבר שכזה כלל, ולא ביקשתי ולא רציתי ולא השגתי גבולו של איש בשום אופן </li>
</ol>
                    
                        <h3>recto, right margin</h3>
                    
                        <p>(8-1) לא אצלם ולא אצל זולתם ; על כן, חי אלוהים, אם אתה יכול, אדוני החבר, לשאול אותם אם אמת דיברתי או שקר, הואילה לשאול אותם ; ואשר לאדון אבו סעיד הלוא איני שותף לו בשום דבר. </p>
<p>(12-9) חי אלוהים הנורא, כאשר עליתי מאלכסנדריה לפסטאט, לא ידעתי כלל שהוא שולח סחורה לשותפו, האדון אבו אסחק </p>
<p>(23-13), ולא היה לי מושג על זה ; אחר כך אמר לי זאת האיש כשנפגשתי עמו; האם היה נאה מצדי לומר לו: אל תשלח דבר לאיש זה, מפני שאני שותפו? לא יכולתי – אלוהים עדי – לומר לו דבר; ואחר כך, במה שמדובר בי (ושותפותי) עם אחר, הייתכן שיאמר </p>
<p> </p>
                    
                        <h3>recto, top margin</h3>
                    
                        <p>(6-1) לו אדם: תוביל בשבילי בשותפות (בין שנינו) ואני אסרב ואסתפק באמירה: לא אעשה זאת בשבילו, כי אינו שותפי? </p>
<p>(10-7) אלוהים עד לי על זאת. עוד ייחסו לי שאני הלכתי ותבעתי וביקשתי סיוע נגדם. </p>
<p>(16-11) חרם האלוהים על העושה כזאת והאומר עלי דברים שלא היו. אתה אדוני, יודע שאין לי בפסטאט במי להיעזר </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00015/canvas/2">
                    
                    
                    
                        <h3>verso</h3>
                    
                        <ol>
<li>חוץ מאדוני הנגיד וממך; האם ראיתם אצלי דבר שכזה? ומה שייחסו לי, אל יפקיע אלוהים ממני גמול על זאת, ואל</li>
<li>יפטור את מי שייחס לי דברים שלא עלו בדעתי. וידוע לי שכל זה נעשה רק כדי להזיק לי ולהפקיע (את המעמד)</li>
<li>שהשגתי. ואילו אני, אלוהים עדי, פונה בכל ענייני רק אל אלוהים, והפוגע בי, אלוהי ישראל יהיה ביני</li>
<li>ובינו עד ודיין ; כי הם מבקשים להפריד ביני ובין אישה זקנה, שגילה ע"ה שנה, וילדים קטנים, להגלותי מעליהם,</li>
<li>ומבקשים לשלול את פרנסתי; אלוהים עד, לא אתן להם, אלא בלילות הנוראים האלה יקראו הזקנה והילדים אל אלוהים נגד הזומם</li>
<li>לפגוע בי ומבקש להגלותני מעליהם, והלוא לא פגעתי באיש. אותם אנשים בפסטאט אומרים: בא אלינו והזיק, או דיבר, או אמר:</li>
<li>תן לי. יודע כל אדם, באלוהים, אלוהים עד, לא בטחתי אלא בבורא יתברך שמו והייתי שומע רעות</li>
<li>וסובל. אחר כך באו אל אדם נחבא אל הכלים ולומד תורה ונטפלו אליו שיש ביני ובינו שותפות,</li>
<li>שמא ילחצוהו וירים ידו, בעל, וכו'. אין לנו הצלה אלא מאלוהים יתברך. כתבתי</li>
<li>לך, אדוני, שורות אלה אך ורק מפני שנודע לי שיושב שם מי שכותב ומייחס לי דברים; הלא אילו היה בדעתי דבר (שכזה). שם המקום שבו ידעו אם אמת הוא</li>
<li>או שקר, ומכל מקום, מאלוהים נבקש עזרה. אני מצפה למכתבך, אדוני החבר, בידי נושא המכתבים, ובו הרשימות, וגם כל (שמות)</li>
<li>הספרים הדרושים לך, אני אדאג להשיגם לך. הריני שולח לך, אדוני החבר, את מיטב דרישות השלום, ולכל הנתונים להשגחתך מיטב דרישות השלום. </li>
</ol>
                    
                        <h3>verso, address</h3>
                    
                        <p>הדרת אדוני החבר הנכבד, וכו' ; עבדו חיים בן עמנואל. </p>
<p> </p>
                    
                </div>
            
        </section>
    </body>
</html>
