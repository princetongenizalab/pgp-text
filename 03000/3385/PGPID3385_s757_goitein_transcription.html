
<html>
    <head>
        <title>Transcription of Letter: T-S 13J26.21</title>
    </head>
    <body style="max-width: 860px; margin: auto">
        <h1>Transcription of Letter: T-S 13J26.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00026-00021/canvas/1">
                    
                    
                    
                        <ol>
<li>אלכאדם</li>
<li>יהודה הכהן</li>
<li>שלום רב לאהבי</li>
<li>עבד הדרת כגק מרנא ור אליהו השר</li>
<li>הנכבד האדיר בישראל החשוב הרפא(!)</li>
<li>הנבון יברכו שומר ישראל וימציאו</li>
<li>חן ושכל טוב בעיני המלכים והקצינים</li>
<li>יקיים על הדרתו קרא דכת ומצא חן</li>
<li>ושכל טוב בעיני אלהים ואדם ויברך את</li>
<li>חמודו רבנא לוי השר הגדול יברכו</li>
<li>שומר נפשות חסידיו אמן סלה ינהי</li>
<li>אלי מגלסהא אלסעיד אן תפצלהא תקדם</li>
<li>עלי מערץ הדה אלכדמה אלשיך אבו אלברכאת</li>
<li>באכד כט אלמולא צאחב אלדיואן כאן</li>
<li>לא יצלם ואן עלי אלדאבה קיראטין</li>
<li>ואלגמל סדס עלי מא תשהד בה אלכט</li>
<li>אלדי בידה וקד טלע פי הדה אלגמעה</li>
<li>וקלבה כאיף לאלא יענתוה בחסב</li>
<li>תגיר צאחב אלדיואן וישתהי מן</li>
<li>אלמולא ופקה אללה אכד כט צאחב</li>
<li>אלדיואן עלי אלכט אלדי בידה ואלמולא</li>
<li>ינעם בתפצלה ויפעל פי דלך חסב</li>
<li>מא קד אשתהר ען מגלסהא אלסעיד</li>
<li>אללה תעלי(!) יסתגיב מן אלכאדם</li>
<li>פיהא צאלח אלדעא ושלומה יגדל</li>
<li>ואל ידל נצח סלה</li>
</ol>
                    
                        <h3>Right margin, perpendicular lines.</h3>
                    
                        <p>ואלמולא יעלם אן | הדא אלכט ינפע | כאפה אלקהל לא זאלת | אלחצרה מתפצלה | אבדא ושלום</p>
                    
                </div>
            
        </section>
    </body>
</html>
