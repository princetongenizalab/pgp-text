
<html>
    <head>
        <title>Transcription of Letter: T-S 13J15.15</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.15</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00015/canvas/1">
                    
                    
                    
                        <ol>
<li>בש רח</li>
<li>לו דהבת אשרח לחצרה מולאי אלשיך אלואלד אטאל אללה בקאה</li>
<li>ואדאם תאיידה ועלאה ותמכינה וכ[ב]ת א[עדאה . . . ]לת אלשרח</li>
<li>אלשרח(!) ליכן אלי אללה אלשכוי והדה אלנובה אלאכירה אלדי מאת</li>
<li>צ]אעד וקתלני וכלף תרכה ליס פיהא מן יכאף אללה גל תנאה</li>
<li>אן כנת אעתקד אן מאלי פי ביתי פאצבת מן חית אמות</li>
<li>ואצעב מא עלי קול אלנאס יתעגבו [כי]ף לם אתגנן ואלחמד ללה</li>
<li>ואקול כמא יקולו בני יש ב ד ה ש ב ו וסבב תתקילי עלי</li>
<li>מולאי בכתאבי אן אטפאלי למא איסו מן אלמאל ותחקקו אן קד</li>
<li>אנ]קטע גמיע מא כאן בידי איסו מני וכאנו יקולו אן מע</li>
<li>סידנא מאל נאכל מנה ונתגר פיה טלב כל ואחד מנהם</li>
<li>לנ]פסה אלפרג ומן גמלתהם מוצל כתאבי הדא והו אבו אלפרג</li>
<li>ב]שיר //ולדי// קד סאלני אן אכתב לה הדא אלכתאב אלי חצרתה</li>
<li>ואריד מן מולאי מראעאתה לאלא יעתרץ אליה ואלעאיד(!) באללה</li>
<li>כראג או אמר מן אמור אלדניא ואריד מן מולאי אלשיך אלואלד</li>
<li>מ]ראעאתה פהו מסכין צבי מחתשם כתיר אלחיא והו יחסן</li>
<li>אל]עמל פי אלכתאן והו צחבה רגל שיך מן חסידי ישר דיין</li>
<li>והו ביבדי וקד צחבה פי אלטריק פאריד מראעאתה</li>
</ol>
                    
                        <h3>Top margin, diagonal lines written upside down.</h3>
                    
                        <p>גאיה אלמראעאה [פיצלני] | כתאבה במא תתפצל עליה בה | פהו</p>
<p>יריד [ . . . . ]ל[ . . ] מן לא | ינטרד עליה [ . . . . . . . . | וצעב עליה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00015/canvas/2">
                    
                    
                    
                        <h3>Verso.</h3>
                    
                        <ol>
<li>. ] ארבעה ועשרין ויכת/ב/ עבראני וערבי ופיה כיר וסבב</li>
<li>באל]שפקה עלי לאלא יגרי פי אלבלד תקציט פירא פי מא לא</li>
<li>יב]צרה פאני באלעזיז עלי קד בקית אסם בלא גסם</li>
<li>. ]י אלי אללה אלדי הו יודע הנגלות והנסתרות גל תנאה</li>
<li>א]ן יהלך מן אעאן עלי אולאדי פי ציעאן מאלהם וגהאזהם</li>
<li>אג]בל ידין מולאי ואכצה באלסלם פאסל אללה אן יכתם לי ולה</li>
<li>ל]טובה ויוריני פי בן סגמאר ופי מן אעאן עלי תלף שייי גזרה</li>
<li>ושלומך יגדל ואל ידל נסא</li>
<li>ושלום</li>
</ol>
                    
                </div>
            
        </section>
    </body>
</html>
