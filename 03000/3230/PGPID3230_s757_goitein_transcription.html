
<html>
    <head>
        <title>Transcription of Letter: T-S 13J14.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00012/canvas/1">
                    
                    
                    
                        <ol>
<li>בש רח</li>
<li>וצל כתאב חצרה מולאי אלשיך אלאגל אדאם אללה סלאמתהא וסעאדתה[א</li>
<li>וסמוהא ותמכינהא ועלוהא ודפעתהא וסנאהא וכבת באלדל חסרתהא</li>
<li>ואעדאהא במנה ופצלה אנה גואד מפצל וקראתה וכתמת מא</li>
<li>יתטמן מן צלאח אחואלה וסררת שהד אללה תעאלי לדאלך כתיר</li>
<li>מצאף אלי סרורי בקדום מולאי אלאך אבו אלחסן מעלא</li>
<li>געלה אבו אלחיאה ואשהדנא גמיעא פרחה ולולא שהד</li>
<li>אללה כתרה שגלי פי עמארה לא אקדר אבארחהא לכנת עוצא</li>
<li>מן כתאבי מ נמא ען כטאבי לכי אתשפא באלנצר אליהום</li>
<li>גמיעא ומא דכל שיא מן אלשוק אלי וענדי אצעאפה געל אללה</li>
<li>לאסבאב אלאגתמאע סבילא צמנה ואמא מא דכרת פימא יכתץ</li>
<li>ברבינו פמא קדרת פי מא יכתץ באללה כולא פי אמר אלדיאן</li>
<li>בוגה אד קאל אכאף מן טרח אלמחלוקת בינהם ואמא מן יכתץ</li>
<li>באלפנדק פקד ועדני פיה בפרג ואנא מלאזם לה פאדא אעגז</li>
<li>אן שא אללה וגהתה לחצרתהא אלסאמיה וכנת קד סאלת חצרתהא</li>
<li>פי כתב עדה פי אן תנעם עלי ותגריני עלי תפצלהא ותשתרי</li>
<li>לי כ שוחה טואל וכ קצאר וס דרדאר וי צנובר פלם</li>
</ol>
                    
                        <h3>Right margin, diagonal lines written upside down.</h3>
                    
                        <p>ארא לדאלך גואב ואנא | ארגו אן חאגתי קד | אנק א. . . בסעאדתהא |</p>
<p>ולולא שהד אללה כתבה | בהא לכנת אנחדרת | כסבהא לפרט | חאגתי |</p>
                    
                        <h3>Top margin, diagonal lines written upside down.</h3>
                    
                        <p>אליהם ול.סאל.למן | תפצלה [. . . . . . . . . | פי דאלך [. . . . . . . . .</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00012/canvas/2">
                    
                    
                    
                        <h3>Verso.</h3>
                    
                        <ol>
<li>פאנהא ענדי אופא אלחואיג ומתל חצרתה מא תחתאג תוצא פי דאלך</li>
<li>לא. . . אשרחתה מן פרט אלחגא. אליהא ומא כאנת למולאי מן חאגה ישרפני</li>
<li>בהא לאסר בקאהא לא עדמתהא ולא כלות מנה במנה וואלדתה מכצוצה</li>
<li>באתם אלסלאם ומולאי אלשיך אבו אלחסן מולאי מכצוץ באתם אלסלאם</li>
<li>ומן תחטה ענאיכם(!) אלסלאם ושלום . . .לי לעד יגדל אמן נצח סלה</li>
</ol>
                    
                        <h3>Bottom margin, parallel lines written upside down. Address.</h3>
                    
                        <p>חצרה מולאי אלשיך אלאגל אבו אלפצל יוסף בן מעלא צפי ורהא</p>
<p>אטאל אללה בקאהא ואדאם תאידהא יהודה בן ישראל נע</p>
                    
                </div>
            
        </section>
    </body>
</html>
