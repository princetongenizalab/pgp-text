recto

 
 
 
…. הדרת אחי ובבת עיני ואדוני ו'ראשי' ונכבדי ועטרת ראשי ומי שבו (תלויים) חיי, ייתן לך אלוהים ימים ארוכים וטובים
ויגן וישמור עליך ואל ימנע ממך את מיטב המזל. אודיעך אחי, ייתן לך אלוהים שלום ואל ינטוש אותך
ויהיה לך עוזר, וכו' …. , שהגעתי לפלרמו עם משפחתי מפני הקושי
שבמצוקה שעברה עלי ואסונות שראיתי באפריקיה, ורבו געגועי אליכם ואמרתי אולי
אעבור לפלרמו, משם אבוא לארץ מצרים ; כי באפריקיה אין עוד נסיעות לארץ מצרים.
והיה בדעתי, אחי, להגיע בהחלט השנה לארץ מצרים. אבל רצה אלוהים יתעלה
להשהותני מלנסוע ולבוא אליכם, והסיבה היתה שבני הבית חלו ושהו ד' חודשים.
אני נשבע בדת ישראל, מסעי לא יצא לפועל אלא אחרי שהוצאתי נ' דינר 'מראבטי' כי האישה היתה חולה,
וגם שני ילדי, ורצה אלוהים שהאחד מהם, הקטן, נפטר והוא בן שנה וחצי,
תיבדל אתה לחיים ארוכים. אחר כך, בעת בואי לפלרמו, עבר עלי זעזוע שטרם ראיתי כמוהו. 
תפסה אותנו סערה נוראה בים, ונכנסנו לאי שמו אלעמור. ושהינו בו כ' יום
בלא שהיה לנו מה לאכול חוץ מסרפד; וכשיצאנו משם כבר לא היה לנו פרצוף
של בני אדם ונותרנו נתונים לחסדי הים ל"ה יום; ונחשבנו אצל הבריות נפקדים; נחשבנו 
נפקדים אצל הבריות כי הפלגנו ד' 'קארבים' ולא ניצל מהם אלא ה'קארב' שלנו. ואני נשבע 
באותיות אלה, במשך חודש בקירוב לשהייתנו בפלרמו לא יכולנו לאכול לחם ולא ידענו מה שמדברים אלינו,
בגלל מה שעבר עלינו בים. וזו הסיבה שלא הגעתי השנה לארץ מצרים ; לא אפשרה לי
שנה זו לבוא, מפני מה שהתרחש בה. ואין דומה משמע אוזניים למראה עיניים. וסבורני שזה לי היום ג' שנים שלא ראיתי
ממך לא מכתב ולא תשובה, ואני מודאג בגללך, וזה הדבר שהרתיעני מלבוא. ועכשיו, אחי, 
בשם אלוהים, אל נא תפסיק לכתוב לי, כי אני מצפה למכתב ממך. אני מתגורר בפלרמו, אל תפסיק
לכתוב לי, בשם אלוהים, עם מישהו מן הבאים, כי נפשי עורגת אליך מאוד ואני מודאג מפני 
שהפסקת לכתוב לי. כתוב לי על שאלת הג'זיה. אם אתה מתכוון לנסוע, מוטב שתבוא
לפלרמו, כי תבליני המזרח נמכרים כאן הרבה, ויהיה לך מסע של תענוגות ושל מסחר ונעזור זה לזה
בשיפור מצב המשפחות וניהנה זה מזה. קבל נא, מכובדי, את מיטב דרישות השלום
ומסור לאדון אבו אלמנג'א ולבנו את מיטב דרישות השלום, ולאדון אבו עלי מיטב דרישות השלום,
ולאדון אבו אלמנצור מיטב דרישות השלום ולדודותי (מצד האם) מיטב דרישות השלום ולכל 
הנתונים לחסותך ולטיפולך מיטב דרישות השלום. נכתב המכתב
ביום ראש חודש סיון. בשם אלוהים, אינך צריך הוראות כדי שתשובתך תהיה מהירה, ברצון האל.
ודרישות שלום לך ורחמי אלוהים וברכותיו, ושלומך, וכו' …. . ובני אבו אלחסן דורש בשלום כולכם ובני ביתי דורשים בשלומכם, מקטון ועד גדול. 

verso, address
לאבי ואדוני ו'ראשי' .... אחי מאב ומאם, אבו אלברכאת בר .... מרו"ר הידוע (בשם) טארק, מאחיו .... אבו סעיד בר .... 
 