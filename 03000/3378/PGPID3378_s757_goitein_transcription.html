
<html>
    <head>
        <title>Transcription of Letter: T-S 13J25.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00002/canvas/1">
                    
                    
                    
                        <ol>
<li>בשמ רחמ</li>
<li>כתאבי אליך יא ואלדי ואלעזיז עלי וענדי אטאל אללה</li>
<li>בקאך ואדאם עזך ומן חסן אלתופיק לא א[כלאך</li>
<li>גמע אללה ביננא עלי אסר חאל במנה וכר[מה</li>
<li>אן שא אללה ומא תדכר שי מן אלשוק אלא</li>
<li>וענדי אצעאפה פלא תסאל מא כלנ[א</li>
<li>פיה מן כל וגה חאירין מן סבב כרי אלבית</li>
<li>ומן סבב ציעאן אלאטפאל וחירתה [. . . . . .</li>
<li>יא אנסאן ארגע אלי אללה אן קד [. . . . . .</li>
<li>אולאדך וחלת עליהם אלצדקה וא[. . . .</li>
<li>אנהם מא עידו אלא עלי בוריק בנצף [דר]הם</li>
<li>וברבע דרהם באדנגאן מקלי ומא צאבוא</li>
<li>מן ישתרי להם רטל לחם פלא תסאל מא</li>
<li>נחן נקאסי מן אבו אלפצל פבאללה מא ארהנת</li>
<li>ענד אלרקאק אלא רהן חתי אכדת בטה</li>
<li>דקיק בעד מא צאמו ג איאם וג ליאלי ואלדי</li>
<li>ארסלתה לנא דפעת מנה לצאחבה אלדאר</li>
<li>ואנפקת אלבאקי עליהם פי אלעיד פאללה אללה</li>
<li>תבטי פקד ארסל לך אלשיך אבו סעד כתאב</li>
<li>קאל לך לא תבטי מא עליך כוף ולא עליך</li>
<li>סוא ומא לנא אחד ידפע //לנא// דקיק ולא גירה</li>
<li>ואן ללחבר ענדנא שהר וגמעה מא</li>
</ol>
                    
                        <h3>Right margin, diagonal lines written upside down.</h3>
                    
                        <p>דפ[ענא | לה שי ואן אל | מריצה מן דאך | אלדי תערפה | ימלא ויכרג אלעין | באלעין מא תם | אחד ילתפת | אלינא ולא</p>
<p>דפע לנא | סלימאן מן בעד | כרגת שי פאללה | אללה אחתרם מן | אלדי אלנאס פיה מן | סבב אלכל ולא | תתאכר ען אלצגאר | ואן צאע אלדהב | אלדי ענד אבו אלפצל | פי אסכנדריה | פקד מאתת | זוגתה</p>
                    
                        <h3>Top margin, perpendicular lines.</h3>
                    
                        <p>והו | עלי כטה | ואלדהב אלדי | אודעתה | ענדה מן | רסם אל | יתימה | מא סמענא | לה כבר | ו[. .]צרת | אבו אלפרג |</p>
<p>ולדך כיף | ירפע ידיה | . . .] מן</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00002/canvas/2">
                    
                    
                    
                        <h3>Verso.</h3>
                    
                        <ol>
<li>ויקול יא רב לא תוחשני מן מולאי</li>
<li>קראת עליך אלסלאם וצאעד יכצך באלסל[אם</li>
<li>ואבו אלפצל יכצך באלסלאם</li>
<li>ואלחמד ללה וחדה ושלום</li>
</ol>
                    
                        <h3>Bottom margin, parallel lines written in same direction. Address.
Arabic:</h3>
                    
                        <p>יצל אלי אסוט אלי אלשיך אבו נצר מן ולדה אבו אלפצל . . .</p>
<p>אלי אלצעיד . . . . .א. . .</p>
                    
                </div>
            
        </section>
    </body>
</html>
