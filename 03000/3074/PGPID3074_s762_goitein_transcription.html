
<html>
    <head>
        <title>Transcription of Letter: T-S 10J9.1</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00001/canvas/1">
                    
                    
                    
                        <ol>
<li>כאיש אשר אמו תנחמנו כן אנוכי אנחמכם ובירושלים תנוחמו</li>
<li>אכוהא ברכאת כפ פיהא אלאסוא</li>
<li>אערפיך יא אכתי כת אלצראסא ואלפצלא ואלפהמע ואלעלמע יס"דת אלעקלא אנני</li>
<li>אעזיך במא אעדמנא אללה מן אלג יהרה אלנפרה ה אלסת אלואלדה געלהא אללה</li>
<li>פי גן עדן אלדי קד אזאלת פרחתנא ואדהבת סרורנא ווגעת תיגאן ראוסנא</li>
<li>יכנא נעים דאימא פי זכותהא ונדעו אלי אללה בתואבהא ובדנובנא אלדי זאלת</li>
<li>מן ביננא אללה ירחמהא ויעווץ גבינתהא למען שמו ואלאן יא אכתי אנתי</li>
<li>תעלמי ותפרדמי אכתר מן כל אחד הדא כאס לא בד מנה עלי אלכלק פהדה צדקת</li>
<li>אין מא כאנת קאלו אלחכמים מרגלית אסמהא גוהרה ואין כיאנת</li>
<li>ה גוהרה ימא עדמוהא אלא אצחאבהא ואנת רייסה צברי נפסק בכל</li>
<li>מא תקדרי ולו בכיתי אלף סנה מא ינפעיך אלבכא אלא תמרצי ומה יהלך</li>
<li>אחד אלא סואך יא אכתי סאלתיך באללה אלגמי אלצבר ללה וכלמא צברתי כאן</li>
<li>ליך אגר עטים ואקראי יא אכתי קהלת כלאם אלסייד שלמה ההי יצחח</li>
<li>ליד אלתקוא והודא אנא אסייר ליך אלפרג בעד אלשדה תשתגלי בה זו</li>
<li>ואעלמי אנני מא כתבת ליך הדה אלורקה חתי אנעמת עינאי מן אלבכא</li>
<li>לאגל מא עצמת אנא מנהא ימן שפקתהא אלא מא בידנא חילה מן קצא</li>
<li>אללה ימי יאמר לו מה תעשה פאללה יצבר קלובנא גמיע ויסלינא</li>
<li>בחיאתיך מאן כלאת מתליך מא מאתת יא אכתי סאלתיך באללה לא</li>
<li>תסבבי לנפרן אלהלך לשי אן לא ינפעיך אבצרי גוריך ממן עצם מ</li>
<li>אלואלדה ואלואלד ואלאולאד יהו צאבר לחכם אלה ומא יחתאג אחד יעלמיד</li>
<li>ואנתי אכבר במא גרא ללאנביא וגורהם פשאגלי נפסיק לאלא תהלכי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00001/canvas/2">
                    
                    
                    
                        <h3>Verso.</h3>
                    
                        <ol>
<li>ו(א) תעלמי מן קול אלנבי אל תבכו למת ואל תנודו לו בכו בכה</li>
<li>להולכים וגמ ואקראי קוהלת ומשלי וצברי לחכם כאלדים אלחן</li>
<li>פאעלמי אן אלמרתומה מנאהא ודעהא דאימ"א אן תמות פי ידיך</li>
<li>יפי ידין אכותיך גמיע איאמהא כאנת תדעי ללה בהדא אלדעא דאים</li>
<li>ומא (תתסי) מאת אלא ועינהא מפתוחה מן אגליך אלדי מע פרחת</li>
<li>ביך פאללה יעווץ גבינתהא למען שמו יא אכתי (צע) אעלמי אנני</li>
<li>עצמתהא ואנא איכ&lt;ן&gt; גריב מנהא ואן כנת מא אנא גריב מנהא חצו</li>
<li>לי מן אלקטעה מנהא גאיה מא יכון פלא סימא אנתי יא מסכינה</li>
<li>יא מגבינה אלדי מא חצל ליך ראתה מד כלקתי ועצמתיהא ועצמתי</li>
<li>מואנסתהא וזכנתהא פאללה יאנסיך ברחמתה ויחסן עוניך בקצרתה</li>
<li>ויצבר קלביך בענאיתה ולא יוחציך מן ואחדיך ולא יכליך פיה</li>
<li>ויהדיה ויהדיני לשריעתה פצאברי רוחיך פאללה ואעלמי אי דנובנא</li>
<li>אלדי מנענא ען זכותהא וברכאמהא פאללה יצר מא אנאראפהא</li>
<li>בעד תשובה ומעשיך טובים ותסאמחיני חית אנני מא גית ולא</li>
<li>עזייתיך פעזאנא פיהא ואחד ואנא נטלב מן יעזיני ויסלי קלבי (ויוד)</li>
<li>פאללה יעיניך ויסאעדיך ויופקין (ויבק) ויוקיך מן כל אדא ויסעדיך</li>
<li>ויכשדיך ויוקלף ליד ולי זכותהא פהדה סעידה יהו תעאלי יבלגני פיך</li>
<li>סאיר אמאלי אלסארה ואללה יחסן (ען) עוניך שלום עליך</li>
</ol>
                    
                </div>
            
        </section>
    </body>
</html>
