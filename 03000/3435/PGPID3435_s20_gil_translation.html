
<html>
    <head>
        <title>Hebrew Translation of Letter: T-S 16.179</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.179</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00016-00179/canvas/1">
                    
                    
                    
                        <h3>recto</h3>
                    
                        <ol>
<li>(2-1) אני כותב, אחי ואהוב נפשי והיקר לי, ייתן לך אלוהים אריכות ימים ויתמיד את שמירתו ואת חסותו לך</li>
<li> </li>
<li>ואת סיפוקך ואת חסדיו לך, וייתן לך אחרית טובה, ממהרייה, בי"ב בשבט, יודיעך אלוהים את ברכתו.</li>
<li>שלומי טוב, ואני מאושר, תודה לאל. הגיע מכתבך ךבך דבר השמחה העצומה והחדווה</li>
<li>הגדולה ביילוד, יהיה לברכה ולמזל ולאושר, והיתה זו סיבה לשמחה גדולה אצלנו,</li>
<li>ותענוג ואיחולים; ואני בכל אלה בוכה בכי מר על אשר הפריד אלוהים בינינו</li>
<li>בחיינו ולא זיכני לראות את אשתך ואת בנך ; אולי יזכני אלוהים לומר,</li>
<li>ראה, וכו'. ומה אפשר שאברך אותך, אחי,</li>
<li>הלוא הגדולה בברכותי כי אבקש מאלוהים שיזכני בחייך ובחייו ויעשהו אח לשבעה וגם</li>
<li>לשמונה ויעשהו לך משענת חזקה, ויחזק בו את תהילתך ויקיים בך : תחת אבותיך, וכו',</li>
<li>וכי ימציא לי בך ובו מלוא העין</li>
<li>אורה, ואל יראני אצל שניכם כל רע כל ימי חייכם. לפני כן כתבתי לך מכתב עם</li>
<li>נושא המכתבים ואקווה שישיג אותו מכתבי זה באספאקץ. הודעתיך שבא מכתב מצמח, ובו בשורת</li>
<li>היילוד, יהיה לברכה, אלא שלא היתה לי ודאות בעניין זה, כי הודיע לי זכאר בעת שהגיע </li>
<li>שזו ילדה, על כן לא נחה דעתי אלא בבוא מכתבך המשמח, המבורך, מביא האושר,</li>
<li>שלא יזוז מידי ימים רבים; אני מוציא אותו בכל רגע משרוולי ושם אותו כנגד עיני.</li>
<li>שלחתי אותו השבוע אל אחותנו והשבעתים שיחזירו את המכתב אלי, וכתבתי אל כל</li>
<li>המשפחה ובישרתי להם כי ילד, וכו'. מה</li>
<li>שכתבת אחי על מצוקתך ועוגמת הנפש על שאני נוזף בך ; הלוא את אשר יאהב יוכיח,</li>
<li>ומי לי זולתך כי אוכיחנו; האם לא נשבעתי לך כמה פעמים שאין אתה אצלי במעמד</li>
<li>אח בלבד, אלא במעמד האח הקטן והבן הגדול; הלוא הילד הזה</li>
<li>שאצלי הוא עפר לרגליך. וכי הוא יכול לבוא חשבון עמך על מה שעשית? הלוא בידך הרשות </li>
<li>לסלק את החוב בעד האונייה. חס ושלום שאנזוף על דברים שגזר אלוהים יתעלה; אלא באה </li>
<li>נזיפתי משום שאילו היתה זו סחורה של מישהו אחר והיה הוא צריך לעבור את כל ההשתטות </li>
<li>הנוראה הזאת, והיה הוא חייב לך כסף, הלא היה זה ממידת הדרך ארץ שתכתוב אליו, כאשר </li>
<li>ראית מה שקרה לך עם הסחורה הזאת, השארת מה שהיית חייב לי לזמן אחר, ואמנם</li>
<li>כאב לי הלב על זאת, וזה הכול. אילו כתבתי לך מה עבר עלי כאשר הגיע מכתבך על זאת, לא הייתי יודע</li>
<li>עוד מנוחה. אבל בסופו של דבר, אין העולם כולו שווה שתהיה ביני ובינך מחלוקת, ולא כול שכן על כ' דינר.</li>
<li>אל תיפול רוחך בגללם, מה זה שווה לעומת מה שאבד לנו בקירואן; וכאן אומרים על דרך </li>
<li>המשל: אם לא נשאר לך מצידתך אלא תופין אחד, זרוק אותו לים. אתה אצלי חשוב</li>
<li>מכל העולם הזה ומה שבתוכו, כתבת על ההוצאות שהתרגשו ובאו עליך, אלוהים ימציא תמורה,</li>
<li>תודה לאל, שהיתה (בזכותו) האחרית לטובה. ממנו אבקש שישמור לך על מה שהעניק לך. </li>
<li>כתבת על עוגמת הנפש שהיתה לך על מה ששלחת לנגיד, יתמיד אלוהים את גדולתו,</li>
<li>זה דבר שאין לך מה לעשות בו, אלא מצוות הבורא, ומי יאמר, וכו'. כתבת</li>
<li>שאפנה אל (הסוחרים) הנוסעים שיודיעו לרבנו נסים, ייתן לו אלוהים שלום, מה שעשית, אבל נמצא כאן רק אבו</li>
<li>הרון, והוא אינו יודע את תחילת העניין ולא את סופו ; אלא קח אישורים בכתב ממי מאנשינו </li>
<li>(38-37) שהבאת בסוד העניין, ושהעמדת בתורת עדים על דבר סרור, שקיבל כל מה שהיה אצלך בשביל הנגיד. כתוב זאת בג' העתקות והשאר העתקה אצלך ושתיים תכתוב בשבילי; ואחרי</li>
<li> </li>
<li>שתכתוב אותן אתה בפסטאט ובאלכסנדריה, אקיים אותן כאן לפני רבנו, והוא יציין את</li>
<li>הדבר במכתב שיכתוב אליו, כי הבטיח לו שיכתוב לו מכתב השנה.</li>
<li>ואני אשלח אליו העתקה, כרוכה במכתבי, ואשמור אחת אצלי; אל תתרשל אפוא בעניין זה. </li>
<li>ואמרת שאני אמרתי לו: אל תפליג באונייה זו ולא שמע בקולי. אל תבקש נחמה</li>
<li>על ידי שתביא את האיש לידי ריב; זה מה שגזר אלוהים. הוא כבר הגיע לאטראבלס וכתבתי לו, ועד עכשיו לא</li>
<li>הגיעה ממנו תשובה. הודעתי לו שקיבלתי מכתב מחיים בן עמאר ובו הוא כותב</li>
<li>שהעוזר של חסון קיבל שישה משואים שלך ומשאוי משותף נשאר במחסן</li>
<li>ומצאו עליו : בן מוסא, ואין יודעים אם היה חסון בן מוסא או יהודה בן מוסא.</li>
<li>ועיקלו אותו, והוא, דהיינו האדון אבו עבדאללה, עיקלו את המשואים שלו</li>
<li>.... עד אשר תגענה הקבלות. והוא לוחץ עלי שאכתוב שתי העתקות של קבלות ממני</li>
<li>אליו ואפקיד עירבון בשבילכם, שיהיה מוחלט, שלם בתכלית. מיהרתי אפוא</li>
<li>והלכתי קודם כל אל 'פקיה' מנוסה, והוא כתב לי נוסח, שבו כלל תודה ושבח</li>
<li>לאדוני ורכי יחד עם קבלה ועירבון, וכתב לי ג' העתקות והבאתי עליהן עדים את חשובי</li>
<li>קירואן ומהדייה המפורסמים, ושלחתי העתקה מהן לאסחק בן ברהון(?)</li>
<li>לאספאץ ושתי העתקות מכאן. והגיע אדוני הכהן יוסף בן עלי נ"נ</li>
<li>ממאזר והודיע לי שהגיעה העתקה לסודאן, כי אני כתבתי עליה את שמו</li>
<li>וכשנפרדתי ממנו אמר: ישלח אותה לפלרמו. עד עכשיו לא ראיתי מכתב מסיציליה, אבל</li>
<li>אנשים שבאו זה מקרוב מפלרמו אין להם ידיעות עליו(?), אף</li>
<li>אמרו שזכאר היה חולה והחלים. אבקש מאלוהים שיגן עליך, אמן.</li>
<li>כתבת שחזרת שנית על המקרא וכי הוא נקלט אצלך וכי אתה יושב לפני </li>
</ol>
                    
                        <h3>recto, right margin</h3>
                    
                        <p>(1–18) אדוני הרב, יתמיד אלוהים את גדולתו, ולומד משנה ותלמוד, ובזאת גרמת לי שמחה עצומה, זו השלמת החיבה והאושר. אני יודע, ואמרתי זאת לקהל אנשינו, ששהייתו של אדוני הרב בפסטאט היא תחיית התורה. כל אנשינו מתפללים למענו ושמו כאן הוא, כפי שאבקש מאלוהים שיקויים בו ; ואילו רבנו שמח בזאת מאוד, </p>
<p>(36-19) והוא מתפלל למענו ולמענכם היושבים לפניו, כי (אלוהים) יעזור לכס ויתרץ לו כל קושיה ותזכו מאלהים לכל מידה טובה. שימח אותו מה שכתבת שסידרת למען בן אחיו, והוא מודה לך ומתפלל למען שניכם; אבקש מאלהים שייענה לי למענך ולמען בנך. אל תתרשל בעניין התעודה בכתב ערבי .... </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00179/canvas/2">
                    
                    
                    
                        <h3>verso</h3>
                    
                        <ol>
<li>מכתבך ; אם יש לו ביקוש אצלכם יישלח לך. תודיע לי בטובך את מחיר ה'מרתב'</li>
<li>המעולה, כמה שוויו. זאת לידיעתך. אני שולח לך, בני ואדוני, את מיטב דרישות השלום ולבני </li>
<li>הקטן ובבת עיני אבו אלברכאת, אבקש מאלוהים שיתברכו בו וישמרנו לי ולך,</li>
<li>דרישות שלום. אבקש ממך כי תעביר לאדוני ורבי הנכבד חותנך את מיטב דרישות השלום ותברך אותו בשמי</li>
<li>על הכן הנולד, יהיה לברכה; יראה לו אלוהים שמחות אצל בנו, ברצון האל. ולרבותי</li>
<li>גיסיך מסור דרישות שלום שופעות. דודי (אחי אמי) דורש בשלומך ומברך אותך על הבן הנולד,</li>
<li>יהיה לברכה. יהודה הוא בסוסה; אבקש ממך כי תקבל בשבילו ממבשר את אותם דינרים ותשלח לו אותם</li>
<li>כפי שתראה לנכון. עבדך אבו עמראן מנשק את האדמה לפניך והוא מוסר לאדוניו</li>
<li>ולגברתו דרישות שלום, ומוסר לבן דודו דרישות שלום. 'הנערה' מוסרת לך ומוסרת לגבירתה </li>
<li>דרישות שלום והיא מברכת את שניכם, ישמור אלוהים אתכם ואת מה שהעניק לכם.</li>
<li>חי אלוהים, התפלאתי על נזיפתך בנסים על איחור מכתבו אליך. ביני</li>
<li>ובינו (דרך) שעתיים ולא קיבלתי ממנו מכתב, שישאל אותי על 'הנערה',</li>
<li>והלוא הוא נוטה למות, ויכתוב אליך ? המקרא אשר העתיקו בשבילנו נשדד,</li>
<li>אבל פדו אותו בסכום של דרהמים, אחרי שאבד הכתיב, וקונטרסים</li>
<li>מן הנביאים. הוא אצל נסים, כי הוא פדה אותו .... כאשר הייתי בפסטאט ;</li>
<li>חצי ממנו שייך לי וחצי לכס. כתוב בבקשה המחאה .... על שבעת (הדינרים?)</li>
<li>אשר לזכותך, אולי נפדה אותם וילמד בהם אבו עמראן .... ומי שילמד אותו בהם</li>
<li>יקבל אותם בתמורה, כי אין כאן איש שילמד .... ישלים אותם. אשר לצעיפים,</li>
<li>ששלחתי מסיציליה בידי בן ג'נוני וציוויתי עליו שימסרם לאם נ"ע,</li>
<li>הגיעו רק אחרי מותה, נמסור אותם לנסים. אמרתי לאבו אלפצל :</li>
<li>היית נותן אותם, או היית שואל את מי שנתן לך אותם? אמר לי: לא הייתי נותן</li>
<li>אלא עם עדים, על מנת שאם יתבעום ממני יחזירום. זאת לידיעתך, ותעשה כפי שייתן</li>
<li>אלוהים בלבך. אם רצונך לקבל את הנביאים ושנפרה אותם ונשלח אותם אל אבו אלברכאת, שומרו אלוהים,</li>
<li>כי אז נשלח אותם. ואין לי עוד מה לכתוב חוץ מהגעגועים למראיך, יפגיש אותנו אלוהים בנכבד שבמקומות</li>
<li>ברצון האל יתגדל וישתבח. הכהן אדוני, אבו יעקב יוסף בן עלי פאסי, שולח לך את מיטב דרישות השלום ואומר לך:</li>
<li>'הלוואי וידעתי בזכות מה מינה אותי ידידך מיופה כוח שלו. אני חוזר לפסטאט ואתבע אותו לדין'.</li>
<li>מסור לאדוני ורבי הנכבד מר אברהם, דרישות שלום, ולאדוני אבו אלסרור, בנו, מיטב דרישות השלום. מסור</li>
<li>לאדוני הרב, יתמיד אלוהים את גדולתו, את מיטב דרישות השלום. ולאדוני ר' נהוראי מיטב דרישות השלום.</li>
<li>אני מטפל בקניות למענו, אבקש מאלוהים שיעזור להשביע את רצונו, ולאדוני הרופא ולאדוני אחיו מיטב דרישות השלום.</li>
<li>בני רודי ובניהם שרויים בטוב בסוסה, אבל בן דודי יוסף יש בדעתו לעבור למהדייה.</li>
<li>ובעירנו ביטחון שטרם נראה כמותו. המחירים אצלנו: החיטים בשני דינרים וחצי בזהב בעד קפיו. השמן,</li>
<li>י"ב בדינר, בזהב. התפלאתי על מצוקת המחירים, שני דינרים הקפיז. עד היום, זה ח' שנים, הכי זול</li>
<li>ששילמנו בעד חיטים היה שני דינרים וחצי, שהוא (מחירן) עכשיו. וחישבו לחובתי הוצאות בהיעדרי</li>
<li>בכל חודש י' ת'מנים חיטים, בי' דינרי זהב וד' קפיזים שמן בה' דינרי זהב ובל' ומשהו קפין .... אנשים</li>
<li>כמונו היו צריכים לצעוק. אל יראה אלוהים, ואף לא לקהילה אחרת, מה שהראה לנו. הלוא </li>
<li>בקיץ הזה עלו החיטים אצלנו עד שישה דינרים הקפיז ; ואילו קירואן ריקה והרוסה, אין בה </li>
<li>אלא דלת עם הארץ; ואילו הערבים הם בהסתבכות נוראה בינם לבין עצמם. והבריות בפחד השנה בגלל</li>
<li>סיציליה, מפני ה'אפרנג', כי הם מתרכזים בגרה בריכוז עצום, אבקש מאלוהים אחרית לטובה. </li>
<li>הם ניצחו השנה באי הספרדי והשחיתו הרבה מאוד מכפריו</li>
<li>.... הרגו אנשים, וכל הערים מביאות להם מס, ישקיף אלוהים עלינו ועל כל ישראל.</li>
<li>אחי ואדוני אבו זכריא בן קיומה מוסר לך דרישות שלום, ומבקש ממך כי תודיע לאדוני הרופא כי בייפוי הכוח ששלח</li>
<li>אי אפשר לזהות מי הערים, חוץ מר' נהוראי לבדו.</li>
</ol>
                    
                        <h3>verso, address</h3>
                    
                        <p>לאחי ואדוני ומשענתי אבו זכריא יהודה בן משה נ"ע בן סגמאר, ייתן לו אלוהים אריכות ימים וישלים את חסדיו לו ; אחיו המתגעגע אליו לבראט בן משה בן סגמאר; לביתו, בפסטאט, ברצון האל ; חצי שבט. הואילה אדוני אבו יעקב, תן אותו לנושא המכתבים הנוסע למזרח. (בכתב ערבי :) יגיע אל אבו זכריא יהודא בן מוסא בן סעמאר; לפסטאט, ברצון האל. </p>
<p> </p>
                    
                </div>
            
        </section>
    </body>
</html>
