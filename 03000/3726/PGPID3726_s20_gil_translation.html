
<html>
    <head>
        <title>Hebrew Translation of Letter: T-S 8J25.3</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J25.3</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00025-00003/canvas/1">
                    
                    
                    
                        <h3>recto</h3>
                    
                        <ol>
<li><span lang="he">ה' שומרך, וכו';&nbsp;</span></li>
<li><span lang="he">אדוני, אבו אלפַצְל; מאלוהים אבקש כי יכתבך ויפגישנו</span></li>
<li><span lang="he">על פי חסדיו המקובלים; אין צורך שאתאר לך את הפרשה שביני ובין אדוני ורבי</span></li>
<li><span lang="he">אבו יוסף, כי כבר התבררה לך השאלה. קיוויתי שהוא לא יתנשא</span></li>
<li><span lang="he">עלי, ומפח נפש היתה תקוותי. בשעתו הבטחת שתיפגש עמו</span></li>
<li><span lang="he">ועם ר' מצליח ז"ל ותציג את השאלה הזאת ותודיעני בשלמותו את הדיון</span></li>
<li><span lang="he">שהתקיים בנוכחותך. ומה שאומר אדוני ורבי אבו יוסף יעקב בדבר</span></li>
<li><span lang="he">השינוי שחל בשאלות בינינו, יישמר מזה. אין לי ספק</span></li>
<li><span lang="he">שהזמן הממושך הוא שגרם לו לשכוח מה שהיה; והלוא על פי יראת השמים שבו והגינותו לא היה צריך</span></li>
<li><span lang="he">לכתוב ולומר: קיבלתי קניין במעמד שלושתנו. אני נשבע באלוהים בעל</span></li>
<li><span lang="he">השם הנורא, ובתורה, ובאהיה אשר אהיה, או (שאהיה) פסול לעדות וממזר</span></li>
<li><span lang="he">בן הנדה: בן אלקאסי לא היה נוכח בקניין ואף לא היה במהדייה, ולא</span></li>
<li><span lang="he">כתב אליו שיקבל קניין, היה מכתב בכתב ידו אצל בן דודי ואלשירג'י, ובו נאמר רק:</span></li>
<li><span lang="he">ביקש ממני אבו זכרי גיסי כי נלווה לו אותם דינרים</span></li>
<li><span lang="he">מן התמורה של הכריכה, אם תגיע במצב טוב; ואבקש ממך כי תלווה לו את הדינרים האלה&nbsp;</span></li>
<li><span lang="he">בשביל פסטאט ותכתוב לחובתו, או תיקח ממנו את (המסמך) שבחתימתו מיד עם מסירתו ותשלח אותו אלי.</span></li>
<li><span lang="he">והלוא כל זה היה כפי שהכתבתי אני, ואשר לבן אלקאסי, באותה שנה לא נכנס כלל למהדייה.&nbsp;</span></li>
<li><span lang="he">חי אלוהים, אל ייזקף הדבר לחובתו בשום אופן; יחפש נא את המכתב בין מכתביו וימצאנו. ועוד, עניין מכתב (ההתחייבות)</span></li>
<li><span lang="he">כתבתיו מלכתחילה רק מפני שכתבתי בשמי אני בדבר המכירה; אחרי שהתקבלה</span></li>
<li><span lang="he">הכריכה במהדייה, נודע לי מפי מישהו שהוא אמר: יכתבו את הכריכה&hellip;</span></li>
<li><span lang="he">זולתו&hellip;; אבן עלאן יתבע אותם; אם ייוודע הדבר לאבן עלאן, ימשוך ידו מזה.</span></li>
<li><span lang="he">אז הגיעה הפרשה לאוזני וכתבתי את מכתב (ההתחייבות) בשמי אני. והיה עמו</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00025-00003/canvas/2">
                    
                    
                    
                        <h3>verso</h3>
                    
                        <ol>
<li><span lang="he">(כתב) שאלה ובו תשובת ר' חננאל נטר"ח שבה הוא אומר: אם תבע אדם בפסטאט אדם</span></li>
<li><span lang="he">בקַיְרַואן .... והיתה לאבי סחורה בקַיְרַואן</span></li>
<li><span lang="he">לנתבע, יטיל עליה עיקול או לא ? והשיב על זאת ר' חננאל ואמר אין צורך שיעקלו</span></li>
<li><span lang="he">אצלו דבר, ולא יסרב לו, אלא עליו לבוא עמו לבית דין ויתדיין עמו, ואם</span></li>
<li><span lang="he">יעידו עליו שהוא זכאי לזאת, יהיה רשאי להטיל עליו עיקול; והוא אומר בתשובה כי נשמור עליו (מכל)</span></li>
<li><span lang="he">משמר; ועשיתם לו כאשר זמם לעשות לאחיו, ואשר ללהג שלו שהיה נוכח אצלו, כמו</span></li>
<li><span lang="he">ששמר על המכתב כך (גם על) השאלה. אקווה כי מכתב בן אלקאבסי נמצא אצלו. אם</span></li>
<li><span lang="he">החליט לאבד את כספי, אם אפסיד בעולם הזה, לא אפסיד בעולם הבא; והלוא בשעתו</span></li>
<li><span lang="he">כיליתי את כוחי על אותם 36 דינרים כאילו שהיו 360. נמצאות אצלי תשובת</span></li>
<li><span lang="he">רבי' חננאל, ותשובת גיסך ר' מצליח, אשר קראת אותה. הוא אומר: הלוא</span></li>
<li><span lang="he">כספך אתה ראוי שיחזור אליך משני טעמים: הנתבע כבר נפטר, ואילו כספי אני</span></li>
<li><span lang="he">לא ייקחנו יורש, כי החוב איננו חוב שלי; ובעניין זה פסק רבי' חננאל. בשם אלוהים</span></li>
<li><span lang="he">הזדרז, ואין לך צורך בהוראות ממני כלל. ואם הוא מתעלם ממני והוא מתנשא, ימנה פקיד&nbsp;</span></li>
<li><span lang="he">ויתדיין עמי כשווה עם שווה, ואלוהים יראה היכן האמת. אין צורך שאזרז אותך יותר</span></li>
<li><span lang="he">מזה, אלוהים יצליח דרכך ויכתבך לשלום ויקיים בך; כי תעבר במים&hellip;</span></li>
</ol>
                    
                        <h3>verso, bottom margin</h3>
                    
                        <ol>
<li><span lang="he">רישום מאוהבך אסחק בן עַלי נ"נ מג'אני.</span></li>
</ol>
                    
                </div>
            
        </section>
    </body>
</html>
