
<html>
    <head>
        <title>Transcription of Letter: T-S 16.271</title>
    </head>
    <body style="max-width: 860px; margin: auto">
        <h1>Transcription of Letter: T-S 16.271</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00271/canvas/1">
                    
                    
                    
                        <h3>Recto:</h3>
                    
                        <ol>
<li>בשמך רח</li>
<li>כתאבי אטאל אללה בקא נכבדנו ומשושנו הפרנס הנאמן ואדאם עזה</li>
<li>ותאיידה ותמכינה וחראסתה מן דמשק ען מציבה צעבה וחזן שדיד</li>
<li>וסלאמה פי אלנפס ושוק אליה אסל אללה אן ימן בקרב אלאגתמאע</li>
<li>בכרמה ואלחמד ללה רב אלעאלמין וקד נפדת כתבי אליה . . .</li>
<li>לא אמצי ל[. . . . .]רה ותאכרת אלאגובה ענהא ולא אדרי ל[איש</li>
<li>אנסב הדא אל[. . . . .] וארגו אן יכון לשלום ואן יסמעני מן אכ[בארה</li>
<li>מא בה תטיב אלנפס ויסכן אלקלב ומע דלך כאן דעא .ל.</li>
<li>מתצל מע אלאוקאת כמא אסל אללה אן יסתגיב פיה צאלח דלך ברחמיו</li>
<li>הרבים ובחסדיו הגדולים ויתנהו לשם ולתהלה ברכה כקרב הא[רץ</li>
<li>. .]. .מא נפד לי אליה מן אלכתב ידי אלשיך אבי נצר יהודה בן [. . . .</li>
<li>. . .]קי אדאם אללה עזה וכדלך כתב אלי גמאעה אלסאדה אלשיוך</li>
<li>. . . . . .] אדאם אללה עלוהם וארגו אן תכון גמיענא קד וצלת</li>
<li>. . . . . .] אן כאן קד וצלת אלכתב אלי אצחאבהא אן יערפני גמיע</li>
<li>מ]א גרי אלאמר עליה מע גמיע מא יתגדד פי אלבלד זאידה ונאקצה</li>
<li>ויתפצל בתערץ פי גמיעה כאנני חאצרא לה ובלגני וצול אלשיך</li>
<li>אבו עלי חסון בן מסלם בן אלחרבש אלי אלאסכנדריה ואסלה אן</li>
<li>יתפצל בתפריט מא גרי עליה אלאמר פי מענא דלך אלשיי אלדי</li>
<li>עליה וארגו אן יכון קד אסתכלץ מנה ובאלגמלה א[. . .] בע[. .</li>
<li>ללה עלי תפצל סידי אלפרנאס אדאם אללה תאייד[ה . . . . .]. . . על[. .</li>
<li>אלרגל אלי אן יסתופא מא עליה פלא חאגה לי פיה בעדמא פסך</li>
<li>אלקנין ואלשרוט ואלשבועות ולו תרך תאג אלמלך עלי ראסי פבאללה</li>
<li>.].ל[. .] ולא יבקי מגהוד פי הדא אלמעני . . . . . . אלתפצל חסב</li>
<li>מא. . .ר פנאורה(?) פי אלתפצל מעי ויערפני מא יגרי אלאמר עליה</li>
<li>מקדמא עלי כל מעני ואן שרח אכבארה וחאגאתה מהמאתה</li>
<li>פעלי לא כלות מנה אן שא אללה {גל} קדרה בנו(?) אבו אלחסן געלת פדאה</li>
<li>יכצה באלף שלום אנא למנתטר ללגוא[ב] פלא [ת]אכרה לא . . . . . .א</li>
<li>ושלום נתן הפרנס הכהן . . . . . . . . . . . . . ירבה לעד</li>
</ol>
                    
                        <h3>Recto, right margin:</h3>
                    
                        <ol>
<li>מ]שתרי חצרה . . . .</li>
<li>אלרייס אלסייד אל[. . . . .</li>
<li>. . . . .א.ה. .</li>
<li>לה עליה&nbsp;</li>
<li>. .[. . . . . . .]. . .</li>
<li>אלי מצר ט[. . . . . .</li>
<li>חרא אל.[. . . . .&nbsp;</li>
<li>. . . . . . . . .]&nbsp;</li>
<li>. . . . . . . . .]</li>
<li>לה . . . .א[. . . .</li>
<li>] לגמע[. . . . .</li>
<li>פי הדא אלתמן .א. .</li>
<li>.קו.&nbsp;עלי ו. .[. . .</li>
<li>אמ[. . .]. . . ואסר. .[.</li>
<li>עלי גמיע אלאמור [. .&nbsp;</li>
</ol>
                    
                        <h3>Recto, upper margin:</h3>
                    
                        <ol>
<li>פיבאדר בתעריפי מא יגרי</li>
<li>עליה אלאמר ויסתנהץ כל אחד</li>
<li>פי הדא אלמעני לא כלות מנה</li>
<li>ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00271/canvas/2">
                    
                    
                    
                        <h3>Verso, address:</h3>
                    
                        <ol>
<li>سيدي الفرناس الهاروني ابو العلا . . . . . . . .&nbsp;</li>
<li>علون بن يعيش اطال الله بقاه وادام</li>
<li>عزه</li>
<li>. . . . . . . . . . . . . . .&nbsp;</li>
<li>لفسطاط</li>
<li>. . . . . الله</li>
<li>و . . . . .</li>
</ol>
                    
                        <h3>Verso, draft of another letter:</h3>
                    
                        <ol>
<li>בשמך רח</li>
<li>כתאבי אטאל אללה בקא מולאיי אלכאל ואדאם . . . . עזה</li>
<li>ותאיידה וכבת אעדאה מן אלמסתקר בדמשק יום</li>
</ol>
                    
                </div>
            
        </section>
    </body>
</html>
