
<html>
    <head>
        <title>Transcription of Letter: T-S 13J24.23</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.23</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00023/canvas/1">
                    
                    
                    
                        <ol>
<li>. . . . . . . . . . . . . . . .] ואזכאת חיאתה עלי</li>
<li>. . .] ואלדי מן סלימאן אבן אכתך מסלם עליך</li>
<li>כתיר אלסלאם וסאיל ען חאלך כתיר וגאני</li>
<li>כתאבך וכאן ענדי מתל יום אן פארקתך מא בידי</li>
<li>חילא האדא חוכם אללה ותבעת . . . .י לי בחאלך</li>
<li>יא כאלי מא ענדי חנון נבעת לך מע. ואלבלאדי</li>
<li>בעידא ויא כאלי חאלי מא הו מתל מא כאן</li>
<li>באני מא ענדנא כלאף כרג בלא רדאד ונחנא</li>
<li>קאעדין חתא יפרג אללה ואנא אללה יעלם מא</li>
<li>נחיתך וכאן בשהותי לו כונת אדאיה וכונת</li>
<li>נכדום עליך אלפאעל לא מא בידי חילא אללה</li>
<li>חסיב מן פרקנא ויא כאלי יגי באזג לא ובן גוראיד</li>
<li>וכאדו מן כמיס אלפלוס מא תבעת תעלמני</li>
<li>ותבעת ותקול לי כלפה תמאם מא רצי יעלמני</li>
<li>אסיף דא הו ואכוה קעדו עלי אלטול וסעא יא כאלי</li>
<li>וצית עליך כמיס יעטיך מא תחתאג ואן סלת</li>
<li>עלי אלוליד אם ראחו באלפצל מא בקא ענדי</li>
<li>גיר צריפא תבוס בידה ולא תהדא ליל ונהאר</li>
<li>בוחשך ובקאת [[.]] אנא ויאהא גבב חזאנא</li>
<li>נשתאקו לריחת אלאהל ואלקראיב ולא</li>
<li>ענדי ציקא גיר מן וחשכום ואנא טיב</li>
<li>ברוך ייי וסלם לי עלי ב. .נא וגוזהא ועלי עזוז.</li>
<li>וגוזהא ועלי זכרי ומראתו ועזרא ומראתו ועלי</li>
<li>שקרון ומראתו ובללה אוקף עליהום וקל להום</li>
<li>אנא מא כונת ענדכום אהל ולא קריבכום</li>
<li>מא כונת [[לאן]] עדוכום אנא קלבו אם הו מתל</li>
<li>קלבכום קאסי אללה יעלם כל מא נדכורכום פי אל</li>
<li>כתאב תקעד צריפא תבכי ותקול אתוחשת כאלי</li>
<li>ובני עמי יא אללה אלעגב אשלי דנב עליכום אלאן</li>
<li>ברוך ייי מוצע אן נרוח אנא פי צפמא ומתכבר</li>
<li>בין אלנאס ברוך ד וסלם לי עלי הארס ועלי [[הארץ]]</li>
<li>ואמו וקולו ללה יזיך כיר עלי מא תעמלו מע</li>
<li>אלשיך כתר אללה כירך ויחיני עפאע[. . . .].</li>
<li>ונכאפיך באלכיר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00024-00023/canvas/2">
                    
                    
                    
                        <h3>Verso.</h3>
                    
                        <ol>
<li>וסלם לי עלי ר יהודה [. . . . . . . . . . . . . . . .</li>
<li>ועלי רחמים עמירא וסלם לי עלי מימון</li>
<li>ועלי ס.פן בן הניא ועלי מוסא בן עמאר ועלי</li>
<li>גמאעתנא כל ואחד באסמו ועלי כל מן יסלם</li>
<li>עלינא ובללה יא כאלי אדכול בית אלחכים</li>
<li>עיד אלגמל וקול לאום מעאפה סתותה תסלם</li>
<li>עליך והאתי אלכתובה בתאע. . ואדי אנא</li>
<li>וצית כמיס אלאכד עליהא וסלם לי עלי אבראהים</li>
<li>אלמעאלי כתיר אלסלאם וסלם לי עלי מוסי אבן</li>
<li>נסים אלחזאן ומוסי ואמו יסלמו עלי כאלתו אם</li>
<li>עבד אלרחים וכאלי צדקה [[ו.נס. . . . שהה]] ויא</li>
<li>כאלי מא יכפי באנא אתגרבנא אלא דוקנא</li>
<li>חצרת כאלי אברהים ואבנו עבד אלגפאר ואמראתו</li>
<li>אגוזת אצחק אבן סדיד קבל מא תגלק שהרין וסלאם</li>
<li>עלי כא. בנת נסים אלחזאן ושקרה בנתהא</li>
<li>וסתותא אמ//רת// מנחם וסלם לי עלי אברהים</li>
<li>וסלם לי עלי עמתי [[מימונה]] אמראת מוסי</li>
<li>סולטאני ועלי אוכתהי מימוני וקול להא .שענא</li>
<li>כתאבך עלי קצית בנתך ו/ס/אלנא עמרון וקאל [[מא]]</li>
<li>סמעת מן אלמסלם מן זמאן וראח עלי באלי ומוסי</li>
<li>ואמו ואססותא וצרופא יסלמו עליכום כתיר</li>
<li>אלסלאם ושלום נכתב ראש חדש אדר</li>
</ol>
                    
                </div>
            
        </section>
    </body>
</html>
