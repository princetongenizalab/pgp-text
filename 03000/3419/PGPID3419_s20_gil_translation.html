
<html>
    <head>
        <title>Hebrew Translation of Letter: T-S 16.13</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.13</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00016-00013/canvas/2">
                    
                    
                    
                        <h3>verso</h3>
                    
                        <ol>
<li>(2&minus;1) על שמך; אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, מפלרמו, בא' בכסלו</li>
<li>&nbsp;</li>
<li>כשאני במצב &ndash; שאל ירצה אותו אלוהים, מפני האסון שקרה לי וקרה לאנשינו בשתי האוניות&nbsp;</li>
<li>האומללות האלה ; אבקש מאלוהים שייתן לי ולהם אורך רוח וייתן לי ולהם חילופין לטובה, וכי ייתן חילופין לך</li>
<li>ולאנשיך לטובה; ואני מביא לך להלן את הפרטים: כאשר באתי מכרתי את הדרהמים וקניתי לך שני בגדים מקושטים בנוצות,</li>
<li>צעיף עם ה' יריעות אריג ואדרת, וארותי כריכה ובה אדרת בשביל יתומה, שביקש ממני לקנותה, אדוני</li>
<li>אבו אלפרג' נסים; ולו גם שני כדים ובהם זהב, באחד כ' ובאחר ח' ולחשבוני הפרטי</li>
<li>שלי ד' קופסאות ובהן קקי"ז רבעי דינר בזהב 'מסלוכ' ו'מגזול', ובשביל בן גינוני אדרת, ובשביל אפרים</li>
<li>בן כלוף הצורף אדרת, ד' כיסויים מבד פשתים מוזהבים; לאבו אלכיר בן מדיני יריעת אריג; הכול, עם הצעיף, הבגד המקושט בנוצות ויריעות האריג והאדרת</li>
<li>ועוד אדרת, אל אדוני אבן יעקב יוסף בן פרח בכריכה שהיתה עם בן היתום הזה</li>
<li>באונייה אחת, של סודאן, והיו בה לחשבוני הפרטי שלי ל' מדים חיטים. ואחי</li>
<li>נסע בה ויצא עירום ואבד כל מה שהיה עמו. והיו באוניית בן נעמת אללה מ"ה</li>
<li>מדים חיטים, מהם אל נסים גיסכם כ' מדים ואל יוסף בן פרח כ' מדים, וה' מדים</li>
<li>אל עטא בן דודך, ואת הכול שלחתי בנוכחות קבוצה של אנשינו ואת הכריכה</li>
<li>ארזתי בנוכחות יהודים ושלחתי אותה למאור אל מימון. ואני נשבע ביום השבת:</li>
<li>טרחתי בסחורות האנשים יותר מאשר בסחורתי ואבקש מאלוהי ישראל שימהר להמציא לי חילופין,</li>
<li>וגם להם; וכמה עוגמת נפש היתה לי בגלל סחורות אנשינו, בוחן כליות ולב יודע.</li>
<li>מכרתי את הכסף במחיר י"א וחצי עד כ"ח בדינר, והסתכם משקלו של"ב ורבע, והסתכם בעדו אחרי</li>
<li>התשר: צ"ה רבעי דינר; קניתי לך את הצעיף המקושט בנוצות בעד ע' רבעי דינר מנויים; ה' יריעות: כ"ב</li>
<li>ורבע; אדרת, ח' רבעי דינר וו' דרהמים וחצי. סך הכול, ק"א רבעי דינר, וכתבתי לך והודעתיך כמה</li>
<li>גידופים סבלתי בגלל הלכה, אבל לא יכולתי לעשות כלום; ונכנסנו עמו אני ובן הצורף</li>
<li>כדי לתת לו עירבון, אבל הוא נשבע: 'לא אקח עירבון', כי יש לו כאן קרוב; חששתי פן ימות, והיה ללא נשוא.</li>
<li>לפני כן כתבתי לך והודעתיך כמה סבלתי בגלל הסחורה שב'קנבאר' של האמיר.</li>
<li>וערכתי לאדון אבו עבדאללה שיגיעו ממך בשבילו זיכויים בעד משאוי הפשתים</li>
<li>שנמצא שהוא על שמך, כ' עץ אודם, מהר אפוא לכתוב את הזיכויים בשתי העתקות. כמו כן&nbsp;</li>
<li>תזרז את בן אלגזאל לגבי מה שהם הזמינו; ויכתוב אדוני אבו אלחסן בן סגְמאד</li>
<li>זיכויים לאדון בעד ו' משואי פשתים ויערב בעד תעודה מאחיו, אבל מהר, ושוב מהר.</li>
</ol>
                    
                        <h3>verso, right margin</h3>
                    
                        <p>אלוהים עד, איני יודע מה אכתוב לך, מפני הדאגה ; אבקש מאלוהים שיחזק את לבי וידריך אותי וירגיע את לבי; הגיעו האוניות ....</p>
                    
                        <h3>verso, top margin</h3>
                    
                        <p>טרדת הנפש; נרטבו לי פשתים הרבה ; את המשאוי שהיה לכם קיבל אותו בן הצורף, זה שהיו בו הברונזה והגיל, אשר יש לי בהם שני שלישים. בן הצורף מכר בשבילכם חבילת קינמון, היה לך בו רבע דינר &hellip;.</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00013/canvas/1">
                    
                    
                    
                        <h3>recto</h3>
                    
                        <ol>
<li>וסידרתי עמך שימכור את שתי הסחורות, ג' וחצי בדינר, ואני אתן מה שמגיע לכם, בעד שליש מן התמורה</li>
<li>בעד שתי הסחורות והתמורה בעד הניל של כלוף: אולי תירגע רוחי השבוע ואכתוב לך מכתב יותר מפורט</li>
<li>מזה. והגיע אחי אלי עירום, ואשתו עמו, אלוהים ימציא לו חילופין,</li>
<li>כתבתי בחיפזון; דרישות שלום לך, ולאדוני אבו אלפרג' נסים, מיטב דרישות השלום ולאדוני </li>
<li>אבו אלכיר, דרישות שלום, ומסתפק אני באמונתי באלוהים לבדו וממנו אבקש עזרה. אחרי שכתבתי</li>
<li>את המכתב הגיע שאול עם מכתבך אל תמאם, ואתה מאשים אותי בו בגלל ה'עלאוה', אבל (על) מה</li>
<li>שעשיתי עמך. ועם אנשינו, יגמול לי אלוהים במהרה. לולא הייתי ב׳עראב', </li>
<li>לא היה איש מאנשינו יודע מה שהיה ב'קנבאר'; וראיתי כי מן הדין ועל פי מה שהסכמתי</li>
<li>עמך, שאערוב לאדון אבו עבדאללה עד שיגיעו אליו כתבי הזיכוי מכם. זאת</li>
<li>תכתבו בשתי העתקות, תאמר: 'אומר אבו סעיד בן התאהרתי שהיו לי ב"קנבאר" פשתים ועץ אודם,</li>
<li>והוא משאוי של כ' עצים וקיבל אותם בשבילי זכאר; וזיכיתי את האדון אבו עבּדאללה מחמד בן</li>
<li>אלחסין מהם ומה שהגיע אל פלוני כאילו שהגיע אלי'. וסדר שיעידו על זאת בן אלרמאח ואבו אלעיש</li>
<li>והנוסעים ובן אלג'ריאני, ושלח אותם מהר כי ההסכם ביני ובינו שאם יגיע 'אלעיד אלכביר' </li>
<li>ולא הגיעו כתבי הזיכוי מאת כל מי שיש לו משהו ב'קנבאר', אחזיר לו מה שמסר לי.</li>
<li>וסדר שבן אלגזאל יכתוב, ואדוני אבו אלחסן בן סגמאר בשמו הוא, ויערוב בעד התעודה של אחיו,</li>
<li>אל תזניח. ואילו האשמתך על ה'עלאוה' אינה שווה כלום, כי אני לא השארתי (מן המטען) כלום,</li>
<li>והוא שמוסא אלאספאקצי הודיע לי שמהדי אלראיץ לקח כל מה שהיה בה.</li>
<li>אז הלכתי אל האדון והודעתי לו זאת ואמר לי: יש לך ראיה שדבריך אמת? פעם ופעמיים, </li>
<li>עד שגירשני; אלוהים ימציא לכם חילופין לטובה. אשר לשאלת ג' המשואים שהיו</li>
<li>ב(אוניית) אלג'פלוני הריני לפרט לך את פרשתם: היו לי עצמי באוניית אלג'פלוני שני משראי פשתים, האחד</li>
<li>'מיסארי' והאחר 'בוצירי' וג' משואים שלכם, 'אסיוטי', וקרה שבעת</li>
<li>שהתפזרו האוניות באיי הקרשי מכרו בשבילי שני משואים והביאום (תשלום) בעד חסות </li>
<li>לג'בארה, וכאשר הגיע למאור קיבל כלוף בשבילי מהם כ"ג משואים, וקיבל יחד עמם</li>
<li>ממה שהיה מעליהם את החשבון של שני המשואים לאחר ניכוי החלוקה (של ההוצאות) והשמירה, ונותרו</li>
<li>.... וג' המשואים במחסן עד לרגע זה ראיני יודע אם היו אלה ג' ה'אסיוטי' או</li>
<li>.... ואני עומד לעלות למאזר ....</li>
<li>ברצון האל (ואברר) זאת; ושילמתי בשבילך את התוספת בעד משאוי</li>
<li>הפשתים ועץ האודם, החלוקה ודמי ההובלה, ושלחתי את מוסא אלאספאקצי ועמו ק"נ רבעי דינר</li>
<li>שהם העישור בעד כל אנשינו, אבל הוא לא ימכור בשבילם כלום; והגיע אלי מכתב מסודאן, </li>
<li>והוא כותב שקיבל ממנו מוסא (הכול) חוץ מק"מ רבעי דינר שנסע עמם; כאשר יגיע </li>
</ol>
                    
                        <h3>recto, right margin</h3>
                    
                        <p>אקח את יתרת החשבון .... ; (אשר) הועבר ב'קנבאר': משאוי שכתוב עליו (מחוק: יעקב בן יצחק) יעקב בן כלף, הוא אל אברהם בן פראח, ואיני יודע אם המשאוי הזה נותר משני המשואים שבשותפות בינך ובינו או אם זה לחשבונו הפרטי....</p>
                    
                </div>
            
        </section>
    </body>
</html>
