verso

(2−1) על שמך; אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, מפלרמו, בא' בכסלו
 
כשאני במצב – שאל ירצה אותו אלוהים, מפני האסון שקרה לי וקרה לאנשינו בשתי האוניות 
האומללות האלה ; אבקש מאלוהים שייתן לי ולהם אורך רוח וייתן לי ולהם חילופין לטובה, וכי ייתן חילופין לך
ולאנשיך לטובה; ואני מביא לך להלן את הפרטים: כאשר באתי מכרתי את הדרהמים וקניתי לך שני בגדים מקושטים בנוצות,
צעיף עם ה' יריעות אריג ואדרת, וארותי כריכה ובה אדרת בשביל יתומה, שביקש ממני לקנותה, אדוני
אבו אלפרג' נסים; ולו גם שני כדים ובהם זהב, באחד כ' ובאחר ח' ולחשבוני הפרטי
שלי ד' קופסאות ובהן קקי"ז רבעי דינר בזהב 'מסלוכ' ו'מגזול', ובשביל בן גינוני אדרת, ובשביל אפרים
בן כלוף הצורף אדרת, ד' כיסויים מבד פשתים מוזהבים; לאבו אלכיר בן מדיני יריעת אריג; הכול, עם הצעיף, הבגד המקושט בנוצות ויריעות האריג והאדרת
ועוד אדרת, אל אדוני אבן יעקב יוסף בן פרח בכריכה שהיתה עם בן היתום הזה
באונייה אחת, של סודאן, והיו בה לחשבוני הפרטי שלי ל' מדים חיטים. ואחי
נסע בה ויצא עירום ואבד כל מה שהיה עמו. והיו באוניית בן נעמת אללה מ"ה
מדים חיטים, מהם אל נסים גיסכם כ' מדים ואל יוסף בן פרח כ' מדים, וה' מדים
אל עטא בן דודך, ואת הכול שלחתי בנוכחות קבוצה של אנשינו ואת הכריכה
ארזתי בנוכחות יהודים ושלחתי אותה למאור אל מימון. ואני נשבע ביום השבת:
טרחתי בסחורות האנשים יותר מאשר בסחורתי ואבקש מאלוהי ישראל שימהר להמציא לי חילופין,
וגם להם; וכמה עוגמת נפש היתה לי בגלל סחורות אנשינו, בוחן כליות ולב יודע.
מכרתי את הכסף במחיר י"א וחצי עד כ"ח בדינר, והסתכם משקלו של"ב ורבע, והסתכם בעדו אחרי
התשר: צ"ה רבעי דינר; קניתי לך את הצעיף המקושט בנוצות בעד ע' רבעי דינר מנויים; ה' יריעות: כ"ב
ורבע; אדרת, ח' רבעי דינר וו' דרהמים וחצי. סך הכול, ק"א רבעי דינר, וכתבתי לך והודעתיך כמה
גידופים סבלתי בגלל הלכה, אבל לא יכולתי לעשות כלום; ונכנסנו עמו אני ובן הצורף
כדי לתת לו עירבון, אבל הוא נשבע: 'לא אקח עירבון', כי יש לו כאן קרוב; חששתי פן ימות, והיה ללא נשוא.
לפני כן כתבתי לך והודעתיך כמה סבלתי בגלל הסחורה שב'קנבאר' של האמיר.
וערכתי לאדון אבו עבדאללה שיגיעו ממך בשבילו זיכויים בעד משאוי הפשתים
שנמצא שהוא על שמך, כ' עץ אודם, מהר אפוא לכתוב את הזיכויים בשתי העתקות. כמו כן 
תזרז את בן אלגזאל לגבי מה שהם הזמינו; ויכתוב אדוני אבו אלחסן בן סגְמאד
זיכויים לאדון בעד ו' משואי פשתים ויערב בעד תעודה מאחיו, אבל מהר, ושוב מהר.

verso, right margin
אלוהים עד, איני יודע מה אכתוב לך, מפני הדאגה ; אבקש מאלוהים שיחזק את לבי וידריך אותי וירגיע את לבי; הגיעו האוניות ....
verso, top margin
טרדת הנפש; נרטבו לי פשתים הרבה ; את המשאוי שהיה לכם קיבל אותו בן הצורף, זה שהיו בו הברונזה והגיל, אשר יש לי בהם שני שלישים. בן הצורף מכר בשבילכם חבילת קינמון, היה לך בו רבע דינר ….
recto

וסידרתי עמך שימכור את שתי הסחורות, ג' וחצי בדינר, ואני אתן מה שמגיע לכם, בעד שליש מן התמורה
בעד שתי הסחורות והתמורה בעד הניל של כלוף: אולי תירגע רוחי השבוע ואכתוב לך מכתב יותר מפורט
מזה. והגיע אחי אלי עירום, ואשתו עמו, אלוהים ימציא לו חילופין,
כתבתי בחיפזון; דרישות שלום לך, ולאדוני אבו אלפרג' נסים, מיטב דרישות השלום ולאדוני 
אבו אלכיר, דרישות שלום, ומסתפק אני באמונתי באלוהים לבדו וממנו אבקש עזרה. אחרי שכתבתי
את המכתב הגיע שאול עם מכתבך אל תמאם, ואתה מאשים אותי בו בגלל ה'עלאוה', אבל (על) מה
שעשיתי עמך. ועם אנשינו, יגמול לי אלוהים במהרה. לולא הייתי ב׳עראב', 
לא היה איש מאנשינו יודע מה שהיה ב'קנבאר'; וראיתי כי מן הדין ועל פי מה שהסכמתי
עמך, שאערוב לאדון אבו עבדאללה עד שיגיעו אליו כתבי הזיכוי מכם. זאת
תכתבו בשתי העתקות, תאמר: 'אומר אבו סעיד בן התאהרתי שהיו לי ב"קנבאר" פשתים ועץ אודם,
והוא משאוי של כ' עצים וקיבל אותם בשבילי זכאר; וזיכיתי את האדון אבו עבּדאללה מחמד בן
אלחסין מהם ומה שהגיע אל פלוני כאילו שהגיע אלי'. וסדר שיעידו על זאת בן אלרמאח ואבו אלעיש
והנוסעים ובן אלג'ריאני, ושלח אותם מהר כי ההסכם ביני ובינו שאם יגיע 'אלעיד אלכביר' 
ולא הגיעו כתבי הזיכוי מאת כל מי שיש לו משהו ב'קנבאר', אחזיר לו מה שמסר לי.
וסדר שבן אלגזאל יכתוב, ואדוני אבו אלחסן בן סגמאר בשמו הוא, ויערוב בעד התעודה של אחיו,
אל תזניח. ואילו האשמתך על ה'עלאוה' אינה שווה כלום, כי אני לא השארתי (מן המטען) כלום,
והוא שמוסא אלאספאקצי הודיע לי שמהדי אלראיץ לקח כל מה שהיה בה.
אז הלכתי אל האדון והודעתי לו זאת ואמר לי: יש לך ראיה שדבריך אמת? פעם ופעמיים, 
עד שגירשני; אלוהים ימציא לכם חילופין לטובה. אשר לשאלת ג' המשואים שהיו
ב(אוניית) אלג'פלוני הריני לפרט לך את פרשתם: היו לי עצמי באוניית אלג'פלוני שני משראי פשתים, האחד
'מיסארי' והאחר 'בוצירי' וג' משואים שלכם, 'אסיוטי', וקרה שבעת
שהתפזרו האוניות באיי הקרשי מכרו בשבילי שני משואים והביאום (תשלום) בעד חסות 
לג'בארה, וכאשר הגיע למאור קיבל כלוף בשבילי מהם כ"ג משואים, וקיבל יחד עמם
ממה שהיה מעליהם את החשבון של שני המשואים לאחר ניכוי החלוקה (של ההוצאות) והשמירה, ונותרו
.... וג' המשואים במחסן עד לרגע זה ראיני יודע אם היו אלה ג' ה'אסיוטי' או
.... ואני עומד לעלות למאזר ....
ברצון האל (ואברר) זאת; ושילמתי בשבילך את התוספת בעד משאוי
הפשתים ועץ האודם, החלוקה ודמי ההובלה, ושלחתי את מוסא אלאספאקצי ועמו ק"נ רבעי דינר
שהם העישור בעד כל אנשינו, אבל הוא לא ימכור בשבילם כלום; והגיע אלי מכתב מסודאן, 
והוא כותב שקיבל ממנו מוסא (הכול) חוץ מק"מ רבעי דינר שנסע עמם; כאשר יגיע 

recto, right margin
אקח את יתרת החשבון .... ; (אשר) הועבר ב'קנבאר': משאוי שכתוב עליו (מחוק: יעקב בן יצחק) יעקב בן כלף, הוא אל אברהם בן פראח, ואיני יודע אם המשאוי הזה נותר משני המשואים שבשותפות בינך ובינו או אם זה לחשבונו הפרטי....