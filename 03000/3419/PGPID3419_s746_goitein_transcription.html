
<html>
    <head>
        <title>Transcription of Letter: T-S 16.13</title>
    </head>
    <body style="max-width: 860px; margin: auto">
        <h1>Transcription of Letter: T-S 16.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00013/canvas/2">
                    
                    
                    
                        <h3>verso</h3>
                    
                        <ol>
<li>על שמך</li>
<li>כתאבי יא] סידי ומולאי [אטאל] אללה בקאך ואדאם סלאמתך ונעמתך מן אלמדינה</li>
<li>ואנא בחאל כמא שא אללה [וכמא ות]עלם מן גאיחתי וגואיח אלנאס פי הדה אלמרכבין אל</li>
<li>מנחוסה אסל אללה יצברני ויצברהם ויכלף עלי ועליהם בכיר ואן יכלף אליך</li>
<li>. . . .] באלכיר והדא(!) אנא אשרח ענד וצולי בעת אלפצא (!) ואשתרית לך תובין מריש</li>
<li>כלה מע ה פראך ודרא ושדת רזמה פיהא דרא ליתימה סאלני פי שראה סידי</li>
<li>אבי אלפרג נסים ולה הו איצא חכתין דהב ואחדה פיהא כ ואכרה ח ולכאצתי</li>
<li>א[נא] ד אחקאק פיהם קקיז רבאעי דהב מסלוך ומגזול ואלי בן גנוני דרא ואלי אפרים</li>
<li>בן כל]וף אלצאיג דרא ד שואשי מדהבא //ו אלי אבי אלכיר בן מדיני פרכה// אלגמיע מע אלכלה אלמריש ואלפראך&nbsp;ואלדרא </li>
<li>מע דרה(!) אלי סידי אבו יעקב יוסף בן פרח פי רזמה כאנת צחבת בן אליתים הדא</li>
<li>פי אלמרכב אלואחד אלדי לסודאן וכאן לכאצתי אנא פיה ל מד קמח וכאן אכי</li>
<li>רכב פיה כרג עריאן וצאע גמיע מא מעה וכאן פי מרכב בן נעמת אללה מה</li>
<li>מד קמח מנהא אלי נסים צהרכם כ מד ואלי יוסף בן פרח כ מד וה אמדאד</li>
<li>אלי עטא בן מעך ואלגמיע אנפדתה בחצרת גמאעה מן אצחאבנא ואלרזמה</li>
<li>שדתהא בחצרת אליהוד ואנפדתהא אלי מאזר אלי מימון וחק יום שבת לקד</li>
<li>צעב עלי רחל אלנאס אכתר מן רחלי פאסל אלדי ישראל אן יעגל עלי באלכלף</li>
<li>ועליהם ומא ורד עלי קלבי מן רחלאת אצחאבנא בוחן כליות ולב יעלמה</li>
<li>וכאן בעת אלפצא(!) סער יא &gt; אלא כרו בדינ צח וזנהא שלב ורב צח פיהא בעד אל</li>
<li>געל צה רבאעי אשתרית לך אלכלה אלמריש ע רבאעי חבה חבה ה פראך כב</li>
<li>ורבע דרא ח רבאעיא ו דרא אלגמיע ק רבאעי ורבאעי וכנת כאתבתך וערפתך מא</li>
<li>קאסית מן אלסבע פי אללאך ומא קדרת עלי שי ואן דכלת מעה אנא ובן אלצאיג</li>
<li>פי אלצמאן וחלף לא אכד צמאן לאן לה הון קראבה ונכשא לא ימות וקד גולבת</li>
<li>וקד תקדם כתאבי אליך ערפתך מא קאסיתה פי אלרחל אלדי כאן פי קנבאר אלאמיר</li>
<li>וקד צמנת אלי אלשיך אבי עבדאללה אן תצל מן ענדך ברא לה באלעדל אלכתאן</li>
<li>אלדי אוציב באסמך כ עוד בקם פתסרע בכתבת(!) אלברא נסכתין וכדלך</li>
<li>תאכד עליך אלגואל פימא הו ברסמהם וסידי אבי אלחסן בן סגמאר יכתב</li>
<li>ברא ללשיך ען ו אעדאל כתאן ויצמן אלדרך ען אכי'ה ואלסרעה תם אלסרעה</li>
</ol>
                    
                        <h3>verso, right margin, diagonal lines written upside down</h3>
                    
                        <ol>
<li>ומא&nbsp;</li>
<li>נעלם&nbsp;</li>
<li>ישהד&nbsp;</li>
<li>אללה&nbsp;</li>
<li>מא&nbsp;</li>
<li>נכתב&nbsp;</li>
<li>אליך&nbsp;</li>
<li>מן שגל&nbsp;</li>
<li>קלבי&nbsp;</li>
<li>פאסל&nbsp;</li>
<li>אללה&nbsp;</li>
<li>אן&nbsp;</li>
<li>יחמל&nbsp;</li>
<li>עלי&nbsp;</li>
<li>קלבי&nbsp;</li>
<li>ויהדיני&nbsp;</li>
<li>ויהדי&nbsp;</li>
<li>קלבי&nbsp;</li>
<li>וקד&nbsp;</li>
<li>וצל&nbsp;</li>
<li>[. . . .]&nbsp;</li>
<li>מ[רכ]ב&nbsp;</li>
<li>סע [. .&nbsp;</li>
<li>בעד&nbsp;</li>
<li>תעב</li>
</ol>
                    
                        <h3>verso, top margin, diagonal lines written upside down</h3>
                    
                        <ol>
<li>קלב&nbsp; </li>
<li>וקד אנהרש&nbsp;</li>
<li>עלי כתאן&nbsp;&nbsp;&nbsp;</li>
<li>אן כתיר&nbsp;</li>
<li>ואלעדל אלדי&nbsp;</li>
<li>כאן לכם פיה&nbsp;</li>
<li>קבצו בן אל&nbsp;</li>
<li>צאיג אלדי&nbsp;</li>
<li>כאן פי'ה אל&nbsp;</li>
<li>קאטר ואל&nbsp;</li>
<li>ניל אלדי לי&nbsp;</li>
<li>פיהם אל&nbsp;</li>
<li>תלתין וקד&nbsp;</li>
<li>באע לכם&nbsp;</li>
<li>בן אלצאיג&nbsp;</li>
<li>קטעה קרפה&nbsp;</li>
<li>כאנת פיה&nbsp;</li>
<li>צה רבאעי&nbsp;</li>
<li>אלקנט</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00013/canvas/1">
                    
                    
                    
                        <h3>recto</h3>
                    
                        <ol>
<li>וגעלתה באע אלשיאן ג &gt; בדינ ואנא נעטי מא יכצכם פי אלתלת מן תמן</li>
<li>אלשיאן ותמן אלניל //לכלוף// ולעל יהתדי קלבי הדה אלגמעה נכתב לך כתאב אשרח</li>
<li>מן הדא ווצל אכי אלי ענדי עריאן וזוגתה מעה פאללה יקים לה אלעוץ</li>
<li>וכתבת ען סרעה ואלסלאם עליך וסידי אבי אלפרג נסים אתם אלסלאם וסידי</li>
<li>אבו(!) אלכיר אלסלאם וחסבי תקתי באללה וחדה ובה אסתעין ובעד אן כתבת אל</li>
<li>כתאב וצל שאול בכתאבך אלי תמאם ואנת תלומני פיה בסבב אלעלאוה ומא</li>
<li>פעלתה מעך ומע אצחאבנא אללה יכאפיני בה סריע ולולא כוני פי אלגראב</li>
<li>לבעד ען גמיע אצחאבנא מא כאן פי אלקנבאר וראית מן וגה אלדין ומא עקדתה</li>
<li>מעך אן נצמן ללשיך אבי עבד אללה אלי אן תצל אליה אלבראואת מן קבלכם ודלך</li>
<li>תכתב נסכתין תדכר יקול אבו סעיד בן אלתהרתי אן כאן לי פי אלקנבאר כתאן ובקם</li>
<li>והו עדל כ עוד וקד קבצהא לי זכאר וקד אברית אלשיך אבו עבדאללה מחמד בן</li>
<li>אלחסין מנהא ואלואצל אלי פלאן הו אלואצל אלי ותשהד פיהא בן אלרמאח ואבו אלעיש</li>
<li>ואלמסאפרין ובן אלגריאני ותסרע באנפאדהא לאן ביני ובינה אן גא עיד אלכביר</li>
<li>ולם תצל אלבראואת מן כל מן לה פי אלקנבאר שי אן נעיד עליה מא סלמה אליי</li>
<li>פתגעל בן אלגזאל יכתב וסידי אבי אלחסן בן סגמאר עלי רוחה ויצמן דרך אכיה</li>
<li>ולא תפרט ואמא לאימתך עלי אלעלאוה מא תסוא שי לאני מא אבקית פיה(!) שי</li>
<li>ודאלך אן ערפני מוסי אלאצפאקצי אן מהדי אלראיץ אכד גמיע מא כאן פיהא</li>
<li>תם אני מצית ללשיך וערפתה בדלך קאל לי אש אלדליל עלי צחה קולך דפעה ותאניה</li>
<li>חתי אנתהרני פאללה יכלף עליכם באלכיר ואמא מסלה אלג אעדאל אלדי כאנת</li>
<li>פי] אלגפלוני הדא(!) אנא אשרח קצתהא כאן לי אנא פי אלגפלוני עדלין כתאן ואחד</li>
<li>מיסארי וואחד בוצירי ואלג אעדאל אלדי לכם אנתם אסיוטי פאתפק ענד</li>
<li>תשתית אלמרכב פי גזאיר אלקרשי באעו לי עדלין ודאוהא גפארה אלי</li>
<li>גבארה פענד וצולה אלי . . . . קבץ לי . . .ל. מנהם אלג אעדאל וקבץ מנהם</li>
<li>מן] אעלאה אלחסאבך(!) אלעדלין בעד מא כרג אלתקסיט ואלגפארה ובקית אל</li>
<li>סתה ואלאעדאל מכזונה לוקתי הדא מא נעלם אן כאן הי אלג אלאסיוטי או</li>
<li>. . . . . . . . . . . . . .].ל.ל. .וא עלי אל.ליע אלי מאזר אנא נשד</li>
<li>. . . . . .]. . . .[. . . . .]ידלך ו. . . . . . . מא .אר עליך פי אלעדל אל</li>
<li>כתאן ואלבקם אלתקסיט ואלסלפה ווגהת מוסי אלאצפאקצי ומעה קיה רב</li>
<li>יזן אלעושר ען גמיע אצחאבנא ולא יביע להם שי פוצל אלי כתאב סודאן</li>
<li>ידכר אן קבץ מנה מסוי גיר מא מצא בה קמ רבאעי וענד וצולו</li>
</ol>
                    
                        <h3>recto, right margin, diagonal lines written upside down</h3>
                    
                        <ol>
<li>נאכד&nbsp;</li>
<li>. .]. .אל&nbsp;</li>
<li>. . . . . // ונ[. . .&nbsp;</li>
<li>. . . .&nbsp;</li>
<li>. . . .&nbsp;</li>
<li>תו.[. .&nbsp;</li>
<li>פי אל&nbsp;</li>
<li>קנבאר&nbsp;</li>
<li>אלכל עליה&nbsp;</li>
<li>. . . . . .&nbsp;</li>
<li>. . . . .&nbsp;</li>
<li>בן כלף&nbsp; </li>
<li>והו אלי&nbsp;</li>
<li>אברהם&nbsp;</li>
<li>בן פראח&nbsp;</li>
<li>ומא&nbsp;</li>
<li>נעלם&nbsp;</li>
<li>אן כאן&nbsp;</li>
<li>הדא&nbsp;</li>
<li>אלי עדל&nbsp;</li>
<li>בקית&nbsp;</li>
<li>אלעדלין&nbsp;</li>
<li>אלדי&nbsp;</li>
<li>בינך&nbsp;</li>
<li>ובינה&nbsp;</li>
<li>או הדא&nbsp;</li>
<li>אלי&nbsp;</li>
<li>כאצתה</li>
</ol>
                    
                </div>
            
        </section>
    </body>
</html>
