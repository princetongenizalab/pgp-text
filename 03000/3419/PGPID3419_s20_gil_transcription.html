
<html>
    <head>
        <title>Transcription of Letter: T-S 16.13</title>
    </head>
    <body style="max-width: 860px; margin: auto">
        <h1>Transcription of Letter: T-S 16.13</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00013/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">על ש'מ'ך'</span></li>
<li><span lang="he">[כתאבי] יא[סי]די ומולאי [אטא]ל אללה בקאך ואדאם סלאמתך ונעמתך מן אלמדינה מסתהל כסליו</span></li>
<li><span lang="he">ואנא בחאל כמא שא אללה [ת]עאלי מן גאיחתי וגואיח אלנאס פי הדה אלמרכבין אל</span></li>
<li><span lang="he">מנחוסה אסל אללה יצברני ויצברהם ויכלף עלי ועליהם בכ'יר ואן יכלף עליך</span></li>
<li><span lang="he">ו[אה]לך באלכיר והדא אנא אשרח ענד וצולי בעת אלפצ'ה ואשתרית לך תובין מריש</span></li>
<li><span lang="he">כלה מע ה' פראך וודא ושדת רזמה פיהא ודא אלי יתימה סאלני פי שראהא סידי</span></li>
<li><span lang="he">אבו אלפרג נסים ולה הו איצ'א חבתין דהב ואחדה פיהא כ' ואכרה ח' ולכאצתי</span></li>
<li><span lang="he">אנ[א] ד' אחקאק פיהם ק'ק'י'ז' רבאעי דהב מסלוך ומגזול ואלי בן גנוני רדא ואלי אפרים</span></li>
<li><span lang="he">[בן כלו]ף אלצאיג רדא ד' שואשי מדהבה //ואלי אבי אלכיר בן מדיני פרכה// אלגמיע מע אלכלה אלמריש ואלפראך ואלרדא</span></li>
<li><span lang="he">&nbsp;מע רדה אלי סידי אבו יעקב יוסף בן פרח פי רזמה כאנת צחבת בן אליתים הדא</span></li>
<li><span lang="he">&nbsp;פי אלמרכב אלואחד אלדי לסודאן וכאן לכאצתי אנא פיה ל' מד קמח וכאן אכי</span></li>
<li><span lang="he">&nbsp;רכב פיה כרג עריאן וצ'אע גמיע מא מעה וכאן פי מרכב בן נעמת אללה מ'ה'</span></li>
<li><span lang="he">&nbsp;מד קמח מנהא אלי נסים צהרכם כ' מד ואלי יוסף בן פרח כ' מד וה' אמדאד</span></li>
<li><span lang="he">&nbsp;אלי עטא בן עמך ואלגמיע אנפדתה בחצ'רת גמאעה מן אצחאבנא ואלרזמה</span></li>
<li><span lang="he">&nbsp;שדתהא בחצ'רת אליהוד ואנפדתהא אלי מאזר אלי מימון וחק יום ש'ב'ת' לקד</span></li>
<li><span lang="he">&nbsp;צעב עלי רחל אלנאס אכתר מן רחלי פאסל אלהי ישראל אן יעגל עלי באלכלף</span></li>
<li><span lang="he">&nbsp;ועליהם ומא ורד עלי קלבי מן רחאלאת אצחאבנא בוחן כליות ולב יעלמה</span></li>
<li><span lang="he">&nbsp;וכאן בעת אלפצ'ה סער י'א'&gt;' אלא כ'ח' בדי'נ' צח וזנהא ש'ל'ב' ורב' צח פיהא בעד אל</span></li>
<li><span lang="he">&nbsp;געל צ'ה' רבאעי אשתרית לך אלכלה אלמריש ע' רבאעי חבה חבה ה' פראך כ'ב'</span></li>
<li><span lang="he">&nbsp;ורבע' רדא ח' רבאעיה ו' דר'&gt; אלגמיע ק' רבאעי ורבאעי וכנת כאתבתך וערפתך מא</span></li>
<li><span lang="he">&nbsp;קאסית מן אלסבע פי אללאך ומא קדרת עלי שי ואן דכלת מעה אנא ובן אלצאיג</span></li>
<li><span lang="he">&nbsp;פי אלצ'מאן וחלף לא אכד צ'מאן לאן לה הון קראבה ונכשא לא ימות וקד גולבת</span></li>
<li><span lang="he">&nbsp;וקד תקדם כתאבי אליך ערפתך מא קאסיתה פי אלרחל אלדי כאן פי קנבאר אלאמיר</span></li>
<li><span lang="he">&nbsp;וקד צ'מנת אלי אלשיך אבי עבד אללה אן תצל מן ענדך ברא לה באלעדל אלכתאן</span></li>
<li><span lang="he">&nbsp;אלדי אוציב באסמך כ' עוד בקם פתסרע בכתבת אלברא נסכתין וכדלך</span></li>
<li><span lang="he">&nbsp;תאכד עלי בן אלגזאל פי מא הו ברסמהם וסידי אבו אלחסן בן סגמאר יכתב</span></li>
<li><span lang="he">&nbsp;ברא ללשיך ען ו' אעדאל כתאן ויצ'מן אלדרך ען אכיה ואלסרעה תם אלסרעה</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">ומא</span></li>
<li><span lang="he">נעלם</span></li>
<li><span lang="he">ישהר</span></li>
<li><span lang="he">אללה</span></li>
<li><span lang="he">מא</span></li>
<li><span lang="he">נכתב</span></li>
<li><span lang="he">אליך</span></li>
<li><span lang="he">מן שגל</span></li>
<li><span lang="he">קלבי</span></li>
<li><span lang="he">&nbsp;פאסל</span></li>
<li><span lang="he">&nbsp;&nbsp;אללה</span></li>
<li><span lang="he">&nbsp;אן</span></li>
<li><span lang="he">&nbsp;יחמל</span></li>
<li><span lang="he">&nbsp;עלי</span></li>
<li><span lang="he">&nbsp;קלבי</span></li>
<li><span lang="he">&nbsp;ויהדיני</span></li>
<li><span lang="he">&nbsp;ויהדי</span></li>
<li><span lang="he">&nbsp;קלבי</span></li>
<li><span lang="he">&nbsp;וקר</span></li>
<li><span lang="he">&nbsp;וצל[ת]</span></li>
<li><span lang="he">&nbsp;מראכב</span></li>
</ol>
                    
                        <h3>Verso, upper margin</h3>
                    
                        <ol>
<li><span lang="he">תעב</span></li>
<li><span lang="he">קלב</span></li>
<li><span lang="he">וקד אנהרש</span></li>
<li><span lang="he">עלי כתאן</span></li>
<li><span lang="he">אן כתיר</span></li>
<li><span lang="he">ואלעדל אלדי</span></li>
<li><span lang="he">כאן לכם</span></li>
<li><span lang="he">קבצ'ו בן אל</span></li>
<li><span lang="he">צאיג אלדי</span></li>
<li><span lang="he">&nbsp;כאן פיה אל</span></li>
<li><span lang="he">&nbsp;קאטר ואל</span></li>
<li><span lang="he">&nbsp;ניל אלדי לי</span></li>
<li><span lang="he">&nbsp;פיהם אל</span></li>
<li><span lang="he">&nbsp;תלתין וקר</span></li>
<li><span lang="he">&nbsp;באע לכם</span></li>
<li><span lang="he">&nbsp;בן אלצאיג</span></li>
<li><span lang="he">&nbsp;קטעה קרפה</span></li>
<li><span lang="he">&nbsp;כאנת פיה</span></li>
<li><span lang="he">&nbsp;לך רבאעי</span></li>
<li><span lang="he">&nbsp;אל[ &nbsp; &nbsp; &nbsp; &nbsp; ]</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00013/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">וגעלתה באע אלשיאן ג'&gt;' בדינ' ואנא נעטי מא יכצכם פי אלתלת מן תמן</span></li>
<li><span lang="he">אלשיאן ותמן אלניל //לכלוף// ולעל יהתדי קלבי הדה אלגמעה נכתב לך כתאב אשרח</span></li>
<li><span lang="he">מן הדא ווצל אכי אלי ענדי עריאן וזוגתה מעה פאללה יקים לה אלעוץ'</span></li>
<li><span lang="he">וכתבת ען סרעה ואלסלאם עליך וסידי אבי אלפרג נסים אתם אלסלאם וסידי</span></li>
<li><span lang="he">אבו אלכיר אלסלאם וחסבי תקתי באללה וחדה ובה אסתעין ובעד אן כתבת אל</span></li>
<li><span lang="he">כתאב וצל שאול בכתאבך אלי תמאם ואנת תלומני פיה בסבב אלעלאוה ומא</span></li>
<li><span lang="he">פעלתה מעך ומע אצחאבנא אללה יכאפיני בה סריע ולולא כוני פי אלגראב</span></li>
<li><span lang="he">לבעד ען גמיע אצחאבנא מא כאן פי אלקנבאר וראית מן וגה אלדין ומא עקדתה</span></li>
<li><span lang="he">מעך אן נצ'מן ללשיך אבי עבד אללה אלי אן תצל אליה אלבראואת מן קבלכם ודלך</span></li>
<li><span lang="he">&nbsp;תכתב נסכתין תדכר יקול אבו סעיד בן אלתהרתי אן כאן לי פי אלקנבאר כתאן ובקם</span></li>
<li><span lang="he">&nbsp;והו עדל כ' עוד וקד קבצ'הא לי זכאר וקד אברית אלשיך אבו עבדאללה מחמד בן</span></li>
<li><span lang="he">&nbsp;אלחסין מנהא ואלואצל אלי פלאן הו אלואצל אלי ותשהד פיהא בן אלרמאח ואבו אלעיש</span></li>
<li><span lang="he">&nbsp;ואלמסאפרין ובן אלגריאני ותסרע באנפדהא לאן ביני ובינה אן גא עיד אלכביר</span></li>
<li><span lang="he">&nbsp;ולם תצל אלבראואת מן כל מן לה פי אלקנבאר שי אן נעיד עליה מא סלמה אליי</span></li>
<li><span lang="he">&nbsp;פתגעל בן אלגזאל יכתב וסידי אבי אלחסן בן סגמאר עלי רוחה ויצ'מן דרך אכיה</span></li>
<li><span lang="he">&nbsp;ולא תפרט ואמא לאימתך עלי אלעלאוה מא תסוא שי לאני מא אבקית פיה שי</span></li>
<li><span lang="he">&nbsp;ודאלך אן ערפני מוסי אלאצפאקצי אן מהדי אלראיץ אכד גמיע מא כאן פיהא</span></li>
<li><span lang="he">&nbsp;תם אני מצ'ית ללשיך וערפתה בדלך קאל לי אש אלדליל עלי צח'ה קולך דפעה ותאניה</span></li>
<li><span lang="he">&nbsp;חתי אנתהרני פאללה יכלף עליכם באלכ'יר ואמא מסלה אלג' אעדאל אלדי כאנת</span></li>
<li><span lang="he">&nbsp;פי אלגפלוני הדא אנא אשרח קצתהא כאן לי אנא פי אלגפלוני עדלין כתאן ואחד</span></li>
<li><span lang="he">&nbsp;מיסארי וואחד בוצירי ואלג' אעדאל אלדי לכם אנתם אסיוטי פאתפק ענד</span></li>
<li><span lang="he">&nbsp;תשתית אלמרכב פי גזאיר אלקרשי באעו לי עדלין ודאוהא גפארה אלי</span></li>
<li><span lang="he">&nbsp;ג'בארה פענד וצולה אלי מאזר קבץ' לי בן כלנוף מנהם כ'ג' אעדאל וקבץ' מעה[א]</span></li>
<li><span lang="he">&nbsp;[מן] אעלאה אלחסאב פ[י] אלעדלין בעד מא כרג אלתקסיט ואלגפארה ובקית אל</span></li>
<li><span lang="he">&nbsp;ס[&nbsp; &nbsp; &nbsp; ]ה ואלג' אעדאל מכזונה לוקתי הדא מא נעלם אין כאן הי אלג' אלאסיוטי או</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ואנא עלי אלטלוע אלי מאזר [ &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;אן שא אללה ונ[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] דלך וקד וזנת ענך מא זאד עליך פי אלעדל אל</span></li>
<li><span lang="he">&nbsp;כתאן ואלבקם אלתקסיט ואלסלפה ווגהת מוסי אלאספאקצי ומעה ק'נ' רב'א'</span></li>
<li><span lang="he">&nbsp;יכון אלעושר ען גמיע אצחאבנא ולא יביע להם שיי פוצל אלי כתאב סודאן</span></li>
<li><span lang="he">&nbsp;ידכר אן קבץ' מנה מוסי גיר מא מצ'א בה קמ' רבאעי וענד וצולו(!)</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">נאכד</span></li>
<li><span lang="he">[בקי]ה אל</span></li>
<li><span lang="he">חסאב</span></li>
<li><span lang="he">&hellip;.</span></li>
<li><span lang="he">&hellip;.</span></li>
<li><span lang="he">&hellip;.</span></li>
<li><span lang="he">אוצל</span></li>
<li><span lang="he">פי אל</span></li>
<li><span lang="he">ק[נ]באר</span></li>
<li><span lang="he">&nbsp;עדל עליה</span></li>
<li><span lang="he">&nbsp;[[יעקב]]</span></li>
<li><span lang="he">&nbsp;[[בן יצחק]]</span></li>
<li><span lang="he">&nbsp;יעקב</span></li>
<li><span lang="he">&nbsp;בן כלף</span></li>
<li><span lang="he">&nbsp;והו אלי</span></li>
<li><span lang="he">&nbsp;אברהם</span></li>
<li><span lang="he">&nbsp;בן פראח</span></li>
<li><span lang="he">&nbsp;ומא</span></li>
<li><span lang="he">&nbsp;נעלם</span></li>
<li><span lang="he">&nbsp;אן כאן</span></li>
<li><span lang="he">&nbsp;הדא</span></li>
<li><span lang="he">&nbsp;אלעדל</span></li>
<li><span lang="he">&nbsp;בקית</span></li>
<li><span lang="he">&nbsp;אלערלין</span></li>
<li><span lang="he">&nbsp;אלדי</span></li>
<li><span lang="he">&nbsp;בינך</span></li>
<li><span lang="he">&nbsp;ובינה</span></li>
<li><span lang="he">&nbsp;או הדא</span></li>
<li><span lang="he">&nbsp;אלי</span></li>
<li><span lang="he">&nbsp;כאצתה</span></li>
</ol>
                    
                </div>
            
        </section>
    </body>
</html>
