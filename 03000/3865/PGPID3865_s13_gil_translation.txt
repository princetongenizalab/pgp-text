recto

(7−1) .... והודעתי .... אל יילקחו ממני חייך .... (אלוהים) ייתן לנו נוי על ידי חייך, וייתן חיים ל.... ואני וכל ישראל .... הגיעו שתי אוניות ספרדיות, אחרי .... והגיעו באחת מהן ד' יהודים מתוך כלל.... והביאו עמם מכתב לאברהם .... (עומד)
 
 
 
 
 
 
לחזור ; כמו כן חששנו שייסע לספרד, כי נסע באופן שכזה; אלוהים
יכתוב אותו לשלום. ונשארו ב'ג'בל' ד' אוניות שנצפו, ויש לי בהן חלק
מהסכום הקטן ששלחתי, אלוהים יתעלה יעניק לו שלום. לפני כן, אדוני, הגיעה בשבילי
עם רחמים כמות משי ושמתי ידי על חלק ממנו, פ' רטלים בקירוב, ובינתיים התמוטט
מחירו, שהיה שלושים וכמה והתחילו, אני נשבע באבי, להציעו בכ' דינרים בעד י', וגרם לי 
הדבר צער רב מאוד; אלוהים יתעלה ימציא חילופין טובים, ברצון האל. לפני כן, אדוני,
פקדה את בני, ייתן לו (אלוהים) חיים, ואת אחותו הגדולה, מחלת אבעבועות, וכבר התייאשתי מהם ויצאתי
מדעתי, עד אשר רצה הבורא יתעלה שמך והם בריאים בגופם יותר משהיו, אף על פי
שהם חלשים עכשיו, אבל ביחס למה שהיו, זה הרבה. היינו אומרים
אוי ואבוי, זו מחלת האבעבועות, כי, אדוני, יצאו להם המון אבעבועות והם גירדו אותן, ואולי 
ניצלו מצרה יותר גדולה(?); אבקש ממך, אדוני, שלא תפסיק להתפלל למענם תפילה טובה, 
אל ייקח מאתנו אלוהים את חייך. כתבת, אדוני, שקנית אבני תכלת בלתי מעובדות; אם
הן נקיות טהורות כחולות בלי חורים הן טובות והלוא כאן יש הרבה מזה
והורידו את מחירן בגלל החיקויים מזכוכית, ואף על פי כן אין לנו ידיעות עליהן.
אבקש ממך שאם יש שם (אבני תכלת) שהן טובות למכירה, או רכות, בלי סימנים, הוסף לי מהן י' מנים,
יהיו בעמלה בינינו; ואם מה שאצלך הן מן הסוג הזה ....
בעמלה, נסיים אותן לפני שיסעו המגרבים.

verso

הזדמנו לי כאן ג' כיסים אבן אודם, קניתי אותם, וקינאו בי בגללם ;
וחשבתי שזכיתי בהם, אבל קיבלתי מכתב ממוסא והוא כותב: לא היה לך
בו רווח ; זאת לידיעתך, אדוני. לפני כן ביקשתי מהדרתך, כי תדבר
בשבילי עם יוסף אלדמיאטי על מה שהיה לי אצלו; אבל הוא ירד, אחרי שהקנה לי
שהוא ימסור את הסכום עד סוף סיון, חזר עכשיו ואמר לי שהוא התכוון שאבוא עם (הסחורה) 
ואמכור אותה. אבקש ממך, אדוני, שתדבר על לבו בעניין זה..... כתב לך אדוני הכוהן בן נסים 
שהוא נשאר חייב לי ג' דינרים ומשהו; כמו כן, אדוני, אבו אלסרור בן נתן, אבקש ממך שתחזור ותדבר עמו
בטובך; דיברתי עם האדון אבו אלחסן עלי ....
ואני אחזור ואדבר עמך בכל זאת; ואם יש לך אדוני צורך בקנייה, כבדני בו, כי אשמח
בזאת; קבל את מיטב דרישות השלום, ולאדוני אבו סעד דרישות שלום ... דרישות שלום. 
