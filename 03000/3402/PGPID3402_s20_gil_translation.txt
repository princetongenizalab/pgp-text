recto

(2-1) אני כותב לך, אדוני ורבי הנכבד, ייתן לך אלוהים אריכות ימים לטובה וישמרך וישגיח עליך 
 
(4-3) ואת מיטב המזל אל ימנע ממך (כאשר) שלומי טוב ואני בריא, אבל אני מתגעגע אליך מאוד, 
 
(6-5) מאלוהים אבקש שיקרב את פגישתנו בטובו ובחסדו, כי קרוב הוא להיענות והוא גיבור לעשות זאת. 
 
(7–8) אשר למה שרצית לדעת: קיבלתי פתק ממנו, ובו הוא כותב לי 
 
(9–10) שכבר קנה לך בהאר לכה וכבר ארז ארגמן. אני אודיע לו שאינני יכול לקבל 
 
(12-11) דבר בשבילו כי מיד לאחר צאתי מאצלך החלטתי לנסוע לספרד. ואף על פי 
 
(14-13) שהוא .... אך ורק בפריקת האונייה. ואני כבר פונה לדרך, לנסוע למהדייה ; על כן, 
 
(16-15) אם מתכוון אתה לשלוח את קצת הסחורות שלך למהדייה, שלח והודע לי בטרם 
 
(17–18) אפליג, כי לא יהיה זה נכון מצדי לקבל את סחורותיך אלא אם תורה לי זאת במכתב 
 
(19–20) בהוראה ממך; על כן אל נא תשהה את מכתבך אלי, כדי שלא תתעכבנה סחורותיך באלכסנדריה 
 
(21–23) ואל נא תשלח את מכתבך אלא עם מישהו שאתה יודע שהוא ...., שיביא אותו וישלח אותו עם עגלון 
 
(24-23) אל חנות הלאל בן בניאם. אני שולח לך דרישות שלום, וגם אבי שולח לך דרישות שלום, 
 
(26-25) והוא מרבה לשאול עליך. בן דודך לא מצא שמרים שיקנה בשבילך 
 
(27–28)..... אצל שום אדם, כי אינם בנמצא אצל איש, חוץ מאשר אצל בן בבוש, ו' שעבר זמנם, והוא שילם לו 
 

recto, right margin
ד' דינרים הקנטאר, אבל לא מכר. זאת לידיעתך. אני שולח לך דרישות שלום. 
 
verso, top margin
מכתבי זה אליך (נכתב) בליל אסרו חג. 
 
verso, address
לאדוני הנכבד ערוס ב"ר יוסף נ"ע, ייתן לו אלוהים אריכות ימים ויתמיד את גדולתו; מבנו זכרי ב"ר חננאל ס"ט. יגיע מכתב זה אל אלצפין, חנות ערוס; מסור ותזכה לגמול (מאלוהים). 
 