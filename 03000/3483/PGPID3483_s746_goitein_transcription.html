
<html>
    <head>
        <title>Transcription of Letter: T-S 16.277</title>
    </head>
    <body style="max-width: 860px; margin: auto">
        <h1>Transcription of Letter: T-S 16.277</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00277/canvas/1">
                    
                    
                    
                        <ol>
<li>עמי עשו שקר החן והבל היופי אשה יראת וגו</li>
<li>אלי חצרה אלואלדה אלעזיזה אלמופקה אלסעידה ופקהא אללה תע</li>
<li>ואטאל בקאהא ואדאם עזהא ולא אוחש מן כדמתהא וקריב</li>
<li>ליס בעיד יגמע אלשמל בהא הי ואלאכוה אלמופקין אלעזיזין</li>
<li>פרג אללה ורשיד ופקהם אללה תע ושמלהם ברחמתה וענאיתה</li>
<li>וינהי אלי עלמהם אלכרים אן אלממלוך טיב פי עאפיה בענאיה</li>
<li>אלהי הרוחות ורופא כל בשר ואנא יא ואלדתי משתאק אלי</li>
<li>נטרכם אלכרים כתיר כתיר גדא וסמעת באנך צעיפה</li>
<li>פשק אלאמר עליי גדא וצעב עליי וקצדת אן אגי אלי כדמתך</li>
<li>מא קדרת לאגל כרי אלבהימה ומשקה אלטריק וכלפהא</li>
<li>ו]כנת רמד ואליום ברוך השם אנא טיב והני אלסר וטיב אל</li>
<li>עיש מן פצל אל שדי וסובל הכל וסומך נופלים ועוזר</li>
<li>דלים וישהד אללה [ תע . . . . . .]ק . . . אלראזק לקד [תאלמת]</li>
<li>כתיר למא סמעת באנך צעיפה ומא פי ידי חילה ולאכן</li>
<li>יגבר צדעך דיין אלמנות ואבי יתומים כי הוא יכאיב</li>
<li>ו]יחבש וג ואללה תע למען שמו המיוחד בעולמו</li>
<li>.] יסתרנא בחאיתך ובקאך יא גאמעה אלשמל ויא תאג</li>
<li>ר]אסנא וקד דכלת ביתי מן מדה ארבעה שהור וכוני יא</li>
<li>ואלדתי טיבה אלדי כנת תדעי לי בה חצל באנהא אשה</li>
<li>כ]שרה צדקת טובת מראה מאד בתולה וא ל יד ומא</li>
<li>כ]לת מן אכלאקך אלכרימה אלגמילה אלחסנה אלראיסה</li>
<li>שי והי משתאקה אלי נצרך אלשריף ושק עליהא צעפך</li>
<li>פאללה תע יגמע אלשמל בך קריב ואנתי טיבה פי עאפיה</li>
<li>ומא אריד //מן\\ אחסאנך וצדקאתך אלא תתפצלי עליי באל</li>
<li>דעא לי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00277/canvas/2">
                    
                    
                    
                        <h3>verso</h3>
                    
                        <ol>
<li>פי אלליל ואלנהאר כמא עואידך עליי וסמעת אנכם</li>
<li>⟦אלסידור מא⟧ ארדדתוה אלפצה אלדי כאן אלסידור</li>
<li>מרהון עליהא מא רצי יעטיה לכם פקולוא(!) אלי סלימאן</li>
<li>אל]עטאר קאל לך פלאן באמארה מא וגדתה פי בלביס</li>
<li>פ]י אלכאן אלדי ברא דרב אלשאם ואנת ראיה אלי ארץ</li>
<li>י]שראל מהרה תבנה ותכונן אנת ואלשיך מופק אלהון</li>
<li>ו]סעיד בן אלכאתב שצ ונאצר בן טיב ויהושע בן אלגארך</li>
<li>ומו]סי בן מרדוך ובן אבו סעד אלכאדם סט ואעטאך</li>
<li>פ]תח ונצף וקרה ואעטיתהא לה ובאלאמארה כאנוא</li>
<li>אלגמאל סאפרוא וכלוכם פי אלכאן ואסבתוא פיה</li>
<li>כלי פכר יעטיני אלסידור ואן כאן מא יעטיה לכם</li>
<li>כלי אכי פר גאללה [. . . . . . . . . . . . .] אלכאדם ירוח</li>
<li>אלי סידנא אלנגיד מור [י]הושע יעלה אלהים מעלתו</li>
<li>למעלה ויגדל כבודו תם יקול לה אעלם לי אלנגיד באמ</li>
<li>באמארה מא קלת לממלוכך סרור פי בלביס עלי אל</li>
<li>נסכה אלדי ללשיך יעקוב אכו אלמלמד או באמארה עברתהא</li>
<li>אלגיט או באמארה מא רחת אלי ואלי בלביס ווגהה אלי קאצי</li>
<li>בלביס ומא וגדתה כלץ לי אלסידור מן פלאן או כלי אכי</li>
<li>ירוח אלי אלשיך יעקוב אבו אלמלמד ויקול לה קאל פ.</li>
<li>פלאן באמארה מא אתעשא עבדך . . . . . . . . . . . .</li>
<li>וכדלך עלי אלמצחף וקבלה כלה וגזאח כלי מכר יעטיני</li>
<li>אלסידור בעד אלסלאם עלי ידיד נפשי אלופי ומידעי עטרת</li>
<li>ראשי אורי וישעי ונוגה שמשי מצודתי וסלעי חלקי וכוסי</li>
<li>מ ורבי חרש ומסגרי פרשי ורכבי קרית משושי קשתי וחרבי</li>
<li>הוא אדונינו וטפסרינו מלמדינו וכתרנו אלעזר אשר במיליו אני</li>
<li>נעזר המלמד נזר כל המלמדים וכתר השרידים</li>
</ol>
                    
                </div>
            
        </section>
    </body>
</html>
