
<html>
    <head>
        <title>Transcription of State document: T-S 13J20.5</title>
    </head>
    <body style="max-width: 860px; margin: auto">
        <h1>Transcription of State document: T-S 13J20.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00020-00005/canvas/1">
                    
                    
                    
                        <ol>
<li>ינהון אן ואלדהם סק[ט באלופאה וכלף אולאד</li>
<li>צגאר ואן מתולי אלמע[ונה במצר אכתם מוגוד</li>
<li>ואלדהם וואלדתהם ולם יבקי ללממאלי[ך מא יעישון</li>
<li>בה וכלף להם דוירה יסתתרון פיהא [וקסמא</li>
<li>מן אלמטבך וקד איצא אחתיט עליה וא[שתהר אנה</li>
<li>לם יעמל דיואן יום קט בל הו מעאמ[ל אלתגאר</li>
<li>וקד כאן לה אך כאתב פי אלדיואן יערף [מכארם כאן</li>
<li>רגלא פקיר חקיר וביד אלממאליך אבארי בינה[ובין ואלדהם קבל</li>
<li>ופאתה וענד ופאתה מתבתה ענד קאצי אלק[צאה וכאן</li>
<li>. . .] [[אל]]מכארם אלמדכור בינה ובין אבו זכרי צאחב [. . .</li>
<li>עדאוה ואראד אדיהם(!) עמל לה אוראק כלף פי תלך אלאיאם [לא</li>
<li>צחה להא כמא עמל לגירה ולגירה //ואעקלוא// פמן כופה מן אלעדאב ואל</li>
<li>עקובה כתב כטה בסתה מאיה דינאר אבאע גמלה גהאז</li>
<li>זוגתה ותצדק מן אכיה ומן גירה אלי קאם בארבע מאיה דינאר</li>
<li>פלמא תופי אבו זכרי רפע ענה אלתרסים אד אצחאב אלדואוין</li>
<li>פי הדא אלזמאן אלעאדל עלמוא אנהא טלם וכאן טאמע אן יעידוא</li>
<li>לה מא קד וזן פעאגלה אלופאה ובקי אכיה בעדה מדה ולם</li>
<li>יתטלב מנה שי ועדל הדה אלאיאם אלזאהרה ימנע מן טלם</li>
<li>אלממאליך ואן יטאלבוא בשי ליס פי גהתהם והם יסלון (!) ויצרעון</li>
<li>באלכשף ען קצייה ואלדהם וינעמלון פי דלך עלי קציה אלעדל ואסל</li>
<li>אנצאף ויכון להם סויה בסאיר אלכליקה אלדי שמלהם אלעדל</li>
<li>ואלרחמה והם יגדדון אלסואל בכרוג תוקיע כרים מתזוג באלעלאמה</li>
<li>אלעאדלה [[באלכשף ען]] באלאפראג ענהם ואיצאלהם אלי חקהם ליחין בדלך</li>
<li>חיאה מגדדה וישיע דלך פי אלאקטאר ואלאמצאר עאדל עליהם וחקל.</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00020-00005/canvas/2">
                    
                    
                    
                        <h3>Verso.</h3>
                    
                        <ol>
<li>. . . . . . . . אלממאלי]ך ורתת אבו אלפצאיל</li>
<li>. . . . . . . . . . . . . . . .] בן בקא אליהודי אלתאגר</li>
<li>ינהון אן ואלדהם] סקט באלופאה פי אלסאבע</li>
<li>עשר מן שעבאן סנה כמסה וארבעין וכמס מאיה</li>
<li>וכלף מן אלורתא תלתה בנאת וגל [אם טפל] וזוגה</li>
<li>פלם ישערוא אלממאליך בשי אלי אן גא אלי</li>
<li>ענדהם מתולי אלמעונה במצר ומעה שאהדין</li>
<li>ואתבתוא גמיע מוגד ואלד אלממאליך ואכתמו</li>
<li>עליה ולם יבקו ללממאליך שי קימתה דרהם פרד</li>
<li>חתי אכתם עליה לא פי דאר סכנה ולא פי אל</li>
<li>מטבך ולם יעלמוא אלממאליך לדלך סבב</li>
<li>לאן ואלדנא רגלא תאגר ומעאמל תגאר</li>
<li>ווכלא והו משהור בדלך ולם יעאמל אלדיואן</li>
<li>יום קט ולא צמן מנה [[קט]] צמאן ועדל הדה</li>
<li>אלאיאם אלזאהרה אלדי שאע פי אלבלאד אל</li>
<li>שאסעה ימנע מן טלם אלממאליך והם יסאלון</li>
<li>ויצרעון פי כרוג אלאמר אלעאל זאדה אללה נפאדא</li>
<li>בתוקיע כרים יעלוה אלעלאמה אלעאדליה</li>
<li>באלאפראג ענהם ואיצאלהם אלי מוגוד ואלדהם</li>
<li>ואזאלה אלאעתראץ ענהם לא פי מלך סכן</li>
<li>ולא פי מטבך ואלשד מנהם פי אסתכלאץ</li>
<li>חקוקהם מן ענד כל מן לואלדהם עליה דין</li>
<li>או גירה מן אלחקוק ואן לא יחתגר עליהם מחתגר</li>
<li>ואן ימכנה (!) מן מאל ואלדהם ליחק בדלך קיאם</li>
<li>מגדדה וישיע דלך פי אלאקטאר ואלאמצאר</li>
</ol>
                    
                        <h3>Right margin, diagonal lines written upside down.</h3>
                    
                        <ol>
<li>ראפה //להם ואחסאן// [[עליהם]]</li>
<li>עליהם וללמגלס אלסאמי</li>
<li>אלראי אלעאל פי דלך</li>
</ol>
                    
                </div>
            
        </section>
    </body>
</html>
