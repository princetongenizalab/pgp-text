
<html>
    <head>
        <title>Transcription of Letter: T-S Ar.18(1).101</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.18(1).101</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00101/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">על שמך [רחמנא&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; כתאבי יאמולאי וסידי ואלע]זיז עלי אטאל אללה בקאך וכאן לך וליא וחאפצ'א פי גמיע</span></li>
<li><span lang="he">אמורך מן אלא[סכנד]ריא לט' כלון מן מרחשואן ען חאל סלאמה ועאפיא ללה אלחמד עלי</span></li>
<li><span lang="he">דלך ומא תחב עלמה אן כנת וגהת לך מע לאבראט בן דאוד בן סגמאר רזמתין כז ורזמה</span></li>
<li><span lang="he">רקוק ועלאוה מרגאן ווזנת ענך פיהם גמיע אלמונה חק דאר מאנך ואלסאחל ואלעתאלין וגיר</span></li>
<li><span lang="he">דלך' וכרא אלגרם מן עשרה ונציף אלי ח' דנאניר אלדי כנת סלפת לי ח' דגאניר האדה אלדי וצלח לך פי</span></li>
<li><span lang="he">אלגזאל וכאן ואללה קלבי כאיף מן אסקאלה וגירהא ללה אלחמד אלדי גמע עליך וקבצ'ת לך אלו' רזם</span></li>
<li><span lang="he">אלדי כאנת לך מע אבי אלאעלה וגהת לך מנהא ג' רזם מע נסים בן אבי אלחסן כנת אכריתהא</span></li>
<li><span lang="he">בדי'נ' ונצ' תדפע לאברהם בן יוסף אלסבאג די'נ' ורבע כאן לה ענדי ורבאעי תדפעה לאםחק בן</span></li>
<li><span lang="he">יוסף ווגהת לך פי אלכיטי מע זרעה ג' רזם ל[ם נד]פע כראהא קד וזנת ען אלו' רזם גמיע</span></li>
<li><span lang="he">&nbsp;מא לזמה מן וגוב דאר מאנך וסאחל ועתאלין [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]דה וחק תקציט תמן די'נ' ען כל</span></li>
<li><span lang="he">&nbsp;רזמה וען קטעה וגיר דלך ורזמה וצלת לך [פי מרכב] אלסידה וראיסה אבו עלוש</span></li>
<li><span lang="he">&nbsp;ומא כנת וגדתהא פי אלשרנבל ובקית יום ערב[ה] אלכפור אלי עשיא חתא וקפת</span></li>
<li><span lang="he">&nbsp;עלי כרוגהא ומצ'ית מא לחקת נגסל אידי מן אלטעאם ממא צ'אק עלי אלמסא ולולם</span></li>
<li><span lang="he">&nbsp;נקף עלי כרוגהא ואדיתהא לבעד עליך אכדהא ווגדתהא פי אלמכון וקבצ'תהא מנה</span></li>
<li><span lang="he">&nbsp;ען תעב ווזנת עליהא גמיע אלמונה מן ענדי ואוסקתהא לך מע בן בנאיא אכריתהא</span></li>
<li><span lang="he">&nbsp;ת'י'ז' דר'א' כאנת גאפיא ורכבו עליהא מן יחאטו עליהא ובקאת לי אלי עיד אלגוים עלי</span></li>
<li><span lang="he">&nbsp;אלבר ואכרית עליהא ודכלנאהא אלי אלמשתא בעד אלעישא ואכד[ה]א בן עדני הונא אלא</span></li>
<li><span lang="he">&nbsp;רחלך ואללה יעלם מא קאצית פיה ומא גרא עלי פיה מן אלכוף ללה אלחמד אלדי גמע</span></li>
<li><span lang="he">&nbsp;עליך ואמא כאן ענדי אמר עקלת אולאדי מן שהרין געל אללה דלך אלכירה וקד כאן אבי</span></li>
<li><span lang="he">&nbsp;אלחסן אליה סלמה אללה ענד וצולה אלי אלמהדיא מצ'א [א]ל[י &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלי ענד סידי אבו אלסרור</span></li>
<li><span lang="he">&nbsp;סלמה אללה וכאן לי ה' אעדאל כתאן ווגהת תמנהא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ארגו רצולהא אן שא אללה</span></li>
<li><span lang="he">&nbsp;לעל נשתרי בהא מע מא וצל מא ופקה אללה [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; אק]לע אלי מצר מא ננחצ'ר</span></li>
<li><span lang="he">&nbsp;אלא כתאב כלוף בן זכרי אלאשקר וחסאב מ[ולאי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תצל ותקף עלי מא וזנתה</span></li>
<li><span lang="he">&nbsp;ענך סלמך אללה ותקרא עלי יוסף בן מנחם [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] טי כתאב פי אמר הדא זית</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">[ &nbsp; &nbsp; &nbsp; &nbsp; &nbsp; ] אזיאר</span></li>
<li><span lang="he">צאברן סאלת</span></li>
<li><span lang="he">מא וצל לה שי</span></li>
<li><span lang="he">ווצל כתאבה</span></li>
<li><span lang="he">הו ישכרך</span></li>
<li><span lang="he">אחב</span></li>
<li><span lang="he">תסתתם</span></li>
<li><span lang="he">גמילה</span></li>
<li><span lang="he">פיה אן</span></li>
<li><span lang="he">&nbsp;כאן</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00101/canvas/2">
                    
                    
                    
                        <h3>Verso, upside down</h3>
                    
                        <ol>
<li><span lang="he">אנת סלמך אללה שאפק אן עליה מן ק[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; כצצ]ת רוחך אלשריפה באפצ'ל</span></li>
<li><span lang="he">אלסלאם ועלי יוסף ורזק וגמיע [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלסלאם ועלי אבו</span></li>
<li><span lang="he">הרון וחכים אלסלאם</span></li>
</ol>
                    
                        <h3>Verso</h3>
                    
                        <ol>
<li><span lang="he">לאכי וסידי אבו סעיד אטאל אללה בקאה&nbsp; &nbsp; &nbsp; &nbsp; &nbsp; מן אסמעיל בן יוסף בן אבי עקבה</span></li>
<li><span lang="he">יוסף בן מוסי בן ברהון נ'נ' אללה וליה &nbsp; &nbsp; &nbsp; &nbsp; &nbsp; &nbsp; ואדה ומחבה&nbsp; &nbsp; &nbsp; &nbsp; &nbsp; ישע רב</span></li>
</ol>
                    
                        <h3>Verso, in the middle of the sheet, upside down</h3>
                    
                        <ol>
<li><span lang="he">יצל אלי אלמנימון אן שא אללה </span></li>
</ol>
                    
                </div>
            
        </section>
    </body>
</html>
