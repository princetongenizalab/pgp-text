
<html>
    <head>
        <title>Transcription of Letter: T-S 8J26.5</title>
    </head>
    <body style="max-width: 860px; margin: auto">
        <h1>Transcription of Letter: T-S 8J26.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00026-00005/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">תקדמת כת[בי</span></li>
<li><span lang="he">עדה ואכרה [3</span></li>
<li><span lang="he">ואלדה אללה ינסי א[גלך</span></li>
<li><span lang="he">אן //הם// בן מנשה ואבן חא[</span></li>
<li><span lang="he">קלב מן בלגהא וללמציבה אלדי חדת לאבו אלעלא והדה אל</span></li>
<li><span lang="he">מותה אלמישומה אקול ברוך דיין אמת וקד עלם אלבארי</span></li>
<li><span lang="he">מא דכל עלי קלבי מנהא אללה לא ירינא פי מולאי מכרוה</span></li>
<li><span lang="he">וירחמה ובקי קלבי מתעלק בסבב אלבית ומא גרא בעדה</span></li>
<li><span lang="he">וקד ערפת מא כאן מן אלאכבאר וחמאקתהם ועמל אל</span></li>
<li><span lang="he">&nbsp;גנאיז פי אלכאר ואלאנהתאך פחרמהא זיגה מא כאן</span></li>
<li><span lang="he">&nbsp;אושמהא כמא קאלת אם אבו עלי לא חילה וקד</span></li>
<li><span lang="he">&nbsp;ערפת מולאי אלדי וגהתה צחבה מולאי אבן אלדהבי ולם</span></li>
<li><span lang="he">&nbsp;נסמע לה כבר גיר כתאב אבו כתיר יקול אנה לם יאכד</span></li>
<li><span lang="he">&nbsp;אלעמאמה מנה לסאעה ובקי קלבי משגול [[ושכחה]]</span></li>
<li><span lang="he">&nbsp;ושדתה תאניה עמאמה סקלי סוסיה פוטה פתח אל</span></li>
<li><span lang="he">&nbsp;ורד פוטה מקצורה ודתין מקצור ונטע אביץ' ארגו</span></li>
<li><span lang="he">&nbsp;וצול כתאבך בקבצהם מנה ותרכהם לי ענדך ווגהת</span></li>
<li><span lang="he">&nbsp;צחבת אלסקלאבי קפץ פיהא בנדק ולוז ושדה לטיפה</span></li>
<li><span lang="he">&nbsp;פיהא חריר מסבוג סאלתך קבצהם וחמלהם להם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00026-00005/canvas/2">
                    
                    
                    
                        <h3>Verso, upside down (right side up in original orientation)</h3>
                    
                        <ol>
<li>
<p>ללבית ווגהת צחבת סידי מסלם אלמעלם מכדה פיהא</p>
</li>
<li>
<p>י' קטע תובין לי וצראוילין גדד מערקתין מכיוטה</p>
</li>
<li>
<p>וג' פוט כתאן וגבה כז לטיפה מפצלה סאלתה דפעהם</p>
</li>
<li>
<p>אליך תדפעהם להם פי אלבית ארגו אן גמיע דלך קד</p>
</li>
<li>
<p>אנפעל וכתאבך באלקרב מני וקד שרית לה גרה</p>
</li>
<li>
<p>זית טיב בדי'נ' וכסר וחרצת ואללה באבן אלשראבי באן</p>
</li>
<li>
<p>יאכדהא לך מעה לם יפעל וכאר אללה תקע ביני ובינה</p>
</li>
<li>
<p>עליהא והו סאקט לאן אלמראכב פי אלכריון פאן וצל</p>
</li>
<li>
<p>אלסקלאבי וגהתהא לך מעה ועוד אללה עלי תאכירהא</p>
</li>
<li>
<p>&nbsp;ואן יכון לך חאגה אכתב בהא קבל כרוגי לריף אלי מולאי</p>
</li>
<li>
<p>&nbsp;אלשיך אבו אלמעאלי לאנני בעד עיד אלגוים כארג ושלום</p>
</li>
</ol>
<p>&nbsp;</p>
                    
                        <h3>Verso (upside down in original orientation)</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;] פרח בן יוסף נ'ע'</span></li>
</ol>
                    
                </div>
            
        </section>
    </body>
</html>
