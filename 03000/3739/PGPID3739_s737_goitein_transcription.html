
<html>
    <head>
        <title>Transcription of Letter: T-S 8J26.5</title>
    </head>
    <body style="max-width: 860px; margin: auto">
        <h1>Transcription of Letter: T-S 8J26.5</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00026-00005/canvas/1">
                    
                    
                    
                        <ol>
<li>תקדמת כת [ . . . . . . . . . . . . . . . . . . . . . .</li>
<li>עדה ואכרה [ . . . . . . . . . . . . . . . . . . . . . .</li>
<li>ואלדה אללה ינסי א [ . . . . . . . . . . . . . . . . . . . .</li>
<li>מן /הם/ בן מנשה ואבן חא [</li>
<li>קלבי מן באלגהא וללמציבה אלדי חדת לאבו אלעלא והדה אל</li>
<li>מותה אלמישומה אקול ברוך דיין אמת וקד עלם אלבארי</li>
<li>מא דכל עלי קלבי מנהא אללה לא ירינא פי מולאי מכרוה</li>
<li>וירחמה ובקי קלבי מתעלק בסבב אלבית ומא גרא בעדה</li>
<li>וקד ערפת מא כאן מן אלאכבאר וחמאקתהם ועמל אל</li>
<li>גנאיז פי אלדאר ולאנהתאך פחרמהא זיגה מא כאן</li>
<li>אושמהא כמא קאלת אם אבו עלי לא חילה וקד</li>
<li>ערפת מולאי אלדי וגהתה צחבת מולאי אבן אלדהבי ולם</li>
<li>נסמע לה כבר גיר כתאב אבו כתיר יקול אנה לם יאכד</li>
<li>אלעמאמה מנה לסאעה ובקי קלבי משגול וש. . .ה</li>
<li>נטרתה תאניה עמאמה סקלי סוסיה פוטה פתח אל</li>
<li>ורד פוטה מקצורה רדתין מקצוד ונטע אביץ ארגו</li>
<li>וצול כתאבך בקבצהם מנה ותרכהם לי ענדך ווגהת</li>
<li>צחבת אלסקלאבי קפה פיהא בנדק ולוז ושדה לטיפה</li>
<li>פיהא חריר מסבוג סאלתך קבצהם ות&lt;ת&gt;מלהם להם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00026-00005/canvas/2">
                    
                    
                    
                        <h3>Verso.</h3>
                    
                        <ol>
<li>ללבית ווגהת צחבת סידי מסלם אלמעלם מכדה פיהא</li>
<li>קטע תובין לי וצראוילין(!) גדד מעדקתין מכיוטה</li>
<li>וג פוט כתאן וגבה כז לטיפה מפצלה סאלתה דפעהם</li>
<li>אליך תדפעהם להם פי אלבית ארגו אן גמיע דלך קד</li>
<li>אנפעל וכתאבה באלקרב מני וקד שרית לה גרה</li>
<li>זית טיב בדינ וכסר וחרצת אללה באבן אלשראבי באן</li>
<li>יאכדהא לך מעה לם יפעל וכאד אללה תקע ביני ובינה</li>
<li>עליהא והו סאקט לאן אלמראכב פי אלכריון פאן וצל</li>
<li>אלסקלאבי וגהתהא לך מעה ועוד אללה עליי תאכירהא</li>
<li>ואן יכון לך חאגה אכתב בהא קבל כרוגי לריף אלי מולאי</li>
<li>אלשיך אבו אלמעאלי לאנני בעד עיד אלגוים כארג ושלום</li>
</ol>
                    
                        <h3>Bottom margin, parallel line written upside down. Address.</h3>
                    
                        <ol>
<li>] פרח בן יוסף נע</li>
</ol>
                    
                </div>
            
        </section>
    </body>
</html>
