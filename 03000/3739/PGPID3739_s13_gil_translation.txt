recto

שלחתי לך לפני .... (אדוני ורבי וכו', מכתבים)
אחדים, האחרון שבהם .... (על מות)
אביך, תיבדל אתה לחיים ארוכים ....
שהם בן מנשה ואבן חא.... (ציער את)
לב כל מי שנודע לו, ובגלל האסון אשר קרה לאבו אלעלא וזה
המוות הארור, ואני אומר ברוך דיין אמת. הבורא הוא היודע
כמה עוגמת נפש יש לי מזה ; אל יראה לי אלוהים אצלך אדוני שום רע
וירחם עליך. לבי חרד לנעשה בבית ומה שהתרחש אחר כך,
והודיעו לי כבר את הנעשה ואת טיפשותם ומעשה
ההלוויות בבת אחת, והפילוג, והאיסור שהכריזה על נישואין שלא היה עוד כמוהם
מביאי קלון כפי שאמרה אמו של אבו עלי. אין מה לעשות. כבר
הודעתי לך, אדוני, מה ששלחתי עם אדוני אבן אלד'הבי, אבל לא
שמעתי ממך שום ידיעה, חוץ מן המכתב של אבו כת'יר, האומר שלא לקחת ממנו את
המצנפת. לפי שעה, והייתי מודאג מזה
וארזתי בשבילך מצנפת אחרת, סיצילית, אריג סוסי, שמלת 'תחילת
הוורד', שמלה מכווצת, שתי אדרות מכווצות, ושטיח(?) לבן; אקווה
שתשלח לי מכתב שקיבלת אותם ממנו, וכי אתה משאיר לי אותם אצלך. שלחתי
עם אלסקלאבי ארגז ובו אגוזים (אלסר) ושקדים; ואריזה קטנה
ובה משי צבוע, וביקשתי ממך לקבלם ולשלחם אליהם 

verso

הביתה. שלחתי עם אדוני מסלם המלמד אריזה ובה
י' יריעות (אריג) לשני בגדים שלי ומכנסיים חדשים, שתי כיפות תפורות,
ג' שמלות פשתים ואדרת 'כז' קטנה מחולקת; ביקשתי ממנו שימסור אותם
לך ותמסור אותם להם בבית. אקווה שכל זאת כבר
יצא לפועל, וכי מכתב ממך נמצא בדרך אלי. וקניתי לך כד
שמן מאכל בדינר ומשהו ולחצתי, חי אלוהים, על אבן אלשראבי
שייקחהו לן עמו, ולא הסכים; והחליט אלוהים שנפל, ביני ובינו,
והתהפך. (מחיר השמן) בירידה, כי האוניות הן בכריון. אם יגיע
אלסקלאבי אשלח לך אותו עמו, שלא יתאחר, חס ושלום.
אם יהיה לך צורך בקנייה, כתוב עליו, לפני שאצא אל הריף אל אדוני
ורבי אבו אלמעאלי, כי אני יוצא אחרי חג הגויים, ושלום. 

verso, address
....פרח בן יוסף נ"ע. 