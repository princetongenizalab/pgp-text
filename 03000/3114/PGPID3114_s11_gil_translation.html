
<html>
    <head>
        <title>Hebrew Translation of Letter: T-S 12.262</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.262</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00262/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותבת לך, אחי ואדוני, ייתן לך אלוהים אריכות ימים ויתמיד את חסדיו לך ויגן וישמור עליך, ואת ההצלחה אל</span></li>
<li><span lang="he">ימנע ממך, בראש חודש אב. אני חיה בביטחון ובשלום, תודה לבעלי הביטחון והשלום; אבל אני מתגעגעת מאוד</span></li>
<li><span lang="he">אליך, יקרב אלוהים את פגישתי עמך במיטב הנסיבות, כי הוא גיבור לעשות כחפצו. הגיעו אלינו</span></li>
<li><span lang="he">מכתביכם שבהם אתם כותבים על דבר שלומכם, תודה לאל, אחרי דאגה בלב וחרדת הנפש, כי צמתי והתפללתי</span></li>
<li><span lang="he">עד שהואיל אלוהים ועשה חסד על פי מנהגיו הטובים, שאינם פוסקים, הקדומים והחדשים.</span></li>
<li><span lang="he">אבקש מאלוהים שייתן לכם אריכות ימים ויעשני כפרתכם מכל רע וייתן חייכם למגן לי ויאפשר</span></li>
<li><span lang="he">את פגישתי עמכם, כפי שאני רוצה ומשתוקקת; ויש לי מזה עוגמת נפש רבה מאוד, אבקש מאלוהים שלא ייקחכם</span></li>
<li><span lang="he">ממני, ואל ימנע מכם מזל, ואל יכזיב תוחלתכם. אשר למה שרצית לדעת, אחי, על בני</span></li>
<li><span lang="he">משפחתכם: הם במצב מצוין ונג׳יה היא כפי שאתה רוצה ואף למעלה מזה, וכיוצא בזה מולאת; אלוהים, יתגדל וישתבח יגיעך</span></li>
<li><span lang="he">אצלם אל מיטב התקוות, ויראה לי אצלך בן זכר, במהרה בימינו. בכל אלה, אחי, הם לי ….</span></li>
<li><span lang="he">קשה עליך הדבר; אלוהים יעשה זאת למזל ולברכה וייתן לך שלום, ברצון האל. הגיעו אחי</span></li>
<li><span lang="he">מכתביכם אל משפחותיכם, ובהם (ידיעות על) שלומכם, והלכתי אל נושא המכתבים, והוא נתן לי לקרוא את כל מה</span></li>
<li><span lang="he">שאתם מודיעים, והצטערתי כי לא ראיתי דרישת שלום אף לא מאחד מכם, לא כל שכן מכתב. והדבר שאילץ אותי</span></li>
<li><span lang="he">לכתוב לכם הוא, שלא נתן לי לבי להפסיק לכתוב לכם, וחוץ מזה אני נהנית</span></li>
<li><span lang="he">לכתוב לכם מכתב, כי אני מדמה בנפשי שאני משוחחת אתכם. ואשר לנג׳יה, אינה מפסיקה לדבר עליך.</span></li>
<li><span lang="he">אלוהים, יתגדל וישתבח, יפגיש אותך עמה, ויגשים את תקוותך ביחס אליה. ומולאת היא אפילו יפה מנג׳יה.</span></li>
<li><span lang="he">(ותביא) להן, אחי, כל דבר שיתאים להן, אף על פי שאינך מן הזקוקים להוראות, וכיוצא בזה גם לאמן.</span></li>
<li><span lang="he">וגם לאבו אלפצל, ייתן לו אלוהים שלום, נולדה תינוקת, וקראתי לה על שם אמי: סרורה,</span></li>
<li><span lang="he">במשפחה, תהיה למזל ולברכה, כי הן למזל ולברכה, יעניק לכם אלוהים מה</span></li>
<li><span lang="he">שישמח את לבותיהן. ועוד מהנעשה אצל אבו אלסרור, ייתן לו אלוהים חיים: נולד לו בן זכר, וקרא לו</span></li>
<li><span lang="he">ברהון, אלוהים, יתגדל וישתבח, יקיים לו אותו בחיים ויראה לו ממנו שמחתו, והיתה שמחה עצומה,</span></li>
<li><span lang="he">כן נראה גם אצלכם במהרה בימינו. ותביא לו עמך מה שיתאים לו, יראה לנו אלוהים</span></li>
<li><span lang="he">ממנו מזל; קבל ממני את מיטב דרישות השלום, ונג׳יה ומולאת ואמן דורשות</span></li>
<li><span lang="he">בשלומך, וסלאמה ואבו זכרי, ייתן לו אלוהים חיים ושמחה, ואבו סעיד, ייתן לו אלוהים שלום, דורשים</span></li>
<li><span lang="he">בשלומך; וצדקה, ייתן לו אלוהים חיים, שולח לשניכם את מיטב דרישות השלום, וכל הנמצאים אצלנו</span></li>
<li><span lang="he">דורשים בשלומכם.</span></li>
</ol>
                    
                        <h3>שוליים:</h3>
                    
                        <p><span lang="he">אחי, מולאת נישאה, והיתה לה חתונה נהדרת. קראנו את כל הטוב שתיארת על אבו אברהים אסחק. ייתן לו אלוהים חיים; אלוהים יראה לך טובות אצל מולאת ואצל נג׳יה, ברצון האל.</span></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00262/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">אחי ואדוני וראשי היקר לי, אבו אברהים, ייתן לו אלוהים אריכות ימים, אסמעיל בן ברהון נ׳׳נ, אלוהים שומרו: מאחותו. יגיע ברצון האל.</span></p>
                    
                </div>
            
        </section>
    </body>
</html>
