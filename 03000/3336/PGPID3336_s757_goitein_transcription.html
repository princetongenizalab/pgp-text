
<html>
    <head>
        <title>Transcription of Letter: T-S 13J21.27</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.27</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00027/canvas/1">
                    
                    
                    
                        <ol>
<li>אכיהא הלאל פדאה</li>
<li>בש רח</li>
<li>לא אוחש אללה מן גלאל חצרה אלאך אלשקיק ואלרכן</li>
<li>אלותיק אלשיך אבו אלמגד אטאל אללה בקאה וגמעני</li>
<li>ואיאה עלי אסר חאל במנה ואלקאדר עליה אן שא אללה</li>
<li>וגיר דלך אנני כרגת מן ענדך וצלת אלי</li>
<li>אלמניה תם רמאני צאחב אלמרכב עלי מניה</li>
<li>אלסירג תם עדת אלי אלמקס וקאסית שדה תם רכבת</li>
<li>פי מרכב אכר ואשרפת עלי אלגרק דפוע אלי</li>
<li>אן יסר אללה באלסלאמה בעד אן אקמת פי אלטריק</li>
<li>ז׳ איאם וקד סיירת לך סתה אמשאט וסתה מראדן</li>
<li>ווגהי מסתחי מנך אללה יעינני עלי מכאפאתך</li>
<li>ואלועד אלדי אועדת בה אלצגירה סיצל ען קרב ואמא</li>
<li>אלאן פאני צאיקת ואנא אחרץ פיהא ולו אנני אתדאין</li>
<li>תמנהא ותסלם לי עלי אלשיך אבו אלטאהר צהרך</li>
<li>ואלסלאם עליך ועלי גמיע צגארך ועלי סלפך אלסלאם</li>
<li>וכבירנא וצגירנא יסלמון עליך ואדפע לבנתך</li>
<li>אלכבירה מן האולאי משטין ומרדנין והם צחבה</li>
<li>חאמלה אלשיך אבו אלחסן בן נפיע ואלסלאם</li>
<li>ג טבת קעה וסלם לי עלי רבקה ואיצא סת מסעוד</li>
</ol>
                    
                </div>
            
        </section>
    </body>
</html>
