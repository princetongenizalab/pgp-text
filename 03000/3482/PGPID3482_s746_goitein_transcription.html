
<html>
    <head>
        <title>Transcription of Letter: T-S 16.276</title>
    </head>
    <body style="max-width: 860px; margin: auto">
        <h1>Transcription of Letter: T-S 16.276</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00276/canvas/1">
                    
                    
                    
                        <ol>
<li>לם ישתכיה בשר פקצי עליה תופא ואפתקד אנ. .[. . . . . . . .</li>
<li>אגתמע גמיע אלעאמה ואסתגאתו אלי מתולי אלוקת לא[. . . .</li>
<li>עאדה אלעואם אומות העולם יסתגיתו אלי מלך אלזמאן [. . . . .</li>
<li>יסתגיתו אלי מקדם אלזמאן תם סאלו מאלך אלזמאן אן [. . . . . .</li>
<li>קאצי מן קבלה ובאמרה פחין אדן ארתאח פי נפסה ואסתשאר ראיה</li>
<li>פי מן יצלח ילי אלקצה פענד דלך וקע אלאכתיאר עלי רגל מן אהל אל</li>
<li>עלם ואחצר ללוקת פקיל לה תלי אלקצא באמר //אמיר// אלמומנין פקאל אנני לא</li>
<li>אצלח פכררו עליה אלכלאם וקאלו לה אמיר אלמומנין יקול ואנה [ תקול</li>
<li>לא אצלח פקאל להם יא קום תרפקו עלי לא יכלו אמרי פ[.]. .[. . . .</li>
<li>מן אחד קסמין אמא צדק א[. .]ת פאן אכון פי קולי צדק[ת . . . . .</li>
<li>אן תולי מן לא יצלח[. . . . . . . .] מן כרב פי הדא אלקדר יצלח אן</li>
<li>יולא אלקצא פחיניד [. . . . . . . .] יעתרץ באלאמר וא[. . .]רף פאדא</li>
<li>כאן הדא הרוב אמות העולם מן אלאחכאם ות[. . .]הם עלי אנפסהם</li>
<li>קל וחומר ישראל ולא יכלו קול חצרה סיידנא ירום הודה אנני מא</li>
<li>אעזל הולי אלקום מן אחד קולין אלקול אלואחד קוי גאיה ואלאכר</li>
<li>צעיף גאיה פאמא אלקסם אלצעיף הו קולנא לעל יכון תם עדר</li>
<li>ומא הדא מוצע עדר כלא . .מ. מעדוק בשריעה ונצוץ וחקאיק</li>
<li>ואמא אלקסם אלתאני אן כאן מא אוגבת אלשריעה עזלהם פלא</li>
<li>חאגה אלי תעריץ [י]שראל אלי אלמרור אלסלטאן ואלי שפיכות דמים</li>
<li>וקד [א]חצר אלכאטר איצא [.]ס[.] תאלת והו אן אלקום פי כלל כל שטר</li>
<li>ושהאדה אן תצעד פיהם ו. . . .ם .א. . . .א. . . . . . .</li>
<li>וקד אנפתה איצא [.]נא באב ללמגרמין ואלמספדין ומעוגין</li>
<li>אלאחכאם יטייב נפוסהם והו אן יכון מקאבלתהם מן אהל אלעלם</li>
<li>בעד צחה פעלהם הדה אלמקאבלה אלכראמה וחמל אלדנאניר</li>
<li>וודא איצא דלך אלכרק באלשראיע ואלאסתהזא באלמקדמין</li>
<li>ובישראל ומצאף אלי דלך אן פי יום אנפד וראהם אלקצין</li>
<li>ואמרהם באלכרוג פלמא כרגו פקאל אלדי כאן מקדם לנא והו יהזו</li>
<li>בנפסה איי שי אצאבנא נכרג בעאדאתנא ו[נע]ד אלדנאניר</li>
<li>ואלציאפאת ונגי והם מעדורין פי מא קאלוה לאנהם לא ירו</li>
<li>מן אלמקאבלה עלי פעלהם באכתר ממא קאלוה פתתטאולו אלי</li>
<li>אן צאר אלאמר ואלנהי ואלאחכאם צחכה פי אפואה אלעואם</li>
<li>פיא לך מן אמר יאול אלי אלאסתהזא באלשראיע ואלנקיצה באל</li>
<li>מקדמין ובישראל ואלתעריץ לשפיכות דמים כמא דכרנא</li>
<li>וקד אנכתב בדלך אלקול מעשה עלי אלמקדם ושהדו פיה אל</li>
<li>וצ. . . . . . . . . . הדא אלכתאב מא בקי מחאשמה למן לה</li>
<li>. . . . . . . . . . . . . . . . . . . . . . . . .].ורה וקד ובכנא</li>
<li>. . . . . . . . . . . . . . . . . . . . . . . . . . . . . . . .]. . .ת[.</li>
</ol>
                    
                        <h3>right margin, diagonal, upside down, at 45’ to main text</h3>
                    
                        <p>מן ה[. . . . | ברכיס אן מ[. . . | אלחק עזל הולי אל. . . |</p>
<p>ואלסמע ואל. .מי | ויתכלצו אלנאס מן אל | כצאים ושפיכות |</p>
<p>דמים פלא ת.לו ען | הדא אלאמר לא[. . | אל[. . . . . א]לנובה |</p>
<p>עכאד הדא [. . . . | ו. . .ל. . | ממא .[. . . . . . | פ[. . . .].[. . . |</p>
<p>כרגנא מן [. . . . . | וגמיע אלגמאעה | מעתדרין פי כונהם |</p>
<p>מעהם ומכאלטתהם | להם במא קדמה | אבו סהל עטיה | פי כתאבה לחצרה |</p>
<p>סיידנא בעד | קראתה עלי | אלגמאעה אללה | אללה תקפו עליה |</p>
<p>אנצף לכם מא | . . .] תלך אל |</p>
                    
                </div>
            
        </section>
    </body>
</html>
