
<html>
    <head>
        <title>Transcription of Legal document: T-S 12.26</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.26</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00026/canvas/1">
                    
                    
                    
                        <ol>
<li>מעשה שהיה בפנ[ינו אנו החתומים מטה . . . . . . . . . . . . .</li>
<li>זה כן הוה חצרנא בסנבאט יום אלסבת אל[ . . . . . ]פי אל[ . . . . . .</li>
<li>וצלינא ואכרג אלחזאן אלמצחף אלתורה עלי מא גראת אלעאדה בה</li>
<li>ופתחה אוראה אלי אלנאס תם אנה אסתדעא במרנ ורבנ צדקה המלמד</li>
<li>בר חלפון נע ליצעד יקרא פצל מן אלפרשה וינזל לאן כדא גראת עאדה</li>
<li>אלגמאעה בסנבאט יקרא אמא אלחזאן פצל או מן אראה מן אלחאצר</li>
<li>פלמא אסתדעא בהדא אלאנסאן אלמקדם דכרה פקאם מן מוצעה</li>
<li>ליצעד יקרא פותב אנסאן יערף בהרון (!) אלטארי ומנעה מן דלך ולם</li>
<li>ימכנה מן אלצעוד וקאל לה אנך רגל תחת מעאצי מא נמכנך תצעד</li>
<li>עלי ראוסנא פאמתעטנא מן דלך אמתעאט אן עטים וסאעדוה</li>
<li>באלכלאם קום אכר מן אמכנתהם // והם בדיר אלחלבי ואנסאן אכר // ואתשושו אלנאס וכרגו עליתהם</li>
<li>ומא עלמנא מן דלך טרחנא בה כטוטנא ודפענא דלך למרנ ורבנ</li>
<li>צדקה המלמד בר חלפון נע ליכון בידה חגה וותאק לאסתיפא חקה</li>
<li>לבעד אליום ואתאכרת אלשהאדה ליום אלגמעה אלדי הו ראש חדש</li>
<li>מרחשון דשנת אלפא וארבע מאה ותרין שנין למניינא דרגילננא ביה</li>
<li>בעיר סנבאט שריר ובריר וקיים</li>
</ol>
                    
                </div>
            
        </section>
    </body>
</html>
