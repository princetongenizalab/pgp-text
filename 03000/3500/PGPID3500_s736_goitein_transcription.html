
<html>
    <head>
        <title>Transcription of Legal document: T-S 18J1.13</title>
    </head>
    <body style="max-width: 860px; margin: auto">
        <h1>Transcription of Legal document: T-S 18J1.13</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00001-00013/canvas/1">
                    
                    
                    
                        <ol>
<li>שהדותא דהות באנפנא אנן [שהדי דחתמות ידנא לתחתא סוף שטרא]</li>
<li>דנן כן הוה חצר אלינא מ יוסף בר שמו[אל. . . . . . . . . . . והו פי צחה</li>
<li>עקלה ובדנה וגואז אמרה אמרה טא[יעא מן גיר קהר ולא גבר ולא אכראה ולא סהו</li>
<li>ולא גלט ולא עלה בה ולא מרץ ולא גיר דלך [מן גמיע מפסדאת אלשהאדה</li>
<li>וקאל לנא אשהדו עלי ואקנו מני מ[עכשיו ואכתבו ואכתמו עלי בגמיע אלאלפאט אל</li>
<li>מחכמה ואלמעאני אלמוכדה ובכל ל[י]שאני דזכותא [. . . . וסלמו ד]לך</li>
<li>לכ ק מ ור מנשה הדיין ביר פינחס נע לתכון בידה חגה וותאק [לליום ו]מא בעדה</li>
<li>באן לא חק לי ענדה ולא פי קבלה ולא פי דמתה ולא טלב מן סאיר אלמטאלבאת</li>
<li>ולא דעוי מן סאיר אלדעאוי ולא דינאר ולא דרהם ולא דהב ולא פצה לא מצאגה ולא</li>
<li>גיר מצאגה ולא בלאכל ולא אסודה ולא מלבוס ולא מבסוט ולא אלה ולא עדה</li>
<li>ולא אתאת ולא קמאש ולא [תגאר]ה ולא בצאעה ולא שרכה ולא כלטה ולא ודיעה</li>
<li>ולא רהינה ולא קרצה ולא קראץ ולא אגרה ולא אגארה ולא עמאלה ולא כפאלה</li>
<li>ולא אנפאד ולא תוגיה ולא דין ולא תבעה ולא חסאב ולא בקיה חסאב ולא גלט</li>
<li>פי חסאב ולא מן גמיע מא ימתלכוה אלנאס ויתמולונה תחת כל השמים ממקרקעי</li>
<li>וממטלטלי ואבראתה מן סאיר אלדעאוי ואלמטאלבאת בראה תאמה צמה</li>
<li>בראה לא רגעה פיהא ולא שרט עליהא ולא תאויל ינקצהא בראה טאהרא</li>
<li>כבטאנהא ואבראתה מן סאיר נצוף אליאמאן כפיפהא ותקילהא משבועה</li>
<li>דאוריתא ושבועה דרבנן וגלגול שבועה ולא אפילו חרם [סתם מ]חלתי לו מחילה</li>
<li>גמורה בפה ובלב בעולם הזה ולעולם הבא וכל טלב אטלבה או דעוי אדעי</li>
<li>עליה או חגה אחתג פיהא בעד כתבי הדה אלאברי פהי אפך וזור ובא[ט]ל</li>
<li>ובהתאן לא י[לת]פת אליהא ולא יחכם בהא באן לא חק לי קבלה גמלה מן סאיר אלחקוק</li>
<li>ולא דעוי מן סאיר אלדעאוי ולא טלב מן סאיר אלמטלבאת וכתבת לה הדה אלאברי</li>
<li>לתכון לה חגה עלי פי חיאתי ועלי וראתי בעד ופאתי עלי פי חיאתי ועלי וראתי</li>
<li>בעד ופאתי וגמיע מא דכר פי הדה אלאברי קבלתה עלי נפסי ועלי וראתי בעד</li>
<li>ופאתי באתקן ואחכם מא רתבוה רבותינו זל פי כתב אלאבראאת ודלך בביטול כל</li>
<li>מודעין ותנאין דלא כאסמכתא ודלא כטופסי דשטרי אלא כחומר וכחוזק כל שטרי</li>
<li>. . . . מזרזי בבי דינא וקנינא מן מ יוסף בר שמואל נע לכ ק מ ור מנשה הדיין</li>
<li>ביר פינחס נע ככל מה דכתיב ומפרש לעילא במנא דכשר למקניא ביה שריר וקיים</li>
<li>וכתבנא וחתמנא יום אלארבעה אחד ועשרין יום פי חדש סיון שנת ארבעת אלפים</li>
<li>ושמונה מאות וארבעים וחמשה שנים ליצירה במדינת אכסנדריא דעל כיף ימא רבה</li>
<li>מותבה: תלתה כתיב על גיהטא שרירא וקיימא מוהוב החזן בר אהרן החזן [נע</li>
<li>עזרא בר אהרון ננ מבשר בר . . שלה הממח[ה</li>
</ol>
<p>נע</p>
<ol>
<li>עמרם ברי מבשר נע</li>
</ol>
                    
                </div>
            
        </section>
    </body>
</html>
