recto

(2−1) ב(שמך רחמנא). .... באדוני ורבי אבו אלבדר פעמים מספר כי הוא שטיפל (מחוק: באדוני)
 
בבעל הדין, בעלי הניל, והיתה לי מחלוקת עם מיופה הכוח שלו אבו עבדאללה בנוגע לפנייתם, 
כי הוא קיבל ייפוי כוח מבעלי הניל והלך וזמם נגד בעלי (הניל) ולקח את התמורה
בעד הניל אל היריב, עם תוספת. אז לקחתי איגרת מהאדון אבו אלבדר אל ה'פקיה',
כדי שישוב וימנה מיופה כוח נגד היריב ויחייב אותו לשלם מה שהוא חייב. נפגשתי
עם הפקיה כמה פעמים וזירזתי אותו בעניין זה ועשה כמיטב יכולתו ומינה לו אתמול מיופה כוח.
והתחוללה פרשה שתקצר היריעה מלפרטה והוחלט שיבואו כולם באותו יום אל
האדון אבו אלבדר ויוחלט בעניין זה מה שיוחלט. ובא על האנשים
היום מצב, שאבקש מאלוהים שיפתור אותו: הגיעו בני קרה והעבדים
לגיזה ; והאנשים במצב קשה עד מאוד בכל המובנים והאופנים. וגם מצבו של 'הקצין העוזר' 
הוא ההפך ממה שהיינו רוצים, דברים שבלי ספק כבר קראת
אותם והם ידועים לך. וכל מי שאוהב אותו אומר לי בעניין שהייתו עד עכשיו
בחוץ, דברים רבים, על פי מה שהוא נוטה אליו ועל פי הרחמים והאהבה,
דברים שאיני יכול לכותבם במכתב. ואילו אני, אלוהים עד לי, מן הסיבה הזאת
ובגלל משך העדרותו בזמן אשר כזה, כאילו הולך אני למות מרוב עוגמת
נפש ; אלוהים ייתן אחרית טובה ברחמיו ויאפשר את שובך. והמעט
שאומרים היהודים וגם אחרים, ונשבעים, כי נכנסו לך במסע זה אלף דינר.
עד כדי כך, שאדם אחד שכינויו אבו אלפצל, מאנשי ה'ראש' .... אלדולה
אמר לי אתמול במושב של מנהיגו ובנוכחות קבוצת אנשים: 'נכנסו
לאחיך מאת פכר אלערב חמש מאות דינר: פרדה ואוכף במאתיים דינר
וג' מאות בזהב'. ואמר האיש הזה שבהיותו באלמחלה ראה זאת.
אלוהים הוא היודע מה שעבר עלי בשומעי זאת, לא מפני שיש עלינו
בזאת אחריות כלשהי, אלא מפני ההשמצה והרכילות והלוא בדרך כלל האמת לאמתה היא 

recto, right margin
(1–7) ההפך מזה ; ואנשים אחרים אומרים: הוא שותה ומתהולל יומם ולילה וגופו העלה שומן. ואני אומר: מאלוהים אבקש 
(8–16) שימנע ממנו להזדקק לכל אדם רע וכל מקנא ויסלק ממנו עין רעה ברחמיו. עוד אודיעך 
(17–21) שהעברתי את המכתב האחר אל אדוננו 
 
verso

האציל, וקרא אותו ואמר לי בעקבות זאת: הקבלות שיש לכם בכלל הקבלות מסתכמות בקירוב
בש' דינר ואם – אלוהים עד לי – ייכנס מזאת סכום במזומנים, אתן לכם לפני שאקח לעצמי, ובעדיפות; הרי זו טובה
גדולה. וביקשתי ממנו שיקרא לבן סאקיה ויזרז אותו בעניין עשרת הדינרים.
אז קרא לו וזירז אותו בעניינם ; אבל הוא התנצל לפניו משום הלחץ של הדיואן,
לחץ רב מאוד, והבטיח שיסדיר את העניין. ואילו אשר למושל אטפיח, הוא מסר לו,
כלומר לאדוננו האציל, את מכתבו שהפנה אל הדרתו הנעלה,
בדבר מה שנוגע לו יתמיד אלוהים את עזרתו לו, והוא אומר בו כי הפקידים
אשר כספו באזור שלהם, ילקטו את הפשתים בתנאי שהם יביאו אותן לקרבת הנילוס,
מפני פחד הדרך וכי אלרכאבי, כשראה זאת, נכנס לבדו .... והם
ייסעו אחר כך, אם תימצא דרך. ואמר לי אדוננו האציל, ממש היום, כלומר
יום ו', אחרי שבאתי אל הדרתו אל ביתו, שהוא כתב
אתמול אל מושל אטפיח, לאחר שקרא את המכתב שמסרתי לו מאת הדרת אדוני
פכר אלערב, יתמיד אלוהים את גדולתו, והוא כותב לו: לא אמיר את הכסף
אלא אצלך. והודיתי לו על חסדיו אלה ; וממש עכשיו סידרתי 
(15–16) שהאדון אבו סהל מנשה ילך אל בן צגיר ויקבל ממנו מקדמה, את התמורה בעד הניל כפי שנכנסה אצלו. אלוהים הוא היודע כיצר כתבתי שורות אלה וכי, חי אלוהים
 
הנורא, אין לבי מסוגל לפרט מה שפירטתי בהן אלא ב.... 
(18–19) ובפחד, שמא יכאב לבך בקוראך זאת, אף על פי שהבאתי מן הפרטים רק את מקצתם. אבקש סליחה, ואני אומר שבכלל – אלוהים עדי – לא אחסיר
 
דבר מן הדברים הנוגעים לך, יתמיד אלוהים את גדולתך, ככל שיתאפשר,
והמזל הטוב הוא מאלוהים. ואשר תרצה לדעת, הילדים, אהיה כפרתם, הם
– אלוהים עדי – שלמים ובריאים – השבח והתודה לאל – אל תדאג אפוא
וכן גם כל המשפחה (בריאים), בחסדי אלוהים יתעלה. אלוהים יפגיש
אותנו עמך בטובה ובבריאות ויביט אל הבריות בעין רחמיו.
כי כבר באו עליהם צרות צרורות ושורר קיפאון בחליפין
ובשאר הדברים. הודעתיך דבר על ההחלטה שנפלה ביני ובין חברינו
הקראים כי נתכנס ונבוא אל בית הכנסת, והתכנסנו אנחנו,
אבל הם לא באו, הגיעו אנשינו להחלטה שיאספו הרבניים את אשר נוגע להם 

recto, right margin
(1–9) ואם ירצו הקראים שותפות אחר כך, יהיה זה תלוי בהם, וכך נעשה והסתכמה הרשימה ביותר מק"ק דינר, והוצאנו מהם בשבוע ההוא והשבוע ארבעים דינר בקירוב, 
(10–18) וזה לא הספיק, ולא היו ההכנסות אלא בצמצום ; זאת לידיעתך. דרישות שלום לך ; ושלומו יגדל סלה ; ואבן כפאס .... 
(19–29) .... והוא אומר שאילו היית הולך אתה אל הנ"ל, היה מסובב שלא יסדיר לך את העניין 
 
recto, top margin
(1–13) הנוגע לדינרים, ובסיכומו של דבר, (מחוק: הבטיח לי), הסכים עמי שאבוא אליו בתחילת אמשיר; אשר לפקיד של תאג' אלמעאלי, 
(14–29) לא הצלחתי למצוא אותו בביתו ולא בדרך, ולא אכיר אותו אם אפגשנו, ובכלל אי אפשר למצוא אותו, בגלל המצב שבו הם נתונים. 
 