
<html>
    <head>
        <title>Hebrew Translation of Letter: T-S 12.215</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.215</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00215/canvas/1">
                    
                    
                    
                        <h3>recto</h3>
                    
                        <ol>
<li>(2−1) ב(שמך רחמנא). .... באדוני ורבי אבו אלבדר פעמים מספר כי הוא שטיפל (מחוק: באדוני)</li>
<li> </li>
<li>בבעל הדין, בעלי הניל, והיתה לי מחלוקת עם מיופה הכוח שלו אבו עבדאללה בנוגע לפנייתם, </li>
<li>כי הוא קיבל ייפוי כוח מבעלי הניל והלך וזמם נגד בעלי (הניל) ולקח את התמורה</li>
<li>בעד הניל אל היריב, עם תוספת. אז לקחתי איגרת מהאדון אבו אלבדר אל ה'פקיה',</li>
<li>כדי שישוב וימנה מיופה כוח נגד היריב ויחייב אותו לשלם מה שהוא חייב. נפגשתי</li>
<li>עם הפקיה כמה פעמים וזירזתי אותו בעניין זה ועשה כמיטב יכולתו ומינה לו אתמול מיופה כוח.</li>
<li>והתחוללה פרשה שתקצר היריעה מלפרטה והוחלט שיבואו כולם באותו יום אל</li>
<li>האדון אבו אלבדר ויוחלט בעניין זה מה שיוחלט. ובא על האנשים</li>
<li>היום מצב, שאבקש מאלוהים שיפתור אותו: הגיעו בני קרה והעבדים</li>
<li>לגיזה ; והאנשים במצב קשה עד מאוד בכל המובנים והאופנים. וגם מצבו של 'הקצין העוזר' </li>
<li>הוא ההפך ממה שהיינו רוצים, דברים שבלי ספק כבר קראת</li>
<li>אותם והם ידועים לך. וכל מי שאוהב אותו אומר לי בעניין שהייתו עד עכשיו</li>
<li>בחוץ, דברים רבים, על פי מה שהוא נוטה אליו ועל פי הרחמים והאהבה,</li>
<li>דברים שאיני יכול לכותבם במכתב. ואילו אני, אלוהים עד לי, מן הסיבה הזאת</li>
<li>ובגלל משך העדרותו בזמן אשר כזה, כאילו הולך אני למות מרוב עוגמת</li>
<li>נפש ; אלוהים ייתן אחרית טובה ברחמיו ויאפשר את שובך. והמעט</li>
<li>שאומרים היהודים וגם אחרים, ונשבעים, כי נכנסו לך במסע זה אלף דינר.</li>
<li>עד כדי כך, שאדם אחד שכינויו אבו אלפצל, מאנשי ה'ראש' .... אלדולה</li>
<li>אמר לי אתמול במושב של מנהיגו ובנוכחות קבוצת אנשים: 'נכנסו</li>
<li>לאחיך מאת פכר אלערב חמש מאות דינר: פרדה ואוכף במאתיים דינר</li>
<li>וג' מאות בזהב'. ואמר האיש הזה שבהיותו באלמחלה ראה זאת.</li>
<li>אלוהים הוא היודע מה שעבר עלי בשומעי זאת, לא מפני שיש עלינו</li>
<li>בזאת אחריות כלשהי, אלא מפני ההשמצה והרכילות והלוא בדרך כלל האמת לאמתה היא </li>
</ol>
                    
                        <h3>recto, right margin</h3>
                    
                        <p>(1–7) ההפך מזה ; ואנשים אחרים אומרים: הוא שותה ומתהולל יומם ולילה וגופו העלה שומן. ואני אומר: מאלוהים אבקש </p>
<p>(8–16) שימנע ממנו להזדקק לכל אדם רע וכל מקנא ויסלק ממנו עין רעה ברחמיו. עוד אודיעך </p>
<p>(17–21) שהעברתי את המכתב האחר אל אדוננו </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00215/canvas/2">
                    
                    
                    
                        <h3>verso</h3>
                    
                        <ol>
<li>האציל, וקרא אותו ואמר לי בעקבות זאת: הקבלות שיש לכם בכלל הקבלות מסתכמות בקירוב</li>
<li>בש' דינר ואם – אלוהים עד לי – ייכנס מזאת סכום במזומנים, אתן לכם לפני שאקח לעצמי, ובעדיפות; הרי זו טובה</li>
<li>גדולה. וביקשתי ממנו שיקרא לבן סאקיה ויזרז אותו בעניין עשרת הדינרים.</li>
<li>אז קרא לו וזירז אותו בעניינם ; אבל הוא התנצל לפניו משום הלחץ של הדיואן,</li>
<li>לחץ רב מאוד, והבטיח שיסדיר את העניין. ואילו אשר למושל אטפיח, הוא מסר לו,</li>
<li>כלומר לאדוננו האציל, את מכתבו שהפנה אל הדרתו הנעלה,</li>
<li>בדבר מה שנוגע לו יתמיד אלוהים את עזרתו לו, והוא אומר בו כי הפקידים</li>
<li>אשר כספו באזור שלהם, ילקטו את הפשתים בתנאי שהם יביאו אותן לקרבת הנילוס,</li>
<li>מפני פחד הדרך וכי אלרכאבי, כשראה זאת, נכנס לבדו .... והם</li>
<li>ייסעו אחר כך, אם תימצא דרך. ואמר לי אדוננו האציל, ממש היום, כלומר</li>
<li>יום ו', אחרי שבאתי אל הדרתו אל ביתו, שהוא כתב</li>
<li>אתמול אל מושל אטפיח, לאחר שקרא את המכתב שמסרתי לו מאת הדרת אדוני</li>
<li>פכר אלערב, יתמיד אלוהים את גדולתו, והוא כותב לו: לא אמיר את הכסף</li>
<li>אלא אצלך. והודיתי לו על חסדיו אלה ; וממש עכשיו סידרתי </li>
<li>(15–16) שהאדון אבו סהל מנשה ילך אל בן צגיר ויקבל ממנו מקדמה, את התמורה בעד הניל כפי שנכנסה אצלו. אלוהים הוא היודע כיצר כתבתי שורות אלה וכי, חי אלוהים</li>
<li> </li>
<li>הנורא, אין לבי מסוגל לפרט מה שפירטתי בהן אלא ב.... </li>
<li>(18–19) ובפחד, שמא יכאב לבך בקוראך זאת, אף על פי שהבאתי מן הפרטים רק את מקצתם. אבקש סליחה, ואני אומר שבכלל – אלוהים עדי – לא אחסיר</li>
<li> </li>
<li>דבר מן הדברים הנוגעים לך, יתמיד אלוהים את גדולתך, ככל שיתאפשר,</li>
<li>והמזל הטוב הוא מאלוהים. ואשר תרצה לדעת, הילדים, אהיה כפרתם, הם</li>
<li>– אלוהים עדי – שלמים ובריאים – השבח והתודה לאל – אל תדאג אפוא</li>
<li>וכן גם כל המשפחה (בריאים), בחסדי אלוהים יתעלה. אלוהים יפגיש</li>
<li>אותנו עמך בטובה ובבריאות ויביט אל הבריות בעין רחמיו.</li>
<li>כי כבר באו עליהם צרות צרורות ושורר קיפאון בחליפין</li>
<li>ובשאר הדברים. הודעתיך דבר על ההחלטה שנפלה ביני ובין חברינו</li>
<li>הקראים כי נתכנס ונבוא אל בית הכנסת, והתכנסנו אנחנו,</li>
<li>אבל הם לא באו, הגיעו אנשינו להחלטה שיאספו הרבניים את אשר נוגע להם </li>
</ol>
                    
                        <h3>recto, right margin</h3>
                    
                        <p>(1–9) ואם ירצו הקראים שותפות אחר כך, יהיה זה תלוי בהם, וכך נעשה והסתכמה הרשימה ביותר מק"ק דינר, והוצאנו מהם בשבוע ההוא והשבוע ארבעים דינר בקירוב, </p>
<p>(10–18) וזה לא הספיק, ולא היו ההכנסות אלא בצמצום ; זאת לידיעתך. דרישות שלום לך ; ושלומו יגדל סלה ; ואבן כפאס .... </p>
<p>(19–29) .... והוא אומר שאילו היית הולך אתה אל הנ"ל, היה מסובב שלא יסדיר לך את העניין </p>
<p> </p>
                    
                        <h3>recto, top margin</h3>
                    
                        <p>(1–13) הנוגע לדינרים, ובסיכומו של דבר, (מחוק: הבטיח לי), הסכים עמי שאבוא אליו בתחילת אמשיר; אשר לפקיד של תאג' אלמעאלי, </p>
<p>(14–29) לא הצלחתי למצוא אותו בביתו ולא בדרך, ולא אכיר אותו אם אפגשנו, ובכלל אי אפשר למצוא אותו, בגלל המצב שבו הם נתונים. </p>
<p> </p>
                    
                </div>
            
        </section>
    </body>
</html>
