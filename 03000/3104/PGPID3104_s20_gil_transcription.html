
<html>
    <head>
        <title>Transcription of Letter: T-S 12.215</title>
    </head>
    <body style="max-width: 860px; margin: auto">
        <h1>Transcription of Letter: T-S 12.215</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00215/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ב'</span></li>
<li><span lang="he">במולאי אלשיך אבי אלבדר דפעאת אד כאן הו אלעאני [[בצאחב]]</span></li>
<li><span lang="he">באלכצם צאחב אלגיל ותכאצמת //מע// וכילה עבד אללה בקצרהם</span></li>
<li><span lang="he">לאנה שד מ[ן] צאחב אלניל ומצי ותכרס עלי צאחבה ואכד תמן</span></li>
<li><span lang="he">אלניל ללכצם //באלואפר// פאכדת רסאלה מן אלשיך אבי אלבדר אלי אלפקיה</span></li>
<li><span lang="he">באן יעוד יוכל עלי אלכצם וילזמה במא יגב ענדה ואגתמעת</span></li>
<li><span lang="he">באלפקיה דפעאת ותאכדת עליה //פי מענא// ומא קצר ווכל באלאמס בה</span></li>
<li><span lang="he">ומר שי יטול שרחה ואסתקר אן אלכל יחצרו פי הדא אליום ענד</span></li>
<li><span lang="he">אלשיך אבי אלבדר ויסתקר פי דלך מא [י]סתקר פאצבת אלנאס אל</span></li>
<li><span lang="he">&nbsp;יום עלי צורה אסל אללה כשפהא //ברחמתה// מן וצול בני קרה ואלעב[י]ד</span></li>
<li><span lang="he">&nbsp;ללגיזה ואחואל //אלנאס// צעבה ג'דא פי כל מעני ווגה ואחואל אלקצין אלעוזר</span></li>
<li><span lang="he">&nbsp;איצא עלי כלאף מא ישתהי ממא לא שך אן גמיעה קד וקף</span></li>
<li><span lang="he">&nbsp;עליה ועלמה וכל מן יחבה יקול לי פי [[דלך]] מקאמה אלי אלאן</span></li>
<li><span lang="he">&nbsp;ברא אקואל כתירה בחסב מא יסדע ובחסב אלשפקה ואלמחבה</span></li>
<li><span lang="he">&nbsp;מא לא יתסעו לי דכרה פי [[רקעה]] כתאב ואנא שהד אללה מן דלך</span></li>
<li><span lang="he">&nbsp;ומן טול גיבתה פי מתל הדא אלוקת כאלהאלך ממא אחמל עלי</span></li>
<li><span lang="he">&nbsp;קלבי ואללה יגעל אלעאקבה אלכיר ברחמתה ויסהל דכולך ואקל</span></li>
<li><span lang="he">&nbsp;מא יקולו אליהוד וגירהם ויחלפו אן חצל לה פי הדה אלספרה אלף דינ'</span></li>
<li><span lang="he">&nbsp;חתי אן ואחד י'כנא אבו אלפצל מן אצחאב אלריי[ס &nbsp; &nbsp; &nbsp; &nbsp; &nbsp; &nbsp; ]ל אלדולה</span></li>
<li><span lang="he">&nbsp;קאל לי באלאמס פי מגלס צאחבה וגמאעה חאצרין אן חצל</span></li>
<li><span lang="he">&nbsp;לאכוך מן פכר אלערב כמס מאיה דינ' בג'ל וסרג במאיתין דינ'</span></li>
<li><span lang="he">&nbsp;וג' מאיה עין ודכר הדא אלאנסאן אנה כאן באלמחלה ושאהד דלך</span></li>
<li><span lang="he">&nbsp;[[פקדף]] פקד עלם אללה מא נאלני מן סמאע דלך לא לאנה עלינא פי</span></li>
<li><span lang="he">&nbsp;דלך דרך לכן ללשנעה ואלאלסן ואנה אד רבמא כאן אלבאטן</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">בכלאף דלך וקום</span></li>
<li><span lang="he">אכר יקולו הו ישרב</span></li>
<li><span lang="he">ויקצף אלליל ואל</span></li>
<li><span lang="he">נהאר וקד</span></li>
<li><span lang="he">עד'ל בדנה</span></li>
<li><span lang="he">ואלדי אקולה</span></li>
<li><span lang="he">אסל אללה</span></li>
<li><span lang="he">אן יכליה</span></li>
<li><span lang="he">מוונה כל</span></li>
<li><span lang="he">&nbsp;אדם רע</span></li>
<li><span lang="he">&nbsp;וכל האסד</span></li>
<li><span lang="he">&nbsp;ויצרף ענה</span></li>
<li><span lang="he">&nbsp;עין רעה</span></li>
<li><span lang="he">&nbsp;בר[ח]מתה</span></li>
<li><span lang="he">&nbsp;ואעלמה</span></li>
<li><span lang="he">&nbsp;איצא</span></li>
<li><span lang="he">&nbsp;אנני</span></li>
<li><span lang="he">&nbsp;אוצלת</span></li>
<li><span lang="he">&nbsp;אלכתאב אל</span></li>
<li><span lang="he">&nbsp;אכר אלי</span></li>
<li><span lang="he">&nbsp;סידנא אל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00215/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">אתיר פקראה וקאל לי עקיבה אלוצול אלדי לכם פי גמלה וצולאת לי בנחו</span></li>
<li><span lang="he">מן ש' דינ' ואדא נץ שהד אללה מנהא שי קדמתכם עלי רוחי ואולא גמיל</span></li>
<li><span lang="he">כתיר פסאלתה אחצאר בן סאקיה ואלתאכיד עליה פי אלעשרה דנאניר</span></li>
<li><span lang="he">פאחצרה ותאכד עליה פי מענאהא ואעתדו לה בצ'יק אלדיואן אלי אל</span></li>
<li><span lang="he">גאיה וועד אנה יזיח אלעלה ואמא עאמל אטפיח פאנה דפע אליה</span></li>
<li><span lang="he">[[&nbsp; &nbsp; &nbsp; &nbsp; &nbsp; &nbsp; &nbsp; ]] אעני סידנא אלאתיר כתאבה אלי חצרתה אלסאמיה מקצוד</span></li>
<li><span lang="he">עלי מא יתעלק בה אדאם [אללה] תאיידה והו יקול פיה [אלמסתע]מלין</span></li>
<li><span lang="he">אלדי מאלה פי גהתהם יחשו אלכתאן עלי אנהם יסירו בה פי קרב אלב[חר]</span></li>
<li><span lang="he">לאגל [[ &nbsp; ]]כוף אלטריק ואן אלוכאבי למא ראי דלך דכל וחדה ומן אנהם</span></li>
<li><span lang="he">&nbsp;יסירו בעד דלך אדא וגדו אלסביל וקאל //לי// סידנא אלאתיר פי יומ[נא] הדא אלדי</span></li>
<li><span lang="he">&nbsp;הו יום אלגמעה [[&nbsp; &nbsp; &nbsp; &nbsp; &nbsp; ]] וקד חצרת לחצרתה פי דארה אנה קד כתב</span></li>
<li><span lang="he">&nbsp;באלאמס //אלי עאמל אטפיח// עקיב וקופה עלי אלכתאב אלדי דפעתה לה מן חצרה מולאי</span></li>
<li><span lang="he">&nbsp;פכר אלערב אדאם אללה עלאה יקול לה [[ &nbsp; &nbsp; &nbsp; &nbsp; ]] אן אלמאל מא אצרפה</span></li>
<li><span lang="he">&nbsp;אלא מנך פשכרת אנעאמה עלי דלך וקד געלת פי סאעתי הדה</span></li>
<li><span lang="he">&nbsp;אלשיך אבו סהל מנשה ימצי אלי בן צגיר ויקבץ' //מנה// תמן אלניל אלדי</span></li>
<li><span lang="he">&nbsp;צח ענדה עאגל וקד עלם אללה כיף כתבת הדה אלאסטר ואן ואללה</span></li>
<li><span lang="he">&nbsp;אלעטים מא לי קלב יתסע אלי שרח מא שרחתה פיהא אלא בכל [</span></li>
<li><span lang="he">&nbsp;וכיפה מן תעלק קלבה באלוקוף עלי דלך פאן כאן מא //פי מאו// שרחתה</span></li>
<li><span lang="he">&nbsp;תקציר פיבסט אלעדר וגמלה //אקולהא// אנני שהד אללה מא א'קצר פי</span></li>
<li><span lang="he">&nbsp;שי מן אלאשיא אלתי תכתץ בה אדאם אללה עלאה חסב אלקדרה</span></li>
<li><span lang="he">&nbsp;ומן אללה חסן אלתופיק ואלדי יחב עלמה אן אלאטפאל פדיתהם</span></li>
<li><span lang="he">&nbsp;שהד אללה עלי גמלה אלסלאמה וללה אלחמד ואלמנה פלא ישגל</span></li>
<li><span lang="he">&nbsp;קלבה וכדלך סאיר אלאהל בתפצ'ל אללה תעאלי ואללה יגמע</span></li>
<li><span lang="he">&nbsp;ביננא ובינה פי כיר ועאפיה וינטר אלי אלנאס בעין וחמתה</span></li>
<li><span lang="he">&nbsp;פקד אנכשפו אנכשאף צעב ווקפת אלאחואל פי אלמעאויץ'</span></li>
<li><span lang="he">&nbsp;וגירהא וקד כנת ערפתה מא אסתקר ביני ובין אצחאבנא אל</span></li>
<li><span lang="he">&nbsp;קראיין מן אלאגתמאע ואלמגי אלי אלכניסה פאגתמענא נחן</span></li>
<li><span lang="he">&nbsp;ולם יגו פוקע ראי אצחאבנא עלי אן י'גמע מא יתעלק באלרבאנין</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">ואן אראדו אל</span></li>
<li><span lang="he">קר[אין מן ב]עד דלך שרכה</span></li>
<li><span lang="he">כאן דלך אליהם פפ'על דלך</span></li>
<li><span lang="he">ואשתמל אלדרג עלי</span></li>
<li><span lang="he">אזיד מן ק'ק' די'נ'</span></li>
<li><span lang="he">וקד אנפקנא מנהא</span></li>
<li><span lang="he">פי דאך אלאסברע</span></li>
<li><span lang="he">ופי הדא אלאסבוע</span></li>
<li><span lang="he">נחו מן ארבעין דינ'</span></li>
<li><span lang="he">&nbsp;ולם תכף ולם</span></li>
<li><span lang="he">&nbsp;תגזר אלא</span></li>
<li><span lang="he">&nbsp;בצמצום</span></li>
<li><span lang="he">&nbsp;אעלמתה דלך</span></li>
<li><span lang="he">&nbsp;אל[סלס] עליך</span></li>
<li><span lang="he">&nbsp;ושלומו</span></li>
<li><span lang="he">&nbsp;יגדל סל[ה]</span></li>
<li><span lang="he">&nbsp;ואבן כפאס</span></li>
<li><span lang="he">&nbsp;&hellip;</span></li>
<li><span lang="he">&nbsp;[&nbsp; &nbsp; &nbsp; ]אני[&nbsp;</span></li>
<li><span lang="he">&nbsp;איצן</span></li>
<li><span lang="he">&nbsp;אדא [</span></li>
<li><span lang="he">&nbsp;והן יקרל פיה</span></li>
<li><span lang="he">&nbsp;אנך לו [</span></li>
<li><span lang="he">&nbsp;מצית אלי</span></li>
<li><span lang="he">&nbsp;אלמדכור</span></li>
<li><span lang="he">&nbsp;לאסתחל&nbsp;</span></li>
<li><span lang="he">&nbsp;אן לא</span></li>
<li><span lang="he">&nbsp;יזיח //לך// אלעלה</span></li>
</ol>
                    
                        <h3>Verso, upper margin</h3>
                    
                        <ol>
<li><span lang="he">פי אלדנאניר</span></li>
<li><span lang="he">ובאלגמלה</span></li>
<li><span lang="he">אנה</span></li>
<li><span lang="he">[ועדני]]</span></li>
<li><span lang="he">ואקפני</span></li>
<li><span lang="he">עלי אל</span></li>
<li><span lang="he">מגי אליה</span></li>
<li><span lang="he">פי אול</span></li>
<li><span lang="he">אמשיר</span></li>
<li><span lang="he">&nbsp;ואמא</span></li>
<li><span lang="he">&nbsp;כאתב</span></li>
<li><span lang="he">&nbsp;תאג</span></li>
<li><span lang="he">&nbsp;אלמעאלי</span></li>
<li><span lang="he">&nbsp;פמא&nbsp;</span></li>
<li><span lang="he">&nbsp;קדרת</span></li>
<li><span lang="he">&nbsp;עליה</span></li>
<li><span lang="he">&nbsp;פי</span></li>
<li><span lang="he">&nbsp;דארה</span></li>
<li><span lang="he">&nbsp;ופי אל</span></li>
<li><span lang="he">&nbsp;טריק</span></li>
<li><span lang="he">&nbsp;פליס</span></li>
<li><span lang="he">&nbsp;אערפה</span></li>
<li><span lang="he">&nbsp;אדא</span></li>
<li><span lang="he">&nbsp;לקיתה</span></li>
<li><span lang="he">&nbsp;מע אנה</span></li>
<li><span lang="he">&nbsp;ליס י'גד</span></li>
<li><span lang="he">&nbsp;למא</span></li>
<li><span lang="he">&nbsp;הם</span></li>
<li><span lang="he">&nbsp;עליה</span></li>
</ol>
                    
                </div>
            
        </section>
    </body>
</html>
