
<html>
    <head>
        <title>Transcription of Letter: T-S 12.215</title>
    </head>
    <body style="max-width: 860px; margin: auto">
        <h1>Transcription of Letter: T-S 12.215</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00215/canvas/1">
                    
                    
                    
                        <ol>
<li>ב</li>
<li>מולאי אלשיך אבי אלבדר דפעאת אד כאן הו אלעאני [[בצאחב]]</li>
<li>באלכצם צאחב אלניל ותכאצמת //מע// וכילה אבו עבד אללה בקצדהא</li>
<li>לאנה שד מן צאחב אלניל ומצי ותכדם עלי צאחבה ואכד תמן</li>
<li>אלניל ללכצם //באלואפר// פאכדת רסאלה מן אלשיך אבי אלבדר אלי אלפקיה</li>
<li>באן יעוד יוכל עלי אלכצם וילזמה במא יגב ענדה ואגתמעת</li>
<li>באלפקיה רפעאת ותאכדת עליה//פי מענא(!)// ומא קצר ווכל באלאמס בה</li>
<li>ומר שי יטול שרחה ואסתקר אן אלי ליחצרו פי הדא אליום וכיל</li>
<li>אלשיך אבי אלבדר ואסתקר פי דלך מא אסתקר פאצבח אלנאס אל</li>
<li>יום עלי צעבה אסאל אללה כשפהא //ברחמתה// מן וצול בני קרה ואלעביד</li>
<li>ללגיזה ואחואל //אלנאס// צעבה גדא פי כל מעני ווגה ואחואל אלקצין אלעוזר</li>
<li>איצא עלי כלאף מא ישתהי ממא לא שך אן גמיעה קד וקף</li>
<li>עליה ועלמה וכל מן יחבה יקול לי פי [[דלך]] מקאמה אלי אלאן</li>
<li>בדא אקואל כתירה בחסב מא יסמע ובחסב אלשפקה ואלמחבה</li>
<li>מא לא יתסע לי [[ . ]] דכרה פי [[ . קנ . ]] כתאב ואנא שהד אללה מן דלך</li>
<li>ומן טול גיבתה פי מתל הדא אלוקת כאלהאלך ממא אחמל עלי</li>
<li>קלבי ואללה יגעל אלעאקבה לכיר ברחמתה ויסהל דכולה ואקל</li>
<li>מא יקולו אליהוד וגירהם ויחלפו אן חצל לה פי הדה אלספרה אלף דינ</li>
<li>חית אן ואחד יכנא אבו אלפצל מן אצחאב אלרייס [ . . . . ] אלדולה</li>
<li>קאל לי באלאמס פי מגלס צאחבה וגמאעה חאצרין אן חצל</li>
<li>לאכוך מן פכר אלערב כמס מאיה דינאר בגל וסרג במאיתין דינ</li>
<li>וג מאיה קצין ודכר הדא אלאנסאן אנה כאן באלמחלה ושאהד דלך</li>
<li>[[פקדף]] פקד עלם אללה מא נאלני מן סמאע דלך לא לאנה עלינא פי</li>
<li>דלך דרך לכן ללשנעה ואלאלס/ו/ן ואנה אד רבמא כאן אלבאטן</li>
</ol>
                    
                        <h3>Right margin, diagonal lines written upside down.</h3>
                    
                        <p>בכלאף דלך וקום | אכר יקולו הו ישרב | ויקצף אלליל ואל | נהאר וקד | עבל בדנה | ואלדי אקולה | אסאל אללה | אן יכפיה |</p>
                    
                        <h3>Right margin, straight lines written upside down.</h3>
                    
                        <p>מוונה כל | אדם רע | וכל חאסד | ויצרף ענה | עין רעה | ברחמתה | ואעלמה | איצא | אנני | אוצלת | אלכתאב אל | אכר אלי | סידנא אל |</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00215/canvas/2">
                    
                    
                    
                        <h3>Verso.</h3>
                    
                        <ol>
<li>אתיר פקראה וקאל לי עקיבה אלוצול אלדי לכם פי גמלה וצולאת לי בנחו</li>
<li>מן ש דינ ואדא לנא שהד אללה מנהא שי קדמתכם עלי רוחי ואולא גמיל</li>
<li>כתיר פסאלתה אחצאר בן סאקיה ואלתאכיד עליה פי אלעשרה דנאניר</li>
<li>פאחצרה ותאכד עליה פי מענאהא ואעתדר לה בציק אלדיואן אלי אל</li>
<li>גאיה ואועד אנה יזיח אלעלה ואמא עאמל אטפיח פאנה דפע אליה</li>
<li>[[ . . . . . . ]] אעני סידנא אלאתיר כתאבה אלי חצרתה אלסאמיה מקצור</li>
<li>עלי מא יתעלק בה אדאם אללה תאיידה והו יקול פיה א[נהם . . ע]מלין</li>
<li>אלדי מא לה פי גהתהם יחשו אלכתאן עלי אנהם יסירו בה פא . . . . . .</li>
<li>לאגל [[ . ]] כוף אלטריק ואן אלרכאבי חין ראי דלך דכל וחדה . . מן אנהם</li>
<li>יסירו בעד דלך אדא וגדו אלסביל וקאל //לי// סידנא אלאתיר פי יומי הדא אלדי</li>
<li>הו יום אלגמעה [[ . . . . ]] וקד חצרת בחצרתה פי דארה אנה קד כתב</li>
<li>באלאמס //לעאמל אטפיח// עקיב וקופה עלי אלכתאב אלדי דפעתה לה מן חצרה מולאי</li>
<li>פכר אלערב אדאם אללה עלאה יקול לה [[ . . . ]] אן אלמאל מא אערפה</li>
<li>אלא מנך פשכרת אנעאמה עלי דלך וקד געלת פי סאעתי הדה</li>
<li>אלשיך אבו סהל מנשה ימצי אלי בן צגיר ויקבץ //מנה// תמן אלניל אלדי</li>
<li>צח ענדה עאגל וקד עלם אללה כיף כתבת הדה אלאסטר ואן אללה</li>
<li>אלעטים מא לי קלב יתסע אלי שרח מא שרחתה פיהא אלא ב.ל.ה</li>
<li>וכיפה מן תעלק קלבה באלוקוף עלי דלך פאן כאן מא //פימא// שרחתה</li>
<li>תקציר פיבסט אלעדר וגמלה //אקולהא// אנני שהד אללה מא אקצר פי</li>
<li>שי מן אלאשיא אלתי תכתץ בה אדאם אללה עלאה חסב אלקדרה</li>
<li>ומן אלה חסן אלתופיק ואלדי יחב עלמה אן אלאטפאל פדיתהם</li>
<li>שהד אללה עלי גמלה אלסלאמה וללה אלחמד ואלמנה פלא ישגל</li>
<li>קלבה וכדלך סאיר אלאהל בתפצל אללה תעאלי ואללה יגמע</li>
<li>ביננא ובינה פי כיר ועאפיה וינטר אלי אלנאס בעין רחמתה</li>
<li>פקד אנכשפו אנכשאף צעב ווקפת אלאחואל פי אלמעאיש</li>
<li>וגירהא וקד כנת ערפתה מא אסתקר ביני ובין אצחאבנא אל</li>
<li>קראיין מן אלאגתמאע ואלמגי אלי אלכניסה פאגתמענא נחן</li>
<li>ולם יגן פשאע ראי אצחאבנא עלי אן יגמע מא יתעלק באלרבאנין</li>
</ol>
                    
                        <h3>Right margin, diagonal lines written upside down.</h3>
                    
                        <p>ואן אראדו אל | קר[איין אן יא]כד דלך שרכה | כאן דלך אליהם פפעל דלך | ואשתמל אלכרג עלי | אזיד מן קק דינ | וקד אנפקנא מנהא | פי דאך אלאסבוע | ופי הדא אלאסבוע | נחו מן ארבעין דינ | ולם תכף ולם | תגבי אלא | ביום צום | אעלמתה דלך | . . . עליה | ושלומו | יגדל סלה | ואבן כפאס | אגתמעת בה | . . . . . . . . | . . . . . . . . | אדא .א. | והו יקול פיה | אנך לו [[ . . . . ]] | מצית אלי | למדכור | לאסתחאל | אן לא | יזיח //לך// אלעלה |</p>
                    
                        <h3>Top margin, perpendicular lines.</h3>
                    
                        <p>פי אלדנאניר | ובאלגלה | אנה | [[ועדני]] ואקפני | עלי אל | מגי אליה | פי אול | אלשהר | ואיצא |כאתב | תאג | אלמעאלי | פמא | קדרת | עליה | פי | דארה | ופי אל | טריק פליס | אערפה | צדא | לקיתה מע אנה | ליסעד | למא | הם | עליה</p>
                    
                </div>
            
        </section>
    </body>
</html>
