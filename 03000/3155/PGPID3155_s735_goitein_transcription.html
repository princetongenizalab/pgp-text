
<html>
    <head>
        <title>Transcription of Letter: T-S 12.405</title>
    </head>
    <body style="max-width: 860px; margin: auto">
        <h1>Transcription of Letter: T-S 12.405</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00405/canvas/2">
                    
                    
                    
                        <h3>Verso</h3>
                    
                        <ol>
<li>יאולדי אחיאך אללה אגתמע אבו סעיד במרהף אלדולה ושכרה שכר כתיר</li>
<li>ודכר אן גמיע מן יכתץ באלחצרה אלזעימיה אדאם אללה עלו[ה]א לם יבק בינך</li>
<li>ובין אחד מנהם מעאמלה מא כלי אלמדכור וסרני לך ד[לך] ויגב עליך</li>
<li>יא ולדי אחיאך אללה אלמבאלגה פי כדמה אלמדכור וקד תקדם קולי לך</li>
<li>פי מא יכתץ באלקאיד סלמאן ואזדא(?) אלגמיל אליה פהו אהל לדלך ומתלה</li>
<li>מן יצחב אלא . . . מכאלטה בינה ועמה אלדי הם פי אלוגה מראה ופי</li>
<li>אלקפא מקראץ והדא מא הו בהדה אלמתאבה וקד תקדם קולי לך אנני</li>
<li>ארידה יגיני והו שאכר וארגו יכון קד תפצלת ואחתרמת באנפאד</li>
<li>דלך . ל . . . . . . . ל . . . . . . לקתה . . . . . . . . . ל . . . מ . . . . [ . . . . . . ]ל . ל . .</li>
<li>פיהא . . . את גמלה אלאמר. . . . מרהף אל[דולה . . . . . . . . .</li>
<li>מן גירה בכתיר והו ר[אי]תה . . . . . אלמחבה לך [ . . . . . . . . . . . .</li>
<li>. . . . . . . . . . . . ]ל[ . . . . . . . . . . . . . . . . . . . . . . . . . . . . . . . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00405/canvas/1">
                    
                    
                    
                        <h3>Recto</h3>
                    
                        <ol>
<li>ודכר פי גמלה מא דכר א[נך] אכדת מנה כ[ . . . . . . . . . . פלמא]</li>
<li>אלתמס תמנה מנך קלת לה לי ענדך נצף דינ א[ . . . . . . . . . . . . .</li>
<li>מא כאן . . אן יכון הכדא . . . . . . . . רה . וימד[ . . . . . . . . . . .</li>
<li>פקד כאן יתעיין עליך אן תופי הדא מן וגה לא תסתלר(?) אנה ולא הו</li>
<li>ועלי סאיר אלוגוה יגב אן תחסן אליה פאנני ראיתה גיד אלקעידה רטב</li>
<li>אלדמאג מא יכרג מנה כלמה אלא פי מוצעהא ודכר אן תכאלט אקואם</li>
<li>לא יצלח לך מכאלטתהם ואנך חלפת לה עלי אשיא דפעאת וכאלפת</li>
<li>אלקול ועטם עלי הדא גדא אן ירוך אלגויים בצורה אנך תבדל מן</li>
<li>פמך אימאן עטימה ולא תתבת עליהא אמא תד[כ]ור מא אנת פיה</li>
<li>אמא תעלם אנהם יקולו אן הדא מא יתבת עלי [ימינה] ולא לה קול</li>
<li>וקד כאן יגב עליך אן תחתרז פי אלפאטך ותתחרא עלי נפסך פי מא</li>
<li>תתלפט בה מן גיר ימין ותתבת עליה ולו אנה עליך לתכון ענד אלנאס</li>
</ol>
                    
                        <h3>Recto - right margin</h3>
                    
                        <ol>
<li>עלי אפצל קציה</li>
<li>מן צדק אללהגה</li>
<li>ואלכאלק יעינך</li>
<li>ברחמתה</li>
<li>וקד סבק</li>
<li>]לי לך פי עדה</li>
<li>]לי</li>
</ol>
                    
                </div>
            
        </section>
    </body>
</html>
