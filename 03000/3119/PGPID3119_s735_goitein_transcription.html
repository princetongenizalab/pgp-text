
<html>
    <head>
        <title>Transcription of Letter: T-S 12.288</title>
    </head>
    <body style="max-width: 860px; margin: auto">
        <h1>Transcription of Letter: T-S 12.288</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00288/canvas/1">
                    
                    
                    
                        <ol>
<li>. . . . . . . . . . . . . . . . . . . . . . פקד . . גט ואדאם עזה</li>
<li>. . . . ה ולי חאפט אנה ולי דאלך ואלקאדר עליה ואעלמך יא מולאי אן וצלת סאלם</li>
<li>ואלחמד ללה עלי דאלך בעהד מ יום ולם נראו שי ירעב בחמד אללה ואעלמך</li>
<li>יא מולאי למא אן וצלת בעת ורא חמאתך וערפתהא מא קלת לי פקאלת</li>
<li>לי מא ביננא ובינה שי סוא אן מא אלגט מכתוב פקלת להא מא בוד מן</li>
<li>כתבת אלגיט ואכד אלכתובה ות . . . . . . ה קד מ . . . . . [ . . . . . . . . .</li>
<li>ל . . . ע . . . . וליס [ . . . ] . [ . . ] ענדה שי [קא]לת אמא אלכתובה [לא</li>
<li>נגיבהא לך בלא אן אלגט מא נכתבה [ . . . . . . . . . ] נדוק בנתי</li>
<li>סעדה אכתר מא דאקת לאנהא מא תרא רג[עה . . . . ] וברא קלת</li>
<li>אנא ליס מן דלך בוד אלדי אתפקנא יא מולאי . [ . . ] . אני אחצרת</li>
<li>אלצרה ופתחתהא בחצרה ג מן אליהוד וגדנא פיהא [מאיתין</li>
<li>וסתין דרהם פצה נקרה וכמסה וארבעין דרהם ונצ דראהים</li>
<li>וקד תרכנאהא ענד סלימאן אבן יונה עלי אנהם אן כתבו</li>
<li>אלגט ואלברא דפעהא אליהם או יוכרו{ה} אלי אן יצל כתאבך אלי</li>
<li>במא נפעל וקד אכדת אנא מנהם אלכתובה מכרקה והי ענדי</li>
<li>אעלמתך דלך ובלדנא אליום ראכי אמן ואלחמד אלללה עלי דלך</li>
<li>והו כתיר אלכיר כתיר אלפואכה אעלמ{ת}ך דלך בעד אלאגתהאד ומא</li>
<li>כאנת לך מן חאגה אכתב לי בהא נאתי פיהא מראדך ולא יכון</li>
<li>כיר מן כתאב תערפני פיה מא נעמל ולא תוכרה ומא ראית</li>
<li>אלקום אלי מחדין כתיר והם מנכסרין אלקלוב ויסתחמו אללה פי</li>
<li>מן טלקהם אעלמתך דלך ואלסלאם עליך וולדך אחיאה אללה</li>
<li>אלסלאם ומולאי אלשיך אבו אלפרג אבן מחבוב צהרה אלסלאם</li>
<li>וכל מן סאל ענא אלסלאם וגמיע אצחאבנא אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00288/canvas/2">
                    
                    
                    
                        <h3>Verso. Address.</h3>
                    
                        <ol>
<li>אכי] וס[יד]י אלשיך אלגליל אבו אלפצל מבורך</li>
<li>ביר אברהם נע</li>
<li>סברה</li>
<li>אטאל אללה בקאה ואדאם עזה</li>
</ol>
<ol>
<li>מחבה שמריה</li>
<li>ביר אפרים</li>
</ol>
                    
                </div>
            
        </section>
    </body>
</html>
