
<html>
    <head>
        <title>Transcription of Letter: T-S 13J18.29</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.29</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00029/canvas/2">
                    
                    
                    
                        <ol>
<li>كتابي אלי אלואלד (!) אלעזיז אטאל אללה בקאה</li>
<li>ומן חסן אלתופיק לא אכלאה וגמעני ואיאה</li>
<li>ואני משתאקת אלי אלחצרה אלולד אלעזיז</li>
<li>ולא תסאל מא גאז [[. ל]] עלינא מן אלאהואל</li>
<li>אשרפנא עלי אלגרק תלאת דפוע וכאנת</li>
<li>אלעאקבה ללכיר פחב אללה אלאשמאע [=אלאגתמעא]</li>
<li>באלשיך אבו אלמכארם ונזלת ענד אם</li>
<li>הבה ואן אלצגאר כתבת אגארתהם</li>
<li>אחדאהם בעשרה ואלאכר בעשרין</li>
<li>ואוציך באפתכאך אלסראג אלנחאס</li>
<li>ועליה מן אלמבלג תלאתה ותמן ולא</li>
<li>תסאל בחאלי ומרצי אלדי תעלמה וכרגת</li>
<li>ופי קלבי אלנאר מן פתוח ומרצה ולא תסאל</li>
<li>מא עלי קלב מכארם מנך ובחק אללה עליך</li>
<li>ובחק אלבזה אלדי רצעתך לא תנסא</li>
<li>סלימאן ולדך ואלסלאם עלי חסב ועלי</li>
<li>אולאדהא ועלי אלאך אלעזיז ועלי אם עזיזה</li>
<li>ועלי . ל . . . ועליכם גמיעתם(!) . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00018-00029/canvas/1">
                    
                    
                    
                        <h3>Verso.</h3>
                    
                        <ol>
<li>يصل الى اسكندرية المحروسة الى القمرة يسلم الى الشيخ ابي الفضايل</li>
<li>اليهودي البواردي</li>
<li>ולא תסאל מא נקאסי מן כרים ולא בקית נקדר נטיקה</li>
<li>ולקמאש אלדי כרגת ביה מן אסכנדריה מרהון עלא</li>
<li>ארבעין דרהם ומא וזן כרים מן גאליתה חבה ועמל</li>
<li>חילה עלא אכוה חתא רכב עליה אדין ובקא ואקף</li>
<li>בט/א/ל וסלימאן יעמל פידין וקד כשפת ושהי [=וגהי] כדמה</li>
<li>לה ובעד דא לא יבצורני ולא יראני אלא ואקף</li>
<li>מוחרף ומא אשבע בלכוז מן סבבה וקד נדמד [=נדמת]</li>
<li>עלא כורוגי מן אסכנדריה וסלאם עליך ועלא מן</li>
<li>ענדך אסלם ותבעת לנא כבר אום מעני מן כל בוד</li>
<li>ושלום</li>
</ol>
                    
                </div>
            
        </section>
    </body>
</html>
