
<html>
    <head>
        <title>Transcription of Letter: T-S 10J29.2</title>
    </head>
    <body style="max-width: 860px; margin: auto">
        <h1>Transcription of Letter: T-S 10J29.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00029-00002/canvas/1">
                    
                    
                    
                        <h3>Recto</h3>
                    
                        <ol>
<li>] אלעזיז עליי וענדי צאנך אללה ותולאך ו . . . . . .</li>
<li>סלאמת]ך וסלאמה מן ענדך ושכרת אללה עלי דלך כתירא</li>
<li>ווקפת עלי אלוכאלה אלדי אנפדתיהא ומצית [בהא] ללוקת ואלסאעה</li>
<li>אלי אליה פקאל מא תסוא ש[י] הי מפסודה וקאל אנא מא אר[יד</li>
<li>אמצי בהא אלי אלרייס אלדאודי פמצית וקאל לי הי מפסוד[ה</li>
<li>איצא ומא תסוא שי ולא יקבלהא אלא בחית תכון כאמלה</li>
<li>אלשרוט ויכון פיהא כט עלון אלחבר אלדי . . . . . אליך . . . .&nbsp;</li>
<li>ידה פל . . . . . פה יגמני גם עטים כיף אנפסך אל . . . .</li>
<li>. . . . וקד כנת יא ואלדתי תאסרת עליך אן לא תמצי אלא אלי</li>
<li>עלון אלחבר פאי שי אחוגך אלי גיר דאך . . . . לאיי . . י</li>
<li>דרהמין פצה ורוחי אנא תדוב וקד כאן עלי אנני אגי</li>
<li>אדע אלדניא . . . . ליכן כשית מן חרצך ובאלגמלה פלא</li>
<li>תדעי כתאבי מן ידך אלא ודיה אלי עלון אלחבר ותכתבי</li>
<li>וכאלה צחיחה באסמי ואסם אכי ואסם אבו סעיד עמרם</li>
<li>הלוי בן משה ויכון אלקנין מנך ובעד דאך אלקנין מן מחפוץ</li>
<li>ומתי לם יכון עלי דאלך אלצורה מא תסוא שי פאללה אללה</li>
<li>לא תו . . . . . . ואלדאר . . . . עלי אל . . . . . .הא לי אמא</li>
<li>אן אעמה או אבע ואכתר מן הדא מא אקול וכאלי פי עאפיה</li>
</ol>
                    
                        <h3>Recto - right margin</h3>
                    
                        <ol>
<li>והו יטלע מעי אן שללה&nbsp;</li>
<li>קראת עליך אלסלאם</li>
<li>ועלי מולאי&nbsp;</li>
<li>. . . . אלסלאם&nbsp;</li>
<li>וחאגה עמראן</li>
<li>]ע</li>
</ol>
                    
                </div>
            
        </section>
    </body>
</html>
