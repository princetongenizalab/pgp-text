
<html>
    <head>
        <title>Transcription of Letter: T-S 8J38.6</title>
    </head>
    <body style="max-width: 860px; margin: auto">
        <h1>Transcription of Letter: T-S 8J38.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00038-00006/canvas/1">
                    
                    
                    
                        <h3>Recto</h3>
                    
                        <ol>
<li>ויהי משגב לדך משגב לעתות בצרה</li>
<li>ברכה עודפת וטובה נודפת ו . . . . ה מוק[פת] ו . . . . . מו . . . . .</li>
<li>ורפואה מושקפת וחנינה מרחפת וחמלה מרופפת ורוחה מת . .</li>
<li>והצלחה מתוספת ואהבה מורצפת לאיש מתוק כנפת ושמו</li>
<li>יפת הצנוע הכשר הנדיב ושוע הנאה במעלליו וישר במפעליו</li>
<li>. . . . במהלליו ואל . . . . יגן עליו ו[רע]ה לא תאנה אליו ונגע לא יקרב</li>
<li>באוהליו ויצוה מלאכו לשמרו בשבילו ולנצרו במסלוליו בן מרי[נו</li>
<li>ששון הזקן ההיה צנוע וארחותיו מתקן ומרחף על עניים כעוף על קן</li>
<li>. . . מרחמים במצעו : וצל כתאבך יא שיכי אטאל אל בקאך</li>
<li>ואייד באלעז חקאך וחפטך ווקאך [ואל]די וגדתה מן אלשוק ענדי</li>
<li>אזיד מנה והו בלטפה יגמענא פי אכץ אלאמאכן ויתפצל בצפח</li>
<li>דנובנא ואלתגאוז ען כטאנא וזלאתנא אלתי סבבת לנא אלפרקה ואלג . .</li>
<li>ואלשתת פי אלבלדאן ומקבולה אחכאמה וסררת באגתמאעך מע</li>
<li>אלשכץ אלנפיס פרע אלעשירה אלנבוייה אלדאוודייה אנגז אל . . . . . . .</li>
<li>ותבת חסידותהא(?) ותמליך בה ולם תעלמני מא הו עליה הל יסכן ב . . . .</li>
<li>או יעוד אלי מוטנה ואנא כלית אלמואצע כלהא ונהצת נחוה אטלב</li>
<li>. . . . . . ה ואלתשרף בה ואסתכן תחת כנפה ומא ידרך אלמר מא תמנאה</li>
<li>וללה אמרה ובאלגה ולולא כטר אלטריק כנת אנהץ נחוך ואתצל</li>
<li>בך ובסידנא או כנת אכלפך תחמל עלי רוחך ותתפרג ענדנא אסבו[עי?]ן</li>
<li>גיר אן אלוקת צעב אל יגעלך פי גמלה אלסלאמה ויבלגך מאמולך ורגאך</li>
<li>. . . . . . . . בקית סאיר אלאצדקא ודכרת לי חאל אלשיך א . . . .</li>
<li>בן פתיח יזכר בטוב ואלתפאתה אלי ודכרה לי באלגמיל פהדא אלדי יליק בה</li>
<li>ובאכיה קבלה ופתשת עלי אלמואצפה אלתי לה לם אגדהא ומתי מא וגדת/ה/</li>
</ol>
                    
                        <h3>Recto - right margin</h3>
                    
                        <ol>
<li>אנפדתה סרעה</li>
<li>כץ נפסך אל . . . .</li>
<li>באפצל אלסלאם</li>
<li>ועלי סידי אל. . .</li>
<li>אבו אלסרור</li>
<li>אלמחב שצ</li>
<li>אלסלאם</li>
<li>[ועלי]</li>
<li>אבו סעיד</li>
<li>ואולאדה</li>
<li>אפצל אלסל[אם</li>
<li>ומולאי</li>
<li>אבו אלפצל</li>
<li>עלי בן בניאם</li>
<li>שצ אלסלאם</li>
<li>וכל אלאצדקא</li>
<li>אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00038-00006/canvas/2">
                    
                    
                    
                        <h3>Verso:</h3>
                    
                        <ol>
<li>ווליך אליעזר ולדי יקבל ידך וכאן קד אתגע ומן אל באלעאפיה ואלגמאעה</li>
<li>מ . . ין כתיר וצלאתנא מסתקימה בע. . . . . ואלחאל סלאמה לולא [אליתומיא]</li>
<li>. . . אקאסי מן שרהם וענתהם מא לא יתלאפא ומא יכפאהם</li>
<li>חתי יטלבו פסאיק ולא יקנעו באלקליל מן קום קלילין אלעהד עדימין</li>
<li>אלמעישה פיעודו יכאצמוני מן גנס מא כאנו יפעלו במ</li>
<li>ו. . קב אל ויעדרני אני כתבת עלי עגלה ומא ענדי שי אכתב פיה</li>
<li>פתתפצל תנפד לי עשרה ורקאת או מא סהל ואן יכן כדמה או חאגה</li>
<li>שרפני בהא ותכץ עני אלאצדקא באלס ושלומך יגדל</li>
</ol>
                    
                        <h3>Bottom margin, parallel lines written upside down. Arabic script. Address.</h3>
                    
                        <p>لشيخي وسيدي مولاي(؟) حسن بن سرور الح . . ي شاكر مودته</p>
<p>اطال الله بقاه وادام [عزه] وحراسته جعل فداه ىعرض حم[[</p>
                    
                </div>
            
        </section>
    </body>
</html>
