
<html>
    <head>
        <title>Transcription of Letter: T-S 18J4.12</title>
    </head>
    <body style="max-width: 860px; margin: auto">
        <h1>Transcription of Letter: T-S 18J4.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00004-00012/canvas/1">
                    
                    
                    
                        <ol>
<li>בשמך רחמ</li>
<li>אלאמור אלחקיקיאת ואלקואנין אלמרסומאת אטאל אללה בקא חצרה</li>
<li>סיידנא אלרייס אלאגל אלוף הבינות השם הנעים הנכון מעים האלהים</li>
<li>וכגע קץ הקריאה נאמר מפי הנשיא שאין על גביו אלא ייי אלהיו חכם</li>
<li>הישיבה סנהדרא רבא שר השרים ונגיד הנגידים ועוז כל בית ישראל</li>
<li>ירום הודה ויגדל כבודה אדא חדת פי אלזמאן אמר ידכל עליהא שי מן</li>
<li>אלכלל ואהמל דלך אסתחכם אלפסאד ואעתאצת עלי מן ירום תקוימהא</li>
<li>וחאל אלבלד קד אנפסדת ודכלת עליה אלדואכל וחצרתה אלסאמיה</li>
<li>אדאם אללה עלוהא גאפלה ען דלך לא ישך ממלוכהא פיה והו מנהי</li>
<li>אליהא אדאם אללה עלוהא אלאמור לתקף עליהא והי אן אלכניסה</li>
<li>אלעראקיין עמרהא אללה בבקאהא קד אסתחכם פיהא אלכראב ואל</li>
<li>התכה ואלכשפה ודאך אן אלדין קד געל להם אלכלאם פי אלגמיע ואל</li>
<li>נהי ידורו עלי שארית הפלטה הנשארת מעט מהרבה ויכדעוהם</li>
<li>בכל מעני ללאנתקאל אלי הנאך אלי אלמוצע אלאכר פקום יאכדוהם</li>
<li>באלמסלה וקום יקולו להם תגו אלי הנאך ליכונו אולאדכם יקרו פי</li>
<li>כל סבת אלפרשה מע אלנאס ומן יריד יתרגם יתרגם לאן אלאסדאר</li>
<li>ענדנא לטאף קצד פי אגלאקהא ודחצהא ואללה תעאלי לא יבלגהם דלך</li>
<li>ויבקי חצרתה אלסאמיה להא ולנא ולקד אל אלחאל מעהם אלי אן גא אלחבר</li>
<li>ר יחזקאל ור שלום עלי עאדתהם אלי ענדנא מואליהם יום אלסבת אלי אל</li>
<li>כניסה וגלסו אלי אן קאל אלחזן גאל ישראל וקאמו אלנאס פי אללחש פאכדוה[ם</li>
<li>וכרגו ובקי ממלוכהא מתעגב מא ידרי למן ינסב אלעאמיה לאלדי גאו</li>
<li>אכדוהם וכרגו מן בית ייי או לאלדי כרגו וכלו אלצלאה והדא גאיה פי</li>
<li>אלמבאינה ואלאתקאח וקד כאן יתעיין עליהם אדא כאנו יותרו</li>
<li>עודתהם אלי ענדהם ימצו אלי מנאזלהם ויתרצוהם כמא ישו ווגדה</li>
<li>אכר מוגב לכראב אלכניסה אן אלכאדם מא הו צורה כאדם בל רייס</li>
<li>אמר נאהי וכיל אלחכם אי שי אן קאל ללנאיב אמתתל ואדא קיל לה</li>
<li>שי יקתצי חאל אלכניסה וכדמה גמאעתהא יקול לו קאל לי הדא אלקול</li>
<li>אלרייס חפטה אללה קלת לה לא סמע ולא טאעה ומא כפא אן פי אל</li>
<li>סכאן אלמכתצין בה נחו כמסה עשר נסמה מנהם מן יעתקד אנה</li>
<li>שיך אלמוצע וצאחב אמר ונהי מנצאף אלי ריאסה אכיה ומנה[ם מ]ן</li>
<li>יל]עב באלחמאם עלי צטוח אלכניסה ומנהם מתמעשין ירוחו</li>
<li>ויגרו עלי אלכניסה ואלנסואן ואלאולאד ומן בעץ מא גרי פי איאם סוכה</li>
<li>אלמאצי וקד ראית אלסוכה שעתה וראם בעץ אלנאס עמארתהא</li>
<li>בתבליטהא ותגיירהא פסך דלך אלראי ולם ימכן אכתר מן תבייצהא</li>
<li>לא גיר ללצרורה ואן בעץ אלנאס איצא אשתהא תבייץ אלכניסה פפסך</li>
<li>דלך] איצא וכדלך אלאן למא אלתפתת חצרה סיידנא אלי פתח אלכזאנה</li>
<li>ועמלהא רואק באעמדה פסך ראי חצרתה פיהא וקיל אן אלחאיט עטים</li>
<li>ובטל אלאהתמאם בה והדא מן בעץ מצארבהם פי כראבהא ותם</li>
<li>אשיא לא אטיל בשרחהא פי אלרקעה ואלמעתמד עליה פי אלניאבה</li>
<li>ען חצרתה קד כדע ואנצוא אלי אלפראנסה מעתקד אן מא קדאמה</li>
<li>אחד יערף] וסבב אנכדאעה ואנצואה אליהם וגוה מנהא אנה מא</li>
<li>יכאלפהם אד קד צארו חזב ואחד ווגה אן תאני אן קד מדת אלאידי</li>
<li>פי מאל אליתומים וקד צארו במנזלה שלם לי ואשלם לך ודאך אן</li>
<li>אחדהם קד אכד מן מאל אליתומים דון אלמאיתי דינארא ואכר קד</li>
<li>. . . . . .] וכסר והמא אלמסמון בפראנסה ואבן נסים ענדה</li>
</ol>
                    
                </div>
            
        </section>
    </body>
</html>
