
<html>
    <head>
        <title>Transcription of Letter: CUL Or.1080 J113</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J113</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00113/canvas/1">
                    
                    
                    
                        <ol>
<li>יגמע אלשמל בה קריב גיר בעיד פי כיר ועאפיה</li>
<li>אן קד וצל כתאבך מע אבן אלגלאגלי ושכרנא אללה תע</li>
<li>עלי עאפיתך ופהמת מצמונה וקראה נגם אלדין ענדי</li>
<li>פי אלגיזה וכתב לך אלגואב בכטה ווצל כתאב מע</li>
<li>אבו אלחסן יתטמן (!) באנך צעיף פתאלמנא גאית אלאלם</li>
<li>אנא ואלואלדה וקד אכלינא אלטבקה כמא דכרת ואמא</li>
<li>טאווס ומסעודה פמא פעלו יסלמו עלינא אלסלאם</li>
<li>ותצארבת אלעגוז ומסעודה וקאלת להא איש לך</li>
<li>ענדי תטלבי מני מא לאחד ענדי שי ורחנא</li>
<li>לאבו אלכיר אנא ואלחכים סאעה וצול אבו אלחסן</li>
<li>באלכתאב ותטארבנא(!) מעה ומא כלינא מא עמלנא</li>
<li>בה וקלנא לה האת אלגזל ונחנא נעמלה ברא</li>
<li>מא פעל וקד גהזהא והו ביעמלהא ואמא קולך</li>
<li>יאכי תקום תגי פאנת תעלם אנני פי הדא אלוקת</li>
<li>משגול בחדית נגם אלדין חתי ינבת מעה אמר</li>
<li>ואגתמעת יום אלארבעא(!) תאני יום וצול אלכתאב</li>
<li>רחת לענד אמין אלדין אבן אלסבאך אשתרית מנה</li>
<li>כמסה ניל ונאולתה כתאבך קראה ובסת ידה</li>
<li>ותצרעת עליה ובכית פתאלם וקאל אגתמע בי</li>
<li>וקת אכר והו טייב אלקלב ומשתהי לכלאצך וקד</li>
<li>אועדני ואנא כל יום מתרקב אלגואב מן ענדה</li>
<li>וכל יום אעדי לענדה לעל אללה תע יכון אלפרג</li>
<li>עלי ידיה ויכון אלכתאב אלדי בעד הדא בכלאצך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00113/canvas/2">
                    
                    
                    
                        <h3>verso</h3>
                    
                        <ol>
<li>פמא ימכני יאכי אסאפר אנא חתי אכד כתאב</li>
<li>בכלאצך וספרי הכדא מא לה וגה ומא אנא</li>
<li>פי קיד ביע ולא שרי אלא חתי ינבת אמרך</li>
<li>וחדית נגם אלדין אמא קולך תרוח ללשמס אבן אלמזוק</li>
<li>ואלעלם מא ראח מן ענדי מן אלגיזה בעד וקופה</li>
<li>עלי כתאבך אלא והו טייב פלעל לא נחתאג</li>
<li>לאחד מנהם ואנת תעלם אן מא ענדה שפאעה</li>
<li>אלא אלפצה ואלי אסעה מא אנבת לי מעה אמר</li>
<li>ואן אחתגת פצה פסיר ערפני מע מן תתק</li>
<li>אליה באמארה נעטיה וואלה יאכי פי קלבנא מנך</li>
<li>אלנאר וטלבת אלואלדה ואכתך ואלחכים יגו לענדך</li>
<li>פוצל אלינא שכץ אשקר פושע בעד כתאב אבו אלחסן</li>
<li>ודכר לנא באנך כרגת אלטריק וטלבת תכתב לה</li>
<li>כתאב וטוף עליך מא וגדך פטאב קלובנא כתיר</li>
<li>וקאל לנא באן רגלך תוגעך פאסתכן רועהם</li>
<li>ואהתדו ממא הם פיה וחדית אלמכלץ בטאל</li>
<li>פתסיר כתאב מן ענדך באמארה לענדה ותנביה</li>
<li>פיה ותערפה חדיתך ולו דפע איש מא כאן וחדית</li>
<li>אלכתב אלדי סירתהם ללחאג מחמד ואלנגם וקף</li>
<li>עליהם נגם אלדין ואכדהם אעטאהם להם ואלסלאם</li>
<li>עליך ואלעגוז תסלם עליך ואלחכים יסלם עליך</li>
<li>וכרימתך תסלם . . . . . . . . . . . . .</li>
</ol>
                    
                        <h3>right margin, diagonal lines at 180 degrees to main text</h3>
                    
                        <p>ונסלם עלי | חכם ועלי אלשיך | הלאל אלסלאם | וכאנת חכם | כרגת ומא | ערפתני וקד | אזגונת אמהא | למא וצל | אלכתאב | וקאלת מא | לאחד ענדי | שי וגאהא |</p>
<p>אללבן אלראיב | אל. . . .</p>
                    
                </div>
            
        </section>
    </body>
</html>
