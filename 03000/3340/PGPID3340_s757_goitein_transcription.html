
<html>
    <head>
        <title>Transcription of Letter: T-S 13J21.32</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.32</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00032/canvas/2">
                    
                    
                    
                        <ol>
<li>סלאם אללה תע ורח ובר וא. היא עלי אלמולא</li>
<li>אלאגל אלכרים אלמחתרם אלצהר אלעזיז אדאם</li>
<li>אללה תע בקאה וחרסה ותולאה ומן חסן</li>
<li>אל[תו]פיק לא אכלאה ויגמע אלשמל בראיאה</li>
<li>והו [. . .]א.עין אגמעין קריב ויחיט עלמה</li>
<li>באן מו. .תצט. . . כתרת אלשוק אליכם</li>
<li>כתיר כת[יר . . . . . . . .]כיר ועאפיה</li>
<li>. . . . . . . . . . . . . . . . . . .]ים ואן</li>
<li>. . . . . . . . . . . . . . . . . . .] בהם ולך</li>
<li>והו בגיר כטכם .ק. .[. . . . . . . .] דלך</li>
<li>לאן מא יטממני אלא כטכם אלסעיד ולם</li>
<li>עלמנא מנה אן כנתו תגו או לא וקד תקולו</li>
<li>נחן גאיין נפרח ו[[תכן]] וקת תקולו מא נערף</li>
<li>ואלאצח אן כאן מא לקית לך פרנסה אלמגיי</li>
<li>אחסן לאן מא הו ען קליל נדעי אלי אללה כל יום</li>
<li>ובקול אל תצריכינו לידי מתנות בשר ודם [כי אם</li>
<li>לידך הרחבה והמליאה ומא יעלם אלאנסאן</li>
<li>מתי ידעא בה ויכון אן שא אללה עמרך</li>
<li>טויל חתי תפרח באולאדך מתל מא תחב</li>
<li>ותשתהי ואן כאן תקול אן קעאדך מצוה לא</li>
<li>שך פי הדה //ולמא// קד תשנטת ותכלפת ואצרפת</li>
<li>מצרוף זאיד וקד עלם אללה נייתך ושכרכה</li>
<li>הרבה מאד //אן// שאללה אן ארדת קום תעאלי בשלום</li>
<li>וקדאמך שתי מצות גדולות תזכה בהם קריב</li>
<li>אן שא אללה והם פרח סידי מוסי וסידי יוסף</li>
<li>ויבלגך אללה מקצודך עלי אתם אלוגוה ויקים</li>
<li>עלי יקר מעלתך רצון יריאיו יעשה אמן</li>
<li>ותעלמו אן אנה עאלם ומעתרף לם דכרת</li>
<li>הדה אלכלאם לאמר אמא אלא למן נסמע</li>
<li>ענכם אכבאר מא הי צאלחה ננקהר ונקול</li>
<li>משיכם אחסן ואלתאני לאשתיאקנא לכם</li>
<li>וליראית וגהכם כלכם לאנכם קטעתו</li>
<li>קלבנא בוחשתכם ואלתאלת לסבב הדה</li>
</ol>
                    
                        <h3>Right margin, perpendicular lines.</h3>
                    
                        <ol>
<li>אלמ]צוה אלדי דכרתהא ומא הי קליל איצא מצות פריה ורביה לאן ולדך יוסף בסלאמתה תגו ותק.ו.וה אן</li>
<li>שא אללה יעינה ויבקא ביקרא פי אלגמרא ואלעיאל ביכטבוה יזכינא ויזכיך אללה לפרחהם אלאתנין ויחיט עלמך</li>
<li>באן קד ארסלנא אלי כל מנכום . . במא . . .ל בסלאמתהא חנה פי כל ולאדה ונקול אלבנת טייבה ברוך מן כלצהא ואנקא . . . . נצבר בהא י.רו עליהא ומא . .בת אלא . . . .ז.י.ה והי אלאן טייבה בשלום ונחן אלאן סאכנין פי בית ור. . . פי אל. . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00032/canvas/1">
                    
                    
                    
                        <h3>Verso.</h3>
                    
                        <ol>
<li>ואן גנבה //ולדת// בנת טייבה ואן נגמה ולדת בנת [[…]]</li>
<li>ואטלבי מן אללה אן ראס בנתך תסתכן ואן אסחק</li>
<li>ביסלם עליכם ואברהים אלגר יסלם עליכם</li>
<li>בעד אלסלאם אלתאם עליכם ועלי כל מן יחיט</li>
<li>בה עלמכם ושלום</li>
<li>צטר יום אלכמיס שבת כי היום ייי נראה אליכם</li>
<li>איצא נעלם אלסבב אן וצל לנא כתבכם //ואל//כתאב אלדי</li>
<li>ארסל [[. . .]] //אל//חכם יש צו והו מסאפר פי אסכנדריה כמא</li>
<li>עלמנא לכתאבכם גואב מן קבל אלחכם נרדה לכם</li>
<li>לכן ארא שא פי דלך . .הם מנה שי נרדה לכם</li>
<li>וכאן וצול כתבכם בעד כתאבת הדה אלכתאב</li>
<li>בגמעה ופרחנא באן יגי בה [. .]. . . .[.] גאיה</li>
<li>אלפרח וברוך השם אלדי כאנת אל. . . סוא לאן</li>
<li>הדה כאן מקצודנא והו אלדי מכתוב פי באטן</li>
<li>אלכתאב ונעלמכם לאן גוזת(!) אלמרחום ר שלמה</li>
<li>פליפל תקצד פצלכם אנכם תערפו בחאל בנתהא</li>
<li>אן כאנת פי כיר וכאטרהא טייב ללקעאד כלוהא</li>
<li>ואן כאנת מא הי //פי// כיר . . . /ל/אגל אללה . . . . . להא</li>
<li>ותנ.ור[. . . . . . . . . . . . . . . . . . . . .]והא</li>
<li>. . .[. . . . . . . . . . . . . . . . . . . . . .]יכליהא</li>
<li>. . . . .ך אלדיי[ן . . . . . . . . . . . . . . . .] צהרו עליה</li>
<li>אכלה אד לא[. . . . . . . . . . . . . .] אללה לאנהא</li>
<li>מא הי מטמ[. . . . . . . . . . . .] וגודכם ואנה</li>
<li>מא יסכן בהא פי אלבית אלגדיד אלא פי אלבית</li>
<li>אלדי הו. .ה. .וא. אלדיין יש צו ותעלמוהא</li>
<li>אן ואלדתהא ומן ימכנהא מגי לכם אצלא</li>
<li>. .עיש ראסך ותבקא פי חיים ברוך תנפדי [א]לי</li>
<li>אלמחלה והיולד ב.ן . . . בעד אלסלאם ושלום</li>
</ol>
                    
                        <h3>Bottom margin, parallel lines written upside down.</h3>
                    
                        <ol>
<li>לירושלים תובבי ליד [. .] הר משה קצאץ</li>
</ol>
                    
                </div>
            
        </section>
    </body>
</html>
