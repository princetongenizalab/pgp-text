
<html>
    <head>
        <title>Transcription of Letter: T-S 13J16.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J16.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00016-00008/canvas/1">
                    
                    
                    
                        <ol>
<li>ממא אעלם חצרה סיידנא אלרייס אלנשי //אלגליל// אטאל אללה בק[אה</li>
<li>ואדאם עזה ועול. . וכבת באלדל חסדתה ואעדאה</li>
<li>אן כאן&nbsp; עדי(?) בצרהגת אנסאן צבאג יערף באבן</li>
<li>ורדה וכאנת זוגתה מעה בצהרגת פאודעת</li>
<li>ענדהם כרקה פיהא תלתה דנאניר קאמת ענדה[ם</li>
<li>מדה יסירה תם טלבתהא מנהם פרדו עליי</li>
<li>דינארין פקלת להם קד בקי דינאר פאנכרו</li>
<li>דאלך פאחצרת אלרגל [אל]י קהל מניה זפתא</li>
<li>פאוגבו עליה חרם פקלת אנא מא יח[ל(?) לה</li>
<li>באלספר פמא פעל וכאן צהרה אבו צביאן אמין(?)</li>
<li>חאצר בצהרגת פקאל לי נכתב מסלה אלי חצרה</li>
<li>סיידנא אלרייס אלאגל [פכ]תב אלמסלה ואכדהא</li>
<li>מעה אלי אלקאהרה ואלי אליום שהרין לם יוצלהא</li>
<li>פקלת לקהל אלמנייה הדא הארון אבן ורדה</li>
<li>כארג מן צהרגת הארב מן אלצמאן פאקנו מנה</li>
<li>קניין שמים וארץ ו.ס יאה אנה לא [. . . . . . . . . .</li>
<li>חתא יחצר פי קהל אלמנייה וי[רד . . . . . . . . . . .</li>
<li>עליה לי</li>
</ol>
                    
                        <h3>Right margin, perpendicular line.</h3>
                    
                        <p>תם אנה הרב מן צהרגת ולם אעלם בה ואפצך אלקניין אלדי אקני מנה</p>
<p>בעלם אלקהל ואנא אקבל ידה אלשריפה אלגלילה ואקבל חצרתה</p>
                    
                        <h3>Top margin, diagonal lines written upside down.</h3>
                    
                        <p>אלאגלה יש | אן יחצר הדא | אלרגל הוה ומרתה | וולדה אלמסמא | אבו אלמנא | פי אלחרם | באלספר | אנהם מא | צאר אליהם | הדא אלדינאר | וליס ענדהם | מנה עלם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00008/canvas/2">
                    
                    
                    
                        <h3>Verso.</h3>
                    
                        <ol>
<li>וקד כתבת כתאב אלי מולאי [. . . . . . . . . . . . . .</li>
<li>אידה אללה אן יגיב עני פי הדא . .[. . . . . . . . . . . .</li>
<li>עלייה ועלא זוגתה וולדה אלחכם אלדי ילזמהם</li>
<li>ואנא אקבל ידה אלשריפה אלגלילה ואכץ חצרתם</li>
<li>באלשולם(!) אסל אללה אן יסתגיב מנא לה צאלח אלדעא</li>
</ol>
                    
                        <h3>Verso - address</h3>
                    
                        <ol>
<li>עבד חצרתה אלאגלה&nbsp;</li>
<li>תבת אללה איאמהא</li>
<li>עלי בר נתן הרופא</li>
</ol>
                    
                </div>
            
        </section>
    </body>
</html>
