
<html>
    <head>
        <title>Transcription of Letter: T-S 13J17.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00008/canvas/1">
                    
                    
                    
                        <ol>
<li>מתן בסתר יכפה אף וג לא יועיל הון ביום עברה</li>
<li>וצדקה תציל ממות</li>
<li>בשמ רחמ</li>
<li>חצרה מולאי אלשיך אלגליל אטאל אללה בקאה וכבת אעדאה וצאנה</li>
<li>ווקאה וחפצה וצאנה ומא אעלמך בה מא בעתת לך האדא אל</li>
<li>כתאב לא מן כתרה מא שד בי אלוגע אלדי תערף מן בעד מא כנת</li>
<li>רגל //מתל אלסבע// פהאדא אמר אללה לא חילה פי קצאה יתשוש פלמא עלמת</li>
<li>מנך אן תמשי פי אלזכות ופי אלתואב מן צגרך אלי כברך //והו אלדי געלני// [[אלדי]] // . . . . //</li>
<li>אבעתת לך האדא אלכתאב ואנא אסאלך אן תמשי לי במא</li>
<li>אתעודו מנך אצחאב אלתואב פלא תקטע ביא פאני אתכלת עלי</li>
<li>אללה ועליך ולולם(!) אעז //תכון// אלכלק ענדי מא אתעבתך במשי</li>
<li>לולא נעלם מנך באנך ואקף ללתואב ולמתלך מן יקאל</li>
<li>פאסאל אללה תבארך ותעאלא לא יחוגך אלא ללכאלק ולא</li>
<li>יבלי אחד בוגע ובתרכת אבוך אן תקלת עלי רוחך בשי אלא מא</li>
<li>כאן תמשי כמסה סת אלדראהם פלא עדמתך //אסל// אללה לאתר . . . .</li>
<li>[[וקאל]] ואבן עמך יכצך אלסלאם וקד וצל כתאבך וסרה עאפיתך</li>
<li>ומא אחתאג אוציך פי הדא אלאמר באני מיית באלקלה פתמשי לה</li>
<li>ענד אלאצדקא לה באנה אכתר תואב אן תעמלה קראת עליך אלסלאם</li>
<li>ועלי אמך אלסלאם וגמיע גמאעתכם אלסלאם ושיך אבו נצר אלסלאם</li>
<li>ועלי שבל וכלפה ואבו עלי יכוצוך אלסלאם והבה . . . .</li>
<li>יכצך אלסלאם פאני צאיע ותכץ אבו אלחסן אבן צאלח</li>
<li>באתם אלסלאם ולעל תסאלה ימשי מעך פי אלזכות ושלום</li>
<li>וצביאן אלסלאם ומעאני יקריכם גמיע אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00008/canvas/2">
                    
                    
                    
                        <h3>Verso at the bottom of the page. Address.</h3>
                    
                        <ol>
<li>מן פציל אכו אבו אלחסן ומן אבו סעד הו שאכר</li>
<li>אלי אלשיך אבו אלכיר צדקה תפצלה צדקה בן צמוח</li>
<li>בן צמוח נע נע בן ששון אלי אלקאהרה</li>
<li>חמאהא אללה</li>
</ol>
                    
                </div>
            
        </section>
    </body>
</html>
