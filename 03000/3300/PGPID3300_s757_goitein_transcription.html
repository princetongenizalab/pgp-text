
<html>
    <head>
        <title>Transcription of Letter: T-S 13J19.30</title>
    </head>
    <body style="max-width: 860px; margin: auto">
        <h1>Transcription of Letter: T-S 13J19.30</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00030/canvas/1">
                    
                    
                    
                        <ol>
<li>בש רח</li>
<li>וצל כתאבך יאכי וסידי אטאל אללה בקאך ואדאם עזך</li>
<li>ותאידך וקראתה וסרני עלם סלאמתך אדאמהא אללה לך</li>
<li>וסאלתני אן אערפך כיף כאנת אלחאדתה אלעטימה אלדי</li>
<li>הי אלזלזלה ומן פקד פיהא מן אצחאבנא ממן לה אהל במצר</li>
<li>ולם ימכנני אן אעלם גמלה דלך לגמוטה עני בל סאלת ען</li>
<li>גמאעה ממן אעלם אן להם ענדכם אהל פמנהם אבו עמראן</li>
<li>אלטביב ודלך אנה כרג מן תחת אלרדם פי איזאר ברוחה סאלם</li>
<li>וכדלך אבן דרב יאפא אלי. וגמאעה צביאן מאתו ולם</li>
<li>יטלבהם אחד ולא ערפתהם ואלדי סלם ממן אערפהם</li>
<li>בעד אן וקעת אלשנאעה במותהם צבי יקאל לה הבה ולה</li>
<li>ואלדה ענדכם במצר וכאן אל וי. ומנהם אבן יוסף אלצגיר</li>
<li>ואבן הבה אלמצרי אלללחאם ואבן אלמקידסי ולה ואלד</li>
<li>פי אלמחלה ואויס מנהם תם צהרו מע גמאעה לא</li>
<li>יתסע שרחהם ואמא אלבלד בבזיון מן אלמואתם</li>
<li>ואלרדם ואלגנאיז ורואיח אלמותא וגמלתה יקול</li>
<li>ברוך דין האמת //עליה כלף// ונקול ברוך גמול לחיבים טובות</li>
<li>עלי ארואחנא ואסעארנא עלי חאלהא כמא דכרת לך</li>
</ol>
                    
                        <h3>Right margin, diagonal lines written upside down.</h3>
                    
                        <p>פי כתאב | אלעזא באל | ואלדה | ר]חמהא | אללה | ואנמא | דכרת | לך הדא | למא | אסתקציתה | מני ואט. . | יטמן | קלב | מן לה | ואלי גרוב</p>
                    
                        <h3>Top margin, diagonal lines written upside down.</h3>
                    
                        <p>קד שנע ענה | ואללה תעאלי ינצר | אלינא ברחמתה | ואן לך חאגה | תעלמני בהא | וסער אלמומיא | אל.אלל. .ה תעמל | דהב באנהא | ענדנא כתירה | ומא להא טלב | ולעל אן אוגה מנהא</p>
                    
                        <h3>Left margin, diagonal lines written in same direction.</h3>
                    
                        <p>. . . | אלי מצר</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00030/canvas/2">
                    
                    
                    
                        <h3>Verso.</h3>
                    
                        <ol>
<li>קראת עליך אפצל אלסלאם ועלי מן תשמלה ענאיתך</li>
<li>אלסלאם ולא תכליני מן כתבך במא תריד</li>
<li>ושלומך ירבה לעד נצח סלה</li>
</ol>
                    
                        <h3>Bottom margin, parallel lines written upside down. Address.
Arabic:</h3>
                    
                        <p>יצל אלי אלפסטאט אלי חמאם אלכעכי שאכר מודתה מבארך בן חנינא</p>
<p>דכאן מולאי אלשיך אבו יוסף יעקוב בן מוסי אטאל אללה בקאה ואדאם עזה</p>
                    
                </div>
            
        </section>
    </body>
</html>
