
<html>
    <head>
        <title>Transcription of Letter: T-S 13J20.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J20.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00020-00008/canvas/1">
                    
                    
                    
                        <ol>
<li>בשמ רחמ</li>
<li>קד עיל צברי וכאנני טני פי נפסי ועליהא פכיף חצרה מולאי</li>
<li>אלשיך אלאגל אטאל אללה בקאה ואדאם עזה ונעמאה וגעלני מן</li>
<li>אלאסוא פדאה לולא אנה יכון אופא מן אלסמעה ענה וממא שאהדת</li>
<li>מנה לקד כאן מן דון הדא קד קאבלני במא אסתחקה אד</li>
<li>תפצלה עלי ואצל [[אלי]] פי אלאוקאת אלמתקארבה ולא ימכנני</li>
<li>מן אל . פיק מא אקבל בה למכאפאה אלבעץ אליסיר או אלדון</li>
<li>אלטפיף פאי פא אפתחה לגואבה או כלאם אפצחה יקרא בה</li>
<li>פאלי אללה תבארך ותעאלי ארגב ואצרע אן יקרב ביננא מא אבעדה</li>
<li>טני לקלה ו/צ/פתי מן חסן אלטן ודואם אלמן ברחמתה אן שא</li>
<li>פאן מולאי אלשיך אבא סעיד למא וצל אלינא קרב פסח אכברני אן מולאי</li>
<li>קד אנפד לי ליף וגיר דלך ולם יכון ענדי מן דלך כבר אלי דאך</li>
<li>אלוקת בל בעדה באיאם אוצל אלי קפה פיהא כמסה ארטאל</li>
<li>מצרי ליף וה כתב שראהם מתבות עליהם גמלתה [א]ניף ותלתין</li>
<li>פבאן לי מן מנד אנפדו אלי דאך אלוקת כאנו ענדהם ולם ירו איצאלהם</li>
<li>מן אלראי ואנא ואן כאן דכרי דלך שכר לי פאני אדא וקע להם</li>
<li>פי ידי אמר מן אלאמור כתאב אן גירה אוצלתה מן גיר אסתקראר</li>
<li>ולא תאכיר והם צייעו אלכתאב ולם יוצלו מא סואה אלי בעד</li>
<li>הדה אלמדה ויושך אן יכון כל כתאב ידכרו לי מולי אנהם אנפדוה</li>
<li>יקע אלי איאדיהם ויפעלו בי פיה צד פעלי בהם פיתפצל מולאי</li>
<li>אדא אנפד לי כתאב יוצי חאמלה אן לא יסלמה אלא לי או</li>
<li>אלי אחד אהלי וקד דכרת למולאי אלחסאב דפעה בעד</li>
<li>אכרי ולם יגיני מנה עליה גואב והא אנא דאכרה פליתפצל</li>
<li>מולאי ענד קראתה יכתב לי גואבה ואי שי אלצח פיה</li>
</ol>
                    
                        <h3>Right margin, diagonal lines written upside down.</h3>
                    
                        <p>ופי יומנא הדא | ענד בלוגי פי אלכתאב | אלי הנא והו יום</p>
<p>ד יא בעומר | אוצל אלי כתאב מ/ו/אלי שמ צ | בעד אנפאדי באלתוביך |</p>
<p>למן כאן ענדה פקראתה | ושכרת אללה עלי חסן | אלסלאמה ואלעאפיה |</p>
<p>פאמא אלשוק פענדי | אצעאף מא ענד כל סייד | מנכם לאני אשתאק |</p>
<p>לכל אחד שוקא | במפרדה ואמנא | ישתאק כל מולא | שוק אוחד |</p>
<p>ואמא אלבקיאר | פלקד שהד | אללה אטטרב |</p>
                    
                        <h3>Top margin, diagonal lines written upside down.</h3>
                    
                        <p>גסמי חין קראת | אלאסתתני עליה | ואמא אלעסל פאנני לו עלמת | אן מולאי יריד</p>
<p>עסל גיד מלכי | אביץ לקד כאן וצל אליה בל | אנא מתוקע עלי הדה</p>
<p>אלעלאמה | פי כל מרכב יצל אן שא אללה | ואמא אלבראם פקד | גנית בסעאדתך ענהא כל תחמל |</p>
<p>ואמא אלכתב ואלהלכות | ואלליף פאנה /א/וצלת | ואמא שי מולאי | אלראיס</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00020-00008/canvas/2">
                    
                    
                    
                        <h3>Verso.</h3>
                    
                        <ol>
<li>פסיאתי דכרה פי אלחסאב כמא קד דכר מולאי אנה סלמה אליה ואמא וצפי באני</li>
<li>נאהץ וגירי מהמל פבאלחקיקה אנמא הי כסתני מן מחאסנהא אלשאיעה אלדאיעה</li>
<li>ואמא אנא פבצד דלך פאמא אלחסאב פאני אסאל חצרתהא חין תסתקריה אן</li>
<li>כנת קד גהלת פיה בשי לא אטן פי סו ותרדני אלי אלצואב ותנפד לי מא</li>
<li>יתקרר פיה מן כל בד אלי אכר וקת מא חתי יכון מא טרא בעד דלך מעלום</li>
<li>פאולא אדכר מא לחצרתהא והו דינאר ונצף דפעה ודינאר דפעה אכרה ענדהא</li>
<li>תמן אללו&gt; דרהם אלאס/ו/ד ואלתוב דינאר ואחד ונצף ורבע יבקא להא נצף ורבע דינאר</li>
<li>ולהא תמן אלמרסין ואלליף ואלדפאתר ואלהלכות //ואתנין ועשרין קיראט ללרי// ומא סהא עני פתציפה אלי דלך</li>
<li>ותגמלה מע מא יסהל אנפאדה גמלה ואחדה תכון יכון לע . דהא מן דלך</li>
<li>אלשיך אבו אלפצל מא&gt; דראהם ותמן חריר י וביד אבו סעיד א&gt; קאל ואגב</li>
<li>וד דראהם נאיבה אלממרש ואלקצאר ומא סיצל לחצרתה צחבה אכי אן שא אללה</li>
<li>ובעד כתבי הדה אלאחרף וצלני כתאב תאריכה אלכ ניסן פאמא תפצלך</li>
<li>פי קצא אלחואיג פמעלום ואמא אלחריר פאני מתוקע עלי שי ירציך ויצלך</li>
<li>אן שא אללה ואמא אלבראם פק/ד/גנית ענהא לא עדמת תדכארך ואמא אל</li>
<li>חואיג אלדי פי אלתדכרה פאדא חצלת וכאן ל/א/בו נצר וצול אלינא פלתכן צחבתה</li>
<li>ואן לא פלתכון צחבה מן תרצוה גמיעא וחצרתהא כמא ליס תזל מתפצלה</li>
<li>תגניני ען וצף כל ואחד מן אלסאדה אלאכרמין ונץ וגוב חקהם עלי וקואליהא קצאה</li>
<li>בפעלהא דאך כמא יגב לכל סייד מנהם באלסלאם ואלוד ווצף שוקי אליהם אד</li>
<li>שהד אללה תבארך ותעאלי משתאך לנצרהם שוקא כתירא אללה תו(!) יסהל</li>
<li>מא פי אלכיר ואלסלאם חצרתה מכצוצה באתם אלסלאם וקד ארסלת לחצרתה</li>
<li>אלעיבה [[מ]]תתפצל עלי אעאדתה לר מנחם ינסבהא בדלך לאבו אלכיר</li>
<li>. . אלש . . . ותקרי . . . סלאמי ואלאנאס</li>
</ol>
                    
                        <h3>Bottom margin, parallel lines written upside down.</h3>
                    
                        <p>הדרת מו נתנאל התלמיד היקר אהובו</p>
<p>ביר עמרם נע יוסף בר ארח</p>
                    
                </div>
            
        </section>
    </body>
</html>
