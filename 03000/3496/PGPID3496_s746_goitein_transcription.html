
<html>
    <head>
        <title>Transcription of Letter: T-S 16.9</title>
    </head>
    <body style="max-width: 860px; margin: auto">
        <h1>Transcription of Letter: T-S 16.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00009/canvas/1">
                    
                    
                    
                        <h3>Recto</h3>
                    
                        <ol>
<li>יחצל באלהוינא בל ינבגי אן יקף [שיו]ככם ותלאמדכם ומקדמיכם וכלכם</li>
<li>פי הדא אלאמר אלוקוף אלדי אמר בה אלשרע וישד בעצכם מן בעץ</li>
<li>חזק ונתחזק בעד עמינו ובעד ערי אלהינו וכל ולא ית. .צ. . . יצא חתן</li>
<li>מחדרו וכלה מחופתה כמתל מא פעלוא סאיר אלקהלות ותוסעו פי אל</li>
<li>תבר]א וכלמא אנגבא אליכם תוצלוה אלינא ינצאף עלי מא ענדנא ממא תנדבו</li>
<li>דפעה אנשי מצרים חוניה יברכם עושה ארץ ומחונניה שעמדו על עמד[תם</li>
<li>ויעשו בדבר לא כפי הצקת הזמן אלא כפי רו/ח/ב לבם וקד כאתבנא אלדיאנין פי</li>
<li>אלשאם שני השרים הנכבדים //הדיינים// ההגונים מרנו ורבנו חייא הדיין המופלא</li>
<li>החכם המעולה עטרת החכמה אלוף הבינות ומרנו ורבנו אפרים הדיין המשכיל</li>
<li>המופלא החכם המעולה אב החכמה מודע התבונה ישמרם נורא עלילה</li>
<li>ויהיה סתרם עזרם ומגנם . . . .ים יבאשרו אלשב[ויי]ם וקלנא להם [אן] יתולו</li>
<li>פדיתהם ויקימו להם מן יפכהם ויקטע עלי האולאי אלמנקטעין ויגי ויתסלם</li>
<li>הנא אלמבלג בכטוטהם וקד תנדב חשובינו כגק מרנא ורבנא אהרן הנ הח</li>
<li>והנ שצ ותולא אן יטוף עליכם ויקרא כתאבנא הדא ועלי אנה עלי פאקה וחאגה</li>
<li>לכנה ראי באגתנאם הדא אלאגר ולא תנתקדוא עלינא יא אכותנא כל מא</li>
<li>תקדם פי קולנא לכם מן אלתחאמל לכם הדא כתאב אלגרץ בה אן יקרא עלי אלצגיר</li>
<li>ואלכביר פתכשע קלובהם ולא בד ללואעט אן יובך ואללה תעא יזכינא</li>
<li>ויזכיכם לרוייה אלמקול עלי לסאנה יען משח ייי אותי לבשר ע של ל לנשברי לב לאמר לאסורים</li>
<li>צאו לאשר בחשך הגלו //וכו// לקרוא לשבויים דרור ולאסורים פקח קח וייי צבאות</li>
<li>יגן עליכם וי'הי'ה בעזרכם ובסתר כנפיו יסתירכם ומכל צרה וצוקה יצילכם</li>
<li>ויוסף עליכם ככם אלף פעמים ויברך] אתכם כאשר דבר לכם ושלומכם</li>
</ol>
                    
                </div>
            
        </section>
    </body>
</html>
