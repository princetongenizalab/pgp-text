recto

(אשר סיפר ר') נתן הכהן בן יצחק מתולדות בגדאד; מקצת ממה שסיפרו לו על
עניינו של ראש הגולה עוקבא אלדאודי שהגיע (בזמנו) לאפריקיא
ואשר (לפני כן) כיהן בראשות (הגולה) במשך שנים רבות, אשר לא עמד על מספרן. וכיהן בימיו כהן צדק בן יוסף (בתורת) 'ישיבה'
בפומבדיתא שהיא אלאנבאר בערך ד' שנים, עד אשר נפלו ביניהם
מחלוקת וסכסוכים על עניין רשות ח'ראסאן. זאת מפני שרשות ח'ראסאן היתה בראשונה
שייכת לפומבדיתא, וממנה היה יוצא אליה הדיין, וכל ההכנסות מכספיה היו
מגיעות לפומבדיתא. ורצה עוקבא להוציא אליה דיין מטעמו שישלוט בה
ויתפוס את כספיה לעצמו בלבד, בלי פומבדיתא. אך התנגד לזאת כהן
צדק ראש ישיבת פומבדיתא. והיו מן התומכים בכהן צדק נגד (עוקבא): יוסף
בן פנחס וחתנו בעל בתו נטירא אבי סהל ויצחק, יחד עם מקצת
פני העיר, עד אשר הוגלה עוקבא אל מקום הנקרא קרמיסין, אחרי בגדאד
ה' ימים, מזרחית לה, סמוך לדרך ח'ראסאן. והיה עמרם בן שלמה
ראש ישיבת סורא; שהה אפוא עוקבא בקרמיסין חודשים (אחדים), עד שיצא
הסלטאן מבגדאד להינפש בקרמיסין, זאת משום שיש בה שרידי העבר
בין ההרים, ובגלל מימיה ופירותיה; וכל כרכום בגדאד ממנה יבוא. מחוץ לה,
במרחק כמחצית המיל, מקום הנקרא שפראן, ובו אולם צמוד בשיעור קומתיים חצוב
בצלע (ההר) ובו פסל ח'סרו ופסל סירין פילגשו, ולמטה ממנו מתחת
לפסל סוס, אף הוא חצוב, והוא חלול. מים יוצאים מההר, נכנסים לפיו
ויוצאים מזנבו. והיה הסלטאן רוכב אל המקום בכל יום. וגמר
עוקבא אומר להתייצב לפניו ולפנות אליו; והפנייה הראשונה שפנה אליו
מצאה חן בעיני סופר הסלטאן, על כן רשם אותה לעצמו; וביום המחרת פנה
שוב, בפנייה שלא היתה כראשונה, ורשם זאת הסופר; והמשיך כך
שנה שלמה, כל יום היה פונה בפנייה שלא היתה דומה לזולתה, והסופר
רשם את כולן. אחרי שנה סיפר הסופר את הדבר לסלטאן, וכי הוא

verso

לא חזר על פנייה (פעמיים) במשך כל השנה; אז קרא לו …
והביט בו הסלטאן ושם לב לדבריו … (וציווה)
להביא אותו אליו ונהנה …
כתבו לו אפוא פקודה על זאת, והוא חזר. והיה הדבר קשה על נטירא …
שישתדל להגלותו, ולא פסקו לדבר על לבו, עד אשר הגלוהו שנית, והחליטו לגביו …
בפומבי, שלא ייכנס עוד לבגדאד לעולם, ואם ייכנס אליה יימסר לרשות השלטון המוסלמי(?).
ולא נתאפשר לו שייכנס לשום עיר מערי המזרח, וגמר אומר בנפשו ויצא אל המערב.
נשארה ראשות (הגולה) פנויה ג' שנים בקירוב, או ד' עד שהיה הדבר קשה
על האומה ודיברו עם דויד בן זכיי, והוא בן דוד של עוקבא, שימנו אותו. אבל
מינויו לא מצא חן בעיני כהן צדק, כי קינא לראשותו וירא שמא יעשה (כמעשה) עוקבא.
על כן מינהו (ראש) ישיבת סורא בבגדאד וכתב אל בני בי רב
ואל התלמידים על זאת וציוום שיברכוהו ויקבלו על עצמם את ראשותו. אז יצאו לדרך
בני בי רב והתנאים עם כל התלמידים מסורא למקום
הנקרא אלקצר, עיר חשובה דרומית לבגדאד, בינה ובין
סורא שישה מילים, והיא עירו של דויד בן זכיי ומשפחתו משם, ובירכוהו
וקיבלו על עצמם את ראשותו. ובמשך כל הזמן הזה התנגד כהן צדק לראשותו ולא
הסכים לה כלל וכלל. נמשכו הדברים כך ג' שנים בקירוב. ניסי ראש כלה, הידוע (בכינוי)
אלנהרואני, הרואה, היה הולך הלוך ושוב ביניהם, כדי ליישב את המחלוקת במשך ג'
השנים האלה, עד אשר הלך אליו לילה אחד. הוא היה פותח כל מנעול בדיבור …
פתח אפוא באותו לילה י"ד מנעולים שהיו נעולים על הסמטאות, ואחד שהיה על
שערי כהן צדק, עד שהתייצב לפניו, ומצא אותו לומד בחצי הליל.
והיו בואו ונסיבות כניסתו אליו חשודים וקשים על כהן צדק;
אז אמר לו: הוי ראש הישיבה, רק אחרי שפתחתי י"ד מנעולים הגעתי אליך.
אמר לו: ומה רצונך בזאת? אמר לו: בקשתי ממך כי תברך את ראש
הגולה ותקבל על עצמך (את ראשותו). ונענה לו, ומילא חפצו ולא נכזבה תוחלתו.

recto

…
… הנדרים
…
… רשויות 
…
…
… מענייהם, והיה להם דיין
… ובעלי המחלוקות שביניהם. ואם 
… הצד המזרחי עד
… אשר ביניהם והוא מסדיר את ענייניהם 
… (על פי) סדר קבוע; ואינם מענקים שהם מעניקים כרצונם; 
… (וקצבי) רשות סורא נותנים אף הם לישיבה
… (רבע) דינר בכל שבוע. כמו כן גם ראש
… צוק העתים, והוא משפיע על האנשים בכל מקום אשר ברשותו
וברשות חברו בעלי הישיבה האחרת וברשות ראש גלות
ומתאר את המצוקה שהם נתונים בה ומבקש מהם כי ישלחו. ויש אשר שולחים
אנשי רשות זו אל האחרת ואנשי הרשות האחרת אל רשות זוֹ; ויש אשר ישלחו
אנשי רשויות ראש גלות אל שתי הישיבות כאחת ואין הוא מתנגד למעשם זה
כשם ששתי הישיבות אינן מתנגדות שאנשי רשותן ישלחו אליו. והיה הסדר
הקדום שבין הישיבות שני שלישים כנגד שליש, כלומר אם הגיעו שאלות
סתם אל ראשי הישיבות ואתן כספים, חילקום על פי המנהג
הנזכר, שני שלישים כנגד שליש; אבל אם הפנה מישהו שאלות וכספים אל אחת מהן,
ופירש איזו ישיבה והזכיר את שם בעליה באופן מכוון, לא יתאפשר לאחרת
שתהיה לה דעה בעניין זה והיא לא תיקח מן הכספים אף פרוטה. כמו כן, במקרה שהגיעו
