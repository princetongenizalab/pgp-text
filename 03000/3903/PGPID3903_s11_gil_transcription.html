
<html>
    <head>
        <title>Transcription of Literary text: T-S Misc.35.48 + T-S Ar.48.121</title>
    </head>
    <body style="max-width: 860px; margin: auto">
        <h1>Transcription of Literary text: T-S Misc.35.48 + T-S Ar.48.121</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-MISC-00035-00048/canvas/1">
                    
                    
                    
                        <h3>recto</h3>
                    
                        <ol>
<li>[&nbsp; &nbsp; &nbsp; &nbsp; נתן הכהן אבן אסח]אק מן אכבאר בגדאד ממא חדת בעצה</li>
<li>[ען אמר ראס אל]גאלות עוקבה אלדאודי אלדי כאן וצל אלי אפריקיא</li>
<li>[ותקדם אלרי]אסה סנין כתירה לם יקף עלי כמיתהא וולי כהן צדק בן יוסף ישיבה</li>
<li>בפמבדיתא והי אלאנבאר פי איאמה מתל ד' סנין אלי אן וקע בינהמא</li>
<li>אכתלאף ושרור עלי כבר //רשות\\ כראסאן ודלך אן רשות כראסאן פי אלקדים</li>
<li>לפמבדיתא ומן ענדהא יכרג אליהא דיין וגמיע קבאלה אמואלהא אלי</li>
<li>פמבדיתא תצל פאראד עקבא יכרג אליהא דיין מן קבלה לימלכהא</li>
<li>ויסתאתר באמואלהא לנפסה דון פמבדיתא פדאפע פי דלך כהן</li>
<li>צדק ראש ישיבת פמבדיתא וכאן מן אנצאר כהן צדק עליה יוסף</li>
<li>בן פינחס וכתנה זוג אבנתה נטירא אבו סהל ואסחאק מע בעץ</li>
<li>וגוה אלבלד אלי אן נפי עקבא אלי מוצע יסמא קרמיסין כלף בגדאד</li>
<li>בה איאם פי שרקיהא ממא ילי טריק כראסאן וכאן עמרם בן שלמה</li>
<li>[ר]אש ישיבת סורא פאקאם עקבא בקרמיסין שהור אלי אן כרג אל&nbsp;</li>
<li>[ס]לטאן מן בגדאד מתנזהא אלי קרמיסין ודלך אן פיהא אתאר אלי אל</li>
<li>[ג]באל ואמיא ותמאר וגמיע זעפראן בגדאד מנהא יאתי כארגהא</li>
<li>[וע]לי נצף מיל מוצע יסמא שפראן לה מגלס מעלק קצר קאמתין מנקוב</li>
<li>אלצפה פיה צורה כסרא וצורה סירין גאריתה ומן אספלה פי וטא</li>
<li>[אלצו]רה פרס מנקוב איצא והו כאוי ויכרג מן אלגבל מא ידכל מן פאה</li>
<li>ויכרג מן דנבה פכאן אלסלטאן ירכב אלי אלמוצע פי כל יום פאכד</li>
<li>נפסה עקבא באלוקוף אמאמה ואלדעא לה פאול דעוה דעא לה&nbsp;</li>
<li>אסתטרפהא כאתב אלסלטאן פזמהא ענד נפסה פאד כאן באלגד דעא</li>
<li>איצא בדעא לא ישבה אלאול פזם דלך אלכאתב פאקאם עלי הדא</li>
<li>[סנה] כאמלה והו פי כל יום ידעו בדעוא לא תשבה גירהא ואלכאתב&nbsp;</li>
<li>זם ג[מיע]הא פבעד סנה דכר אלכאתב כברה ללסלטאן ואנה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00035-00048/canvas/2">
                    
                    
                    
                        <h3>verso</h3>
                    
                        <ol>
<li>לם יכרר דעוא טול אלסנה פטא[לבה&nbsp;</li>
<li>פנטרה אלסלטאן ותאמל מן אלפאטה [&nbsp;</li>
<li>באדכאלה עלי נפסה ותנזה מ[ ]מ[&nbsp;</li>
<li>פסגל לה בדלך ורגע פעטס דלך עלי נטירא [</li>
<li>עמל פי נפיה פלם יזלו ילטפו[ה] אלי אן נפי תאניה ועקדת עליה [</li>
<li>באשהאר אלא ידכל בגדאד אבדא ואן דכלהא פאלאסלאם אחק בה</li>
<li>פלם יחמלה בלד מן בלדאן אלשרק פאכד עלי נפסה וכרג אלי אלמגרב&nbsp;</li>
<li>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;פאקאמת אלריאסה מעטלה מתל ג' סנין או ד' אלי אן עטם דלך</li>
<li>עלי אלאמה פכאטבו דויד בן זכיי והו בן עם עקבה ליקדמוה וכאן</li>
<li>כהן צדק לא יחב תקדמתה שח עלי אלריאסה וכוף מן פעל עקבה</li>
<li>פקדמוה מתיבה סורא בבגדאד וכתב אלי סורא אלי בני בי רב ואל</li>
<li>תלמידים בדלך ואמרהם אן יבארכוה ויעקדו ריאסתה פנזעו</li>
<li>בני בי רב ואלתנאים מע גמיע אלתלמידים מן סורא אלי מוצע</li>
<li>יקאל לה אלקצר מדינה שריפה פי קבלה בגדאד בינהא ובין</li>
<li>סורא סתה אמיאל והי בלד דויד בן זכיי ומנהא אצלה פבאר[כוה]</li>
<li>ועקדו ריאסתה ופי גמיע דלך ידאפע כהן צדק ריאסתה ו[לא]</li>
<li>יגיבה אלי שי מנהא אקאם דלך נחו ג' סנין וכאן ניסי ראש כלה [אלמערוף]&nbsp;</li>
<li>באלנהרואני בציר יכתלף בינהם ליצלח דאת אלבין טול הדה [אלג]</li>
<li>סנין אלי אן מצי〚אליל〛אליה לילה וכאן יפתח כל קפל בכלאם מ[</li>
<li>פפתח תלך אללילה יד' קפל כאנת מקפלה עלי דרוב ובעצהא [עלי]&nbsp;</li>
<li>אבואב כהן צדק אלי אן וקף עליה אצאבה ידרס נצף אלליל</li>
<li>פאסתראבה כהן צדק ועטם עליה מג[י]ה וסבב דכולה אליה</li>
<li>פק לה יא ראס אלמתיבה מא פתחת אלא יד' קפל אלי אן וצלת אליך</li>
<li>פקאל לה ואיש ארדת בהדא ק לה ארגב אליך אן תבארך ראס</li>
<li>אלגאלות ותעקד לה פאגאבה אלי דלך וחקק רגאה ולא יכיבה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00048-00121/canvas/1">
                    
                    
                    
                        <h3>recto</h3>
                    
                        <ol>
<li>… </li>
<li>] אלנדרים </li>
<li>] ...די </li>
<li>] מן אלרשויות</li>
<li>] אנגע  </li>
<li>]תבה </li>
<li>] ען געפאהם פ[כ]אן להם דיאן</li>
<li>] ומא ידור בינהם מן כצום פאדא </li>
<li>]אל גאנב אלשרקי אלי אל</li>
<li>] פי מא בינהם וינפד אמורהם</li>
<li>] רסם לא אבדאד יבדוה אכתיאר מנהם</li>
<li>] רשות סורא יעטו איצא ללישיבה</li>
<li>] מתקאל לכל גמעה וכדלך איצא ראש</li>
<li>ציק אלו]קת ויחרך אלנאס בכל מוצע פי רשותה</li>
<li>ורשות צאחבה מאל[ך] אלמתיבה אלתאניה ורשות ראש גלות</li>
<li>ויצף מא הם פיה מן אלציק ויסלהם פי אלתוגיה פרבמא ארסלו</li>
<li>אהל רשות הדא אלי הדא ואהל רשות הדא אלי הדא ורבמא ארסלו</li>
<li>אהל רשויות ראש גלות אלי אלישיבתין גמיעא ולא ינכר עליהם</li>
<li>כמא לא ינכרו המא עליה תוגיה אהל רשותהם אליה ומן אלרסם</li>
<li>קדים אן כאנו אלישיבות תלתי בתלת כאן אדא וצלת אלשאלות</li>
<li>סתם אלי ראשי ישיבות ומעהא מאל קסמוהא עלי אלרסם</li>
<li>אלמתקדם תלתי בתלת ואדא קצד אחדהמא בשאילות ומאל</li>
<li>לישיבה בעינהא מדכורה אסם צאחבהא מקצוד לם ימכן אלאכ[ר]</li>
<li>אלנטר פי דלך ולא יאכד מן אלמאל קיראט וכדלך אלאן אדא ו[צ]לת </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00048-00121/canvas/2">
                    
                    
                    
                        <h3>verso</h3>
                    
                        <ol>
<li><span lang="he">שאלות [&nbsp;</span></li>
<li><span lang="he">קצר [&nbsp;</span></li>
<li><span lang="he">עליה [&nbsp;</span></li>
<li><span lang="he">יקע מן ר[</span></li>
<li><span lang="he">אלתלמידנ[ים&nbsp;</span></li>
<li><span lang="he">בה ראש ישיב[ה] וקת כרוגהם [&nbsp;</span></li>
<li><span lang="he">ישיבה גלסו בין [ידיה] והי דאר[א קמא&nbsp;</span></li>
<li><span lang="he">אליה מנהם שבעה [ד]א[רי] דלך [&nbsp;</span></li>
<li><span lang="he">ואחד מנהם ראיס עלי י' אלסנה[דרין</span></li>
<li><span lang="he">ראשי כלה והם אלדין יסמון אלופים [</span></li>
<li><span lang="he">ורבמא כאנ[ו] אכתר מנהם פי אלעלם [</span></li>
<li><span lang="he">לא לנקאבהם לאכן למיראת //אל\\ דרגה [ואדא תופי</span></li>
<li><span lang="he">ראש כלה פיכון לה ולד ממלא מקומו [</span></li>
<li><span lang="he">ואן כאן פי אלחבירים אכתר מן אלולד קלילא לא יקדמוה ולא</span></li>
<li><span lang="he">יזילוהא מן ולדה ויכון דלך מן אכתיאר ראש ישיבה פי אן יקדם</span></li>
<li><span lang="he">ראש כל[א] מן יחב ורבמא כאן איצא חבר ולם יכן ראש כלא</span></li>
<li><span lang="he">ומן רסמה איצא קדים אלגלוס ען ימין ראש ישיבה ותופי וכלף</span></li>
<li><span lang="he">ולד ממלא מקומו וגעל פי מוצע אביה ולא יזול מן רתבתה</span></li>
<li><span lang="he">ולא ידפע עליה ראש כלא ואן כאן אכתר מנה קלילא כל דלך</span></li>
<li><span lang="he">תתבית ללרסום ואיגאב דרגה כל רגל לולדה אלא אן יכון סאקטא</span></li>
<li><span lang="he">מן אלעלם נאקץ [כ]תיר פיסקט ואן כאן פיה בעץ שי ואסתחק</span></li>
<li><span lang="he">[א]חד אלשבעה דארי געל פיהא ואן לם יסתחק ואחדה מן אלדארי</span></li>
<li><span lang="he">געל פי בני〚בני〛בי רב אלתלמידים והם מתל ת' רגל גיר אלע סנהדרין&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;אלדי הם </span></li>
</ol>
                    
                </div>
            
        </section>
    </body>
</html>
