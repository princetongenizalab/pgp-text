
<html>
    <head>
        <title>Hebrew Translation of Literary text: T-S Misc.35.48 + T-S Ar.48.121</title>
    </head>
    <body style="max-width: 860px; margin: auto">
        <h1>Hebrew Translation of Literary text: T-S Misc.35.48 + T-S Ar.48.121</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-MISC-00035-00048/canvas/1">
                    
                    
                    
                        <h3>recto</h3>
                    
                        <ol>
<li>(אשר סיפר ר') נתן הכהן בן יצחק מתולדות בגדאד; מקצת ממה שסיפרו לו על</li>
<li>עניינו של ראש הגולה עוקבא אלדאודי שהגיע (בזמנו) לאפריקיא</li>
<li>ואשר (לפני כן) כיהן בראשות (הגולה) במשך שנים רבות, אשר לא עמד על מספרן. וכיהן בימיו כהן צדק בן יוסף (בתורת) 'ישיבה'</li>
<li>בפומבדיתא שהיא אלאנבאר בערך ד' שנים, עד אשר נפלו ביניהם</li>
<li>מחלוקת וסכסוכים על עניין רשות ח'ראסאן. זאת מפני שרשות ח'ראסאן היתה בראשונה</li>
<li>שייכת לפומבדיתא, וממנה היה יוצא אליה הדיין, וכל ההכנסות מכספיה היו</li>
<li>מגיעות לפומבדיתא. ורצה עוקבא להוציא אליה דיין מטעמו שישלוט בה</li>
<li>ויתפוס את כספיה לעצמו בלבד, בלי פומבדיתא. אך התנגד לזאת כהן</li>
<li>צדק ראש ישיבת פומבדיתא. והיו מן התומכים בכהן צדק נגד (עוקבא): יוסף</li>
<li>בן פנחס וחתנו בעל בתו נטירא אבי סהל ויצחק, יחד עם מקצת</li>
<li>פני העיר, עד אשר הוגלה עוקבא אל מקום הנקרא קרמיסין, אחרי בגדאד</li>
<li>ה' ימים, מזרחית לה, סמוך לדרך ח'ראסאן. והיה עמרם בן שלמה</li>
<li>ראש ישיבת סורא; שהה אפוא עוקבא בקרמיסין חודשים (אחדים), עד שיצא</li>
<li>הסלטאן מבגדאד להינפש בקרמיסין, זאת משום שיש בה שרידי העבר</li>
<li>בין ההרים, ובגלל מימיה ופירותיה; וכל כרכום בגדאד ממנה יבוא. מחוץ לה,</li>
<li>במרחק כמחצית המיל, מקום הנקרא שפראן, ובו אולם צמוד בשיעור קומתיים חצוב</li>
<li>בצלע (ההר) ובו פסל ח'סרו ופסל סירין פילגשו, ולמטה ממנו מתחת</li>
<li>לפסל סוס, אף הוא חצוב, והוא חלול. מים יוצאים מההר, נכנסים לפיו</li>
<li>ויוצאים מזנבו. והיה הסלטאן רוכב אל המקום בכל יום. וגמר</li>
<li>עוקבא אומר להתייצב לפניו ולפנות אליו; והפנייה הראשונה שפנה אליו</li>
<li>מצאה חן בעיני סופר הסלטאן, על כן רשם אותה לעצמו; וביום המחרת פנה</li>
<li>שוב, בפנייה שלא היתה כראשונה, ורשם זאת הסופר; והמשיך כך</li>
<li>שנה שלמה, כל יום היה פונה בפנייה שלא היתה דומה לזולתה, והסופר</li>
<li>רשם את כולן. אחרי שנה סיפר הסופר את הדבר לסלטאן, וכי הוא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00035-00048/canvas/2">
                    
                    
                    
                        <h3>verso</h3>
                    
                        <ol>
<li><span lang="he">לא חזר על פנייה (פעמיים) במשך כל השנה; אז קרא לו &hellip;</span></li>
<li><span lang="he">והביט בו הסלטאן ושם לב לדבריו &hellip; (וציווה)</span></li>
<li><span lang="he">להביא אותו אליו ונהנה &hellip;</span></li>
<li><span lang="he">כתבו לו אפוא פקודה על זאת, והוא חזר. והיה הדבר קשה על נטירא &hellip;</span></li>
<li><span lang="he">שישתדל להגלותו, ולא פסקו לדבר על לבו, עד אשר הגלוהו שנית, והחליטו לגביו &hellip;</span></li>
<li><span lang="he">בפומבי, שלא ייכנס עוד לבגדאד לעולם, ואם ייכנס אליה יימסר לרשות השלטון המוסלמי(?).</span></li>
<li><span lang="he">ולא נתאפשר לו שייכנס לשום עיר מערי המזרח, וגמר אומר בנפשו ויצא אל המערב.</span></li>
<li><span lang="he">נשארה ראשות (הגולה) פנויה ג' שנים בקירוב, או ד' עד שהיה הדבר קשה</span></li>
<li><span lang="he">על האומה ודיברו עם דויד בן זכיי, והוא בן דוד של עוקבא, שימנו אותו. אבל</span></li>
<li><span lang="he">מינויו לא מצא חן בעיני כהן צדק, כי קינא לראשותו וירא שמא יעשה (כמעשה) עוקבא.</span></li>
<li><span lang="he">על כן מינהו (ראש) ישיבת סורא בבגדאד וכתב אל בני בי רב</span></li>
<li><span lang="he">ואל התלמידים על זאת וציוום שיברכוהו ויקבלו על עצמם את ראשותו. אז יצאו לדרך</span></li>
<li><span lang="he">בני בי רב והתנאים עם כל התלמידים מסורא למקום</span></li>
<li><span lang="he">הנקרא אלקצר, עיר חשובה דרומית לבגדאד, בינה ובין</span></li>
<li><span lang="he">סורא שישה מילים, והיא עירו של דויד בן זכיי ומשפחתו משם, ובירכוהו</span></li>
<li><span lang="he">וקיבלו על עצמם את ראשותו. ובמשך כל הזמן הזה התנגד כהן צדק לראשותו ולא</span></li>
<li><span lang="he">הסכים לה כלל וכלל. נמשכו הדברים כך ג' שנים בקירוב. ניסי ראש כלה, הידוע (בכינוי)</span></li>
<li><span lang="he">אלנהרואני, הרואה, היה הולך הלוך ושוב ביניהם, כדי ליישב את המחלוקת במשך ג'</span></li>
<li><span lang="he">השנים האלה, עד אשר הלך אליו לילה אחד. הוא היה פותח כל מנעול בדיבור &hellip;</span></li>
<li><span lang="he">פתח אפוא באותו לילה י"ד מנעולים שהיו נעולים על הסמטאות, ואחד שהיה על</span></li>
<li><span lang="he">שערי כהן צדק, עד שהתייצב לפניו, ומצא אותו לומד בחצי הליל.</span></li>
<li><span lang="he">והיו בואו ונסיבות כניסתו אליו חשודים וקשים על כהן צדק;</span></li>
<li><span lang="he">אז אמר לו: הוי ראש הישיבה, רק אחרי שפתחתי י"ד מנעולים הגעתי אליך.</span></li>
<li><span lang="he">אמר לו: ומה רצונך בזאת? אמר לו: בקשתי ממך כי תברך את ראש</span></li>
<li><span lang="he">הגולה ותקבל על עצמך (את ראשותו). ונענה לו, ומילא חפצו ולא נכזבה תוחלתו.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00048-00121/canvas/1">
                    
                    
                    
                        <h3>recto</h3>
                    
                        <ol>
<li><span lang="he">&hellip;</span></li>
<li><span lang="he">&hellip; הנדרים</span></li>
<li><span lang="he">&hellip;</span></li>
<li><span lang="he">&hellip; רשויות&nbsp;</span></li>
<li><span lang="he">&hellip;</span></li>
<li><span lang="he">&hellip;</span></li>
<li><span lang="he">&hellip; מענייהם, והיה להם דיין</span></li>
<li><span lang="he">&hellip; ובעלי המחלוקות שביניהם. ואם&nbsp;</span></li>
<li><span lang="he">&hellip; הצד המזרחי עד</span></li>
<li><span lang="he">&hellip; אשר ביניהם והוא מסדיר את ענייניהם&nbsp;</span></li>
<li><span lang="he">&hellip; (על פי) סדר קבוע; ואינם מענקים שהם מעניקים כרצונם;&nbsp;</span></li>
<li><span lang="he">&hellip; (וקצבי) רשות סורא נותנים אף הם לישיבה</span></li>
<li><span lang="he">&hellip; (רבע) דינר בכל שבוע. כמו כן גם ראש</span></li>
<li><span lang="he">&hellip; צוק העתים, והוא משפיע על האנשים בכל מקום אשר ברשותו</span></li>
<li><span lang="he">וברשות חברו בעלי הישיבה האחרת וברשות ראש גלות</span></li>
<li><span lang="he">ומתאר את המצוקה שהם נתונים בה ומבקש מהם כי ישלחו. ויש אשר שולחים</span></li>
<li><span lang="he">אנשי רשות זו אל האחרת ואנשי הרשות האחרת אל רשות זוֹ; ויש אשר ישלחו</span></li>
<li><span lang="he">אנשי רשויות ראש גלות אל שתי הישיבות כאחת ואין הוא מתנגד למעשם זה</span></li>
<li><span lang="he">כשם ששתי הישיבות אינן מתנגדות שאנשי רשותן ישלחו אליו. והיה הסדר</span></li>
<li><span lang="he">הקדום שבין הישיבות שני שלישים כנגד שליש, כלומר אם הגיעו שאלות</span></li>
<li><span lang="he">סתם אל ראשי הישיבות ואתן כספים, חילקום על פי המנהג</span></li>
<li><span lang="he">הנזכר, שני שלישים כנגד שליש; אבל אם הפנה מישהו שאלות וכספים אל אחת מהן,</span></li>
<li><span lang="he">ופירש איזו ישיבה והזכיר את שם בעליה באופן מכוון, לא יתאפשר לאחרת</span></li>
<li><span lang="he">שתהיה לה דעה בעניין זה והיא לא תיקח מן הכספים אף פרוטה. כמו כן, במקרה שהגיעו</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00048-00121/canvas/2">
                    
                    
                    
                        <h3>verso</h3>
                    
                        <ol>
<li>שאלות…</li>
<li>…</li>
<li>…</li>
<li>פחות מר' …</li>
<li>התלמידים…</li>
<li>(כפי שציווה) ראש הישיבה בעת צאתם…</li>
<li>(ראש) הישיבה, יושבים לפניו, והיא הדרא קמא…</li>
<li>(ופניהם) אליו; מהם שבעה דרי…</li>
<li>(כל) אחד מהם ראש על י' …</li>
<li>ראשי כלא והם הנקראים אלופים…</li>
<li>ואפשר שיהיו גדולים מהם בחוכמה…</li>
<li>(אף) לא לעילוי שבהם; אבל כדי לרשת את דרגת…</li>
<li>ואם נפטר ראש כלה והיה לו בן, ממלא מקומו…</li>
<li>ואם היה בקרב החברים אחר שהוק עולה במקצת על הבן, לא ימנוהו ולא</li>
<li>יבטלו (את הדרגה) של הבן; והדבר תלוי ברצונו של ראש הישיבה (היכול) למנות</li>
<li>ראש כלה את מי שירצה. ויש, כמו כן, שיהיה אדם (רק) חבר ולא ראש כלה</li>
<li>והיה רשאי לשבת על פי הסדר הקדום לימין ראש הישיבה, ונפטר והשאיר</li>
<li>בן ממלא מקומו, ישימו אותו במקום אביו ולא יבטלו את מעמדו,</li>
<li>אף כי לא יוסיפו לו (את התואר) ראש כלה, אפילו היה גדול במקצת (בחוכמה מאביו). כל זאת</li>
<li>כדי לשמור על הסדרים הקבועים ולהמציא את דרגתו של כל אדם לבנו, חוץ אם יהיה פחות</li>
<li>בחוכמה ונופל ממנו בהרבה, אז יפסחו עליו; אבל אם תהיה בו מקצת (חוכמה) ויהיה ראוי</li>
<li>לאחד משבעה דרי ישימו אותו בו; אם לא יהיה ראוי אף לאחד מן הדרי</li>
<li>ישימו אותו בין בני בי רב התלמידים, שהם כמו ת' איש, חוץ מע' הסנהדרין,</li>
<li>שהם…</li>
</ol>
                    
                </div>
            
        </section>
    </body>
</html>
