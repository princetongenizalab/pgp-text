
<html>
    <head>
        <title>Transcription of Letter: T-S 10J9.18</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00018/canvas/1">
                    
                    
                    
                        <ol>
<li>כתאבי אליך יאכי וסידי ואלעזיז עלי אטאל אללה בקאך ואיאם סלאמתך וסעאדתך וכאן לך וליא וחאפטא</li>
<li>פי גמיע אמורך מן אלמהדיה יום אלכמיס לי בקין מן מרחשואן ען סלאמה פי אלגסם ושגל פי אלסר ומא</li>
<li>תריד עלמה אן מא גרא עלינא אלסנה פי אלבחר קליל לא פי אלסאירין ולא פי אלגאיין ואמא אל</li>
<li>סאירה מן הון וסקת מן הון די מרכב רגעת מנהא לסקליה ד מרכבין לבן אלגרוה וקארב בן</li>
<li>צאחב אלצוק ואלגרם ודכל אלי אטראבלוס מרכב אלטביב ואנסר(!) מנהא אתנין מרכב בן אבי</li>
<li>סעיד ומרכב אלחול ואמא מרכב בן אבו סעיד כרג עשאריה פיה י אנפס וקאלו אן אלמרכב</li>
<li>כלינאה גרק ואלנאס יקלו(!) מא מן האדא שי וכל מן לה פיה שי יתסמע ללאכבאר ואמא</li>
<li>מרכב בן אלחול אקלע מן ענדנא קאם שהרין גאיב וחסבו אלנאס עליה אנה וצל אלי אלאסכנדריה פנחן</li>
<li>קעוד חתי וצל בליל אלי קרב סלקטה וכבסו אלבר ואנכסרו ומאת פיה נחו כ רוח נסא ורגאל וגא</li>
<li>אלינא אבו יעקוב בן אלשאמה והו ודלך לאן אלמוצע אלדי אנסרו(!) פיה אחרש והרסתה אלגבאל ואמתחנו</li>
<li>אלנאס פיה ומרת פיה אמואל עטימה כלף אללה עלי מן צאע לה פיה שי בכיר ועגל עליה אל</li>
<li>כלף ובאקי אלמראכב אלי אלסעה מא ענדנא מנהא עלם ארגו מן אללה יכתב לכלהא אלסלאמה [ . . . . . .</li>
<li>ענהא [ . . . . . . . . . . . . . . . . . . . . . . ]יר .א. . אלכתאב . . . . למ . . . . . . . . . . . . [ . . . . . . . . .</li>
<li>אל. . . . . . . . וכלפת . . . . יעקוב בן עמנואל פלמא וקע בן עמנואל פימא [ . . . . . . .</li>
<li>כירא אבו יעקוב בן אלשמה וכמס . . . . ו.אלק פשא אללה עז וגל כא . . . [ . . . .</li>
<li>אלש . . . . . . תם כתבת . . . . . . . . . . . אכרה כתאבי אליך וכתאב אל . . . [ . . . . . . . . .</li>
<li>. . . . . . ל . אן . . . סיר . . . . . . כרהין [ . . . . . . . . . . . . . ] כאן ל . . . . . [ . . . . . . . . .</li>
<li>. . . . . על . . . מ . . . אל . . ין וצולה . . . . . [ . . . . . . . . . . . . . . . . . . . . . . . . . . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00018/canvas/2">
                    
                    
                    
                        <h3>Verso. Address.
Arabic:</h3>
                    
                        <ol>
<li>אלי אכי וסידי ואלעזיז עלי אבי אסחק ברהון בן מוסי בן ברהון תאהרתי מן אבי אלחי בן ברבון גלילה ואדה ומחבה</li>
<li>אטאל אללה בקאה ואדאם סלאמתה וסעאדתה</li>
</ol>
                    
                </div>
            
        </section>
    </body>
</html>
