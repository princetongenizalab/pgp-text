recto

אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך ואת אושרך ויהיה לך קרוב ושומר
וישמיד את אויביך, ממהדייה, ביום ה', כ' במרחשון. שלומי טוב בגופי, אבל אני מודאג. אשר למה
שרצונך לדעת: מה שעסקנו בו השנה בדרך הים הוא מועט, הן ביוצאים, הן בבאים, אשר
ליוצאים מכאן, העמיסו מכאן י''ד אוניות, מהן חזרו לסיציליה ד', שתי אוניות של בן אלג'רוה, ואונייה של בן
הממונה על השוק, וספינת הנילוס. נכנסה לאטראבלס: אוניית הרופא; ושתי אוניות מהן נטרפו, אוניית בן אבו
סעיד ואוניית בן אלחול. אשר לאוניית בן אבו סעיד : יצאה 'עשארייה' ובה י' נפשות ואמרו: את האונייה
פינינו, היא טבעה, והאנשים אומרים: לא ממנו ולא מקצתו. וכל מי שיש לו כה דבר, מקשיב לדברי האנשים, אשר
לאוניית בן אלחול, הפליגה מאצלנו; במשך חודשיים נחשבה נעדרת, והאנשים חשבו שהגיעה לאלכסנדריה;
חיכינו אפוא, עד שהגיעה באחד הלילות לקרבת סלקטה ונתקלו ביבשה ונטרפו, ומתו בה כ' נפשבקירוב, נשים וגברים, ובא
אלינו אבו יעקיב בן אלשאמה נוטה למות, כי המקום שבו נטרפה הוא שומם והתנגשה בהרים והתענו
שם האנשים ואבדו שם נכסים עצומים, אלוהים ימציא פיצוי לטובה למי שאבד לו שם משהו, 
פיצוי בזמן קרוב. אשר לשאר האונות. אין לנו ידיעות עליהן עד היום, אקווה שאלוהים יכתבן לשלום ….
החתימה ... והפקדתי שם את יעקב בן עמנואל, וכאשר נפל בן עמנואל (באותה פרשה?) .... 
ובו אבו יעקוב בן אלשאמה, וכתבתי אליו, וביקש .... ישמור אלוהים, ישתבח ויתגדל, ואבו יעקוב בן
אלשאמה חזר. אחר כך כתבתי פקודת תשלום .... אחרת, מכתב אליך, ומכתב אל אבו אברהים ....
.... אמור לו שהיה אדוני אבו אסחק ברהון …. 

recto, right margin

 
 
 
 
 
 
 
(8–9) …. אמהר (לכתוב) אליך ולפרט כל זאת,
 
אקווה שאלוהים יפגישכם
זה עם זה,
ובחסדו עליכם יאריך את
חיי האדון, וכבר
כתבתי מכתב אל אדם,
בן אלאסכנדראני, והיה (המכתב)
יחד עם מכתבך זה
ואני אזרז אותו
לקבל את השמן ולשים אותו
במחסן ולא להותיר ממנו
דבר, עד שתעלה, ברצון האל,
ותקבל אותו ותעשה
בו כראות עיניך,
ואם אתה בפסטאט, יכתוב
אליך מכתב משלו, שיישלח
עם מכתבי זה, ותקרא
את הכול. 

recto, top margin

ותכתוב לו, על פי ראות
עיניך מה לעשות, אם רצונו
למכור אותו באלכסנדריה, או
ימסור אותו לפסטאט
ובבוא כספו תקבל אותו ממנו ותקנה בו
מה שייראה לך ; ואם תהיה
סבור למכור את השמן לפסטאט, 
עשה כראות עיניך
ותחליט בעצמך. ואני 
(10 – 11) יודע, שאם אתה נוכח במקום, הלוא זה כאילו שאני אינני נעדר משם. ואני יודע שכספי
 
שבידך, תעשה בו יותר
ממה שתעשה בכספך אתה.
ובין הנאדות, אחי, יש נאדות
שנותרו ממשלוח קודם,
והם נקרעים. כל
נאד שכזה נושא כ"ו מטר
ומעלה. על כן אם נראה לך
למכור אותם, במקום
באלכסנדריה, כתוב אליו,
ותזרו אותו .... 

verso
לאחי ואדוני והיקר לי, אבו אסחאק ברהון בן מוסא בן ברהון תאהרתי, ייתן לו אלוהים אריכות ימים ויתמיד את שלומו ואת אושרו, מאת אבו אלחי בן ברהון ח'לילה, ידידו ואוהבו. 