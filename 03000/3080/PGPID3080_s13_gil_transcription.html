
<html>
    <head>
        <title>Transcription of Letter: T-S 10J9.18</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00018/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אליך יאכי וסידי ואלעזיז עלי אטאל אללה בקאך ואדאם סלאמתך וסעאדתך וכאן לך וליא וחאפטא</p>
</li>
<li>
<p>ואגתת אעדאך מן אלמהדיה יום אלכמיס לי בקין מן מרחשואן ען סלאמה פי אלגסם ושגל פי אלסר ומא</p>
</li>
<li>
<p>תריד עלמה אן מא גרא עלינא אלסנה פי אלבחר קליל לא פי אלסאירין ולא פי אלגאיין ואמא אל</p>
</li>
<li>
<p>סאירה מן הון וסקת מן הון די מרכב רגעת מנהא לסקליה ד [ואלא] מרכבין לבן אלגרוה וקארב בן</p>
</li>
<li>
<p>צאחב [אל]צוק ואלגרם ודכל אלי אטראבלס מרכב אלטביב ואנ&lt;כ&gt;סר מנהא אתנין מרכב בן אבו</p>
</li>
<li>
<p>סעיד ומרכב בן אלחול ואמא מרכב בן אבו סעיד כרג עשאריה פיה י אנפס וקאלו אן אלמרכב</p>
</li>
<li>
<p>כלינאה גרק ואלנאס יק&lt;ו&gt;לו מא מן הדא שי וכל מן לה פיה שי יתסמע ללאכבאר ואמא</p>
</li>
<li>
<p>מרכב בן אלחול אקלע מן ענדנא קאם שהרין גאיב וחסבו אלנאס עליה אנה וצל אלי אלאסכנדריה פנחן</p>
</li>
<li>
<p>קעוד חתי וצל בליל אלי קרב סלקטה וכבסו אלבר ואנכסרו ומאת פיה נחו כ רוח נסא ורגאל וגא</p>
</li>
<li>
<p>אלינא אבו יעקוב בן אלשאמה והו האלך לאן אלמוצע אלדי אנ&lt;כ&gt;סרו פיה אחרש והרסתה אלגבאל ואמתחנו</p>
</li>
<li>
<p>אלנאס פיה ומרת פיה אמואל עטימה כלף אללה עלי מן צאע לה פיה שי בכיר ועגל עליה [באל]</p>
</li>
<li>
<p>כלף ובאקי אלמראכב אלי אליום מא ענדנא מנהא עלם ארגו מן אללה יכתב עליה אלסלאמה [ ]</p>
</li>
<li>
<p>ענהא [&nbsp; &nbsp; &nbsp; &nbsp; &nbsp; &nbsp; ] האדא אלכתאב [</p>
</li>
<li>
<p>אלכט [&nbsp; &nbsp; &nbsp; &nbsp; &nbsp; &nbsp; &nbsp; ] וכלפת פיהא יעקוב בן עמאנואל פלמן וקע בן עמאנואל פימא [</p>
</li>
<li>
<p>פיה אבו יעקוב בן אלשאמה וכתבת אליה וסאל ק[ &nbsp; &nbsp; &nbsp; &nbsp; ] כשא אללה עז וגל פאבו יעק[וב בן]</p>
</li>
<li>
<p>אלשאמה רגע תם כתבת רקעה [ &nbsp; &nbsp; ] אכרה כתאב אליך ואלכתאב אלי אבי [אבר]הים [ ]</p>
</li>
<li>
<p>[&nbsp; &nbsp; &nbsp; ] תקול לה אן כאן סידי אבו אסחק ברהון [</p>
</li>
</ol>
                    
                        <h3>recto - right margin</h3>
                    
                        <ol>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>
<p>אסרע [&nbsp; &nbsp; &nbsp; &nbsp; &nbsp; ]</p>
</li>
<li>
<p>אליך בשרח כל [דלך]</p>
</li>
<li>
<p>ארגו אללה אגמע</p>
</li>
<li>
<p>בעצכם אלי בעץ</p>
</li>
<li>
<p>וימן עליכם בטול</p>
</li>
<li>
<p>בקא אלשיך וקד</p>
</li>
<li>
<p>כתבת כתאב אלי אנסאן</p>
</li>
<li>
<p>בן אלאסכנ&lt;ד&gt;ראני וכאן</p>
</li>
<li>
<p>מע כתאבך האדא</p>
</li>
<li>
<p>ואנא נוכד עליה פי</p>
</li>
<li>
<p>קבץ אלזית ויגעלה</p>
</li>
<li>
<p>פי מכזן ולא יתרך מנה</p>
</li>
<li>
<p>שי חתי תטלע אן שא אללה</p>
</li>
<li>
<p>ותקבצה ותעמל</p>
</li>
<li>
<p>פיה מא חסן ענדך</p>
</li>
<li>
<p>ואן כנת במצר יכתב</p>
</li>
<li>
<p>אליך כתאב מן קבלה יבעת</p>
</li>
<li>
<p>מע כתאבי האדא לתקף עלי</p>
</li>
<li>
<p>אלגמיע</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>ותכתב אליה במא יחסן</p>
</li>
<li>
<p>ענדך יעמלהא אן שא</p>
</li>
<li>
<p>בביעה באלאסכנ&lt;ד&gt;ריה או</p>
</li>
<li>
<p>בדפועה אלי מצר פאדא</p>
</li>
<li>
<p>תצל מאלה //תקבצה// מנה ותשתרי בה</p>
</li>
<li>
<p>מא תראה ואן תכן פי</p>
</li>
<li>
<p>ראיך דפוע אלזית אלי מצר</p>
</li>
<li>
<p>פתעמל פיה מא תראה</p>
</li>
<li>
<p>ותשק עלי רוחך ואנא</p>
</li>
<li>
<p>נעלם אן מוצע תחצר מא</p>
</li>
<li>
<p>נגיב ונעלם אן דרהמי</p>
</li>
<li>
<p>פי ידך תעמל פיה אכתר</p>
</li>
<li>
<p>ממא תעמל פי מאלך</p>
</li>
<li>
<p>והי אלאזקאק יאכי אזקאק</p>
</li>
<li>
<p>באקיה מן המל תקדם</p>
</li>
<li>
<p>והי מנכרקה יחמל אל</p>
</li>
<li>
<p>זק מנהא כו מטר</p>
</li>
<li>
<p>ואכתר פאן אתפק</p>
</li>
<li>
<p>ראיך ביעהא כלאף</p>
</li>
<li>
<p>אסכנ&lt;ד&gt;ריה תכתב אליה</p>
</li>
<li>
<p>ותוכד עליה</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00018/canvas/2">
                    
                    
                    
                        <h3>verso - address</h3>
                    
                        <ol>
<li>
<p>الى اخي وسيدي والعزيز على ابي اسحق برهون بن موسى بن برهون تاهرتي</p>
</li>
<li>
<p>اطال الله بقاه وادام سلامته وسعادته</p>
</li>
</ol>
                    
                        <h3>verso - address</h3>
                    
                        <ol>
<li>
<p>من ابي الحي بن برهون خليلة واده ومحبه</p>
</li>
</ol>
                    
                </div>
            
        </section>
    </body>
</html>
