recto

אני כותב לך, אדוני ורבי, ייתן לך אלוהים אריכות ימים, ממליג', בא' ברג"ב.
שלומי טוב, תודה לאל על זאת. שלחתי את מכתבי אליך, אדוני, אקווה שהגיעו
אליך וכי קראת אותם. כבר סיפרתי לך, אדוני, מה שהתרחש ביני ובין האדון
המושל, וכי התנהג עמי שלא כמו עם כל האחרים שעמו בעניין
הקבלות, כי הוא שמר אצל כל מי שאתו קבלות על פי סכום הקבלות אשר
אצלו; אלא שאני לא נשארתי חייב ממה שקניתי, מיום
שראיתי אותו, כלום. ביום ו' קניתי בשביל השותפות, והשגנו ביחד
שבעה משואים בקירוב, מגיע לי מזה משאוי ומשהו. וקניתי בשותפות עם
אבן אלברכאת אבן זרגאז שבעה משואים בקירוב, בשותפות, חצי שלי
וחצי שלו, במחיר פ' עד צ', אבל לעת עתה לא חילקנו אותם.
ברצון האל אחלק אותם השבוע. אם ילחץ עלי בעניין התמורה אכתוב
לו המחאה עליך, ואם לא יסכים אמסור לו כיס דינרים כנגד
מה שאני חייב לו ואכתוב לך עליהם תעודת משלוח ותשלם אתה כנגדם
מאצלך. ותחליט בעניין זה כראות עיניך. וכבר נשארתי בלי פרנסה, איני יכול
לנסוע לאכואם ולא למקום אחר. כי כל מקום שאני נוסע אליו, אין
מוכרים לי בו דבר, כי השפל גדול, והימים חולפים. והכול כפי
שגוזר אלוהים יתעלה. לפני כן כתכתי לך שקניתי
את הפשתים ב-28 דינרים, הוא לקח המחאה עליך ניט דינר ....
חזר ונעשה למחרת אותו היום .... ; .... לקח מן הפשתים
עם ההנחה, אבל לא היה אצלי דבר ולוויתי מן ....
מכתבים אחרים .... הושג מן המגרב ....
ברצון האל, בקרוב. והפשתים כבר .... יורד .... אלוהים הרבה
מה שהיה מגיע הניפו הטוב ביותר ....
לאדוני .... מצבו בקניות .... הפוכות
.... והוא כבר הביא את התשר, והוא במצב קשה, אלוהים יעזור לך;
הוא יבוא לפסטאט השבוע, תיפגש עמו
ותסכמו את הדבר עמו. ואני .... מצפה למכתב ממך,
מה לעשות בו. 

recto, right margin
חי אלוהים, אל תזניח את המכתבים ואת החשבון .... אשר עמו, שלח אותם אל אחיו; חששתי לשלוח את הקבלות אשר לנו ; אבקש מאלוהים שישים את האחרית לטובה. המאזניים שיצאו עם מנצור 
 
recto, top margin
בין הצעיפים, והשכירות .... 
 
verso

אבקש ממך, אדוני, כי תורה לסלק אותה ולשלוח אותה, כי אין לי
במה לשלם תמורת החבילות ושאר הדברים. והואילה, אדוני,
לשלוח לי נייר, כי הנייר שנתת לי כבר נגמר.
לבי יוצא לקראת מכתביך; יואיל נא בנך, אדוני, לכתוב לי
את הספר הקטן אשר לו. ושמא לא נעלם ממך
המצב שבו נתונים אנשי דמשק. אם קיבלתי מכתב מדמשק, הואילה
לשולחו אלי; והודיעני מה מצב המשפחה, עשה זאת בטובך ובחסדך.
ושלומך ירבה .... כמו כן הודעתי לך מה שקניתי
באבואם; משלוח במחיר 10 המשאוי. המשקל 309 אחרי הטרה יהיה
משאוי מ־800 רטלים; שילמתי 10. משלוח 57 דינר ושמינית מרמלה. משלוח
סעדאן 10. היתרה 29(?); משלוח מרמלה משקלו 322.
ממליג' 509; בזהב 82,300; בזהב ...., בזהב ....
בזהב 88,300; בזהב .... קיראט; בזהב 88; בזהב ....
וזה מה שהובילו אל המחסן אחרי צאתי. 

verso, address
לאדוני ורבי אבו אלעלא יוסף בן דאוד, ייתן לו אלוהים אריכות ימים ויתמיד את עזרתו לו ואת שלומו; ממוסא בן יעקוב המצרי. 