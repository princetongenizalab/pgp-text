
<html>
    <head>
        <title>Transcription of Letter: T-S 13J18.16</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.16</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00016/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך מן מליג מסתהל רגב ען</p>
</li>
<li>
<p>סלאמה ללה אלחמד עלי דאלך סדרת כתבי אלי מולאי ארגו וצולה&lt;א&gt;</p>
</li>
<li>
<p>אליה ווקופה עליהא וקד שרחת למולאי מא גרא לי מע אלשיך</p>
</li>
<li>
<p>אלעאמל ומא עמל מעי גיר מא עמל מע כל מן מעה</p>
</li>
<li>
<p>וצול וקד א[ו]קף ענד כל מן מעה וצול בקדר אלוצול אלדי</p>
</li>
<li>
<p>מעה אלי אנא לם יבקא עלי ממא אשתר&lt;י&gt;תה מן יום</p>
</li>
<li>
<p>נצרה שי וקד אשתר[י]ת כלטה גמעה חצל ללגמלה</p>
</li>
<li>
<p>נחו סבעה אחמאל יגב לי מנהא חמל וכסר וקד אשתר&lt;י&gt;ת כלטה</p>
</li>
<li>
<p>אבו אלברכאת אבן זרגאז נחו סבעה אחמאל כלטה אלנצף לי</p>
</li>
<li>
<p>ואלנצף לה מן סער פ אלי צ ולם נקסמה ללסעה ואנא אן</p>
</li>
<li>
<p>שא אללה נקסמה פי הדא אלאסבוע פאן לזני פי אלתמן כתבת</p>
</li>
<li>
<p>לה ספתגה עליך ואן לם יפעל דפעת לה צורה דנאניר באזה</p>
</li>
<li>
<p>מא לה ענדי וכתבת לך עליהא רסאלה תזן אנת עוצהא מן</p>
</li>
<li>
<p>ענדך ותרא ראיך פיהא וקד אנקטע מעאשי לא נקדר</p>
</li>
<li>
<p>נמצי אלי אכואם ולא לגירהא לאן אן מצית אלי מוצע לא</p>
</li>
<li>
<p>יבאע עלי שי לאן אלספל כתיר ואלאיאם תת[ק]צא ואל</p>
</li>
<li>
<p>אמור ללה תעלא וקד כנת כתבת אליך אן אלדי אשתר&lt;י&gt;ת</p>
</li>
<li>
<p>אלכתאן &nbsp; דינאר אכד ספתגה עליך נט דינאר [ ]</p>
</li>
<li>
<p>רגע גד דאלך אליום [ ] אכד מן אלכתאן</p>
</li>
<li>
<p>מע אלסמאחה ולם יכון ענדי שי וקרצת מן [ ]</p>
</li>
<li>
<p>עדה כתב במא [ ] חצל מן אלגרב [ ]</p>
</li>
<li>
<p>אן שא אללה קריב ואלכתאן קד [ ] נאקס [ &nbsp; &nbsp; ] אללה כתיר</p>
</li>
<li>
<p>ואלדי כאן ידכל אכיר נפץ [ ]</p>
</li>
<li>
<p>למולאי [ &nbsp; ] חאלה מן שרי ואן [ ] מנקלבה</p>
</li>
<li>
<p>[&nbsp; &nbsp; &nbsp; &nbsp; &nbsp; &nbsp; &nbsp; ] וקד ודא אגעל והו תחת חאלה אללה יסאעדה</p>
</li>
<li>
<p>והו ידכל אלי אלפצטאט פי הדא אלאסבוע תגתמע בה</p>
</li>
<li>
<p>ותקרר אלחאל מעה ואנא [ ] מנתצר אלי כתאבך</p>
</li>
<li>
<p>במא נעמל בה</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>[ו]באללה לא תגפל</p>
</li>
<li>
<p>ען אלכתב וא&lt;ל&gt;חסאב</p>
</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>
<p>אלדי מעה</p>
</li>
<li>
<p>נפדהא אלי</p>
</li>
<li>
<p>אכיה וקד</p>
</li>
<li>
<p>פזעת אן</p>
</li>
<li>
<p>אנפד אלוצול</p>
</li>
<li>
<p>אלדי לנא</p>
</li>
<li>
<p>ואסל אללה</p>
</li>
<li>
<p>אן יגעל</p>
</li>
<li>
<p>אלעאקבה</p>
</li>
<li>
<p>אלי כייר</p>
</li>
<li>
<p>ואלמיזאן</p>
</li>
<li>
<p>אלדי כרג</p>
</li>
<li>
<p>מע מנסור</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>בין אלכפא</p>
</li>
<li>
<p>ואלכרא</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00018-00016/canvas/2">
                    
                    
                    
                        <h3>verso</h3>
                    
                        <ol>
<li>
<p>אסל מולאי אן יאמר באטל&lt;א&gt;קה ויוגה לאן מא מעי</p>
</li>
<li>
<p>באיש נזן תמן אלפרדאת וגירהא ויתפצל מול&lt;א&gt;י</p>
</li>
<li>
<p>יוגה לי ורק לאן אלורק אלדי דפע אלי קד פרג</p>
</li>
<li>
<p>ואנא מעלק אלקלב בכתבה יתפצל יכתב לי אבן</p>
</li>
<li>
<p>מולאי אלכתאב אלדקיק אלדי ענדה ולעל מא כפי ענה</p>
</li>
<li>
<p>מא אהל דמש[ק] פיה ואן וצלני מן דמשק כתאב יתפצל</p>
</li>
<li>
<p>יוגה אלי ויערפני חאל אלאהל פעל מתפצל מנעם</p>
</li>
<li>
<p>ושלמך ירבה [ &nbsp; &nbsp; &nbsp; ] כדלך אעלמתה מא אשתר&lt;י&gt;תה מן</p>
</li>
<li>
<p>אכואם קטעה סער ~ אלחמל אלוזן ~ תכון בעד אלטרה</p>
</li>
<li>
<p>חמל מן ~ רטל וזנת&nbsp; &nbsp; &nbsp; &nbsp; ~ קטעה ~ דינאר ותמן מן רמלה קטעה</p>
</li>
<li>
<p>סעדאן ~ אלבקיה ~&nbsp; &nbsp; &nbsp; &nbsp; &nbsp; קטעה מן רמלה וזנהא ~~~~</p>
</li>
<li>
<p>מן מליג ~ &nbsp; מן אלעין ~~~&nbsp; &nbsp; &nbsp; מן אלעין [ &nbsp; &nbsp; &nbsp; ] מן אלעין [ ]</p>
</li>
<li>
<p>מן אלעין ~~~ מן אלעין [ &nbsp; &nbsp; &nbsp; ] קיראט מן אלעין ~~</p>
</li>
<li>
<p>והדא אלדי חמל פי אלמכזן בעד כרוגי</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>لمولاي الشيخ أبو العلا يوسف بن داو]د بن شعيا[ من موسى بن يعقوب المصري</p>
</li>
<li>
<p>اطال الله بقاه وادام تايده وسلا[مته]</p>
</li>
</ol>
                    
                </div>
            
        </section>
    </body>
</html>
