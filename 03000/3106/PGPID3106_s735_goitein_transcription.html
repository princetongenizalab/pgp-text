
<html>
    <head>
        <title>Transcription of Legal document: T-S 12.231</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.231</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00231/canvas/2">
                    
                    
                    
                        <ol>
<li>. . . . . . . . . . . ] .ע. כגק מר ורב שמואל הזקן היקר נע אלמערוף באבן נעמאן נע קנין</li>
<li>. . . . . . . ] אלשיך אבו אלעלא כגק מ ור יצחק //הלוי// הבחור היקר בר כגק מר ור נתן הלוי הזקן סט</li>
<li>גמיע אלחצה אלתי מבלגהא אלנצף מן אתני עשר סהמא מן ארבעה ועשרין סהמא</li>
<li>שאיעה גיר מ[קס]ומה [מן] גמיע אלדאר אלמערופה באלכרכה אלתי יאתי תחדידהא</li>
<li>באכר הדא אלמסטור [ . . . . . ] . כה [[הדא אלבאיע]] אן פי מלכה מן הדה אלדאר חצה</li>
<li>מבלגהא אלנצף ואלתלת כ סהמא מן אלכד סהמא מלכא צחיחא ולם תזל</li>
<li>הדה אלחצה פי //ידה// מלכה ותצרפה . . . ובאע מנהא אלנצף יב סהמא להדא</li>
<li>אלמשתרי [[צחצא אלמביע אלמשרוח פיה ובקי פי מלכה באקי דלך וה.סדס]]</li>
<li>באלף דרהמא מן אלורק אלגייד נקד מצר והבה אלאלף דרהמא אלמדכורה אלתי כאנת מכתתבה</li>
<li>עלי אלשיך אבו אלעז אלמדכור ללשיך אבו אלעלא אלמדכור בחגה אסלאמיה עלי סביל אל</li>
<li>פקטעת הדה אלחגה אלמדכורה //בחצרתנא// וכאתבה עלי הדא אלנצף מן הדה אלדאר אלמדכורה</li>
<li>[[בהדא]] באלמבלג אלמדכור [[במ.דעה]] בכתאב מבאיעה באלעאזלה מן אלמסלמון ואשהדנא</li>
<li>עליה נחן איצא אלואצעין כטוטנא באכרה בקנין כאמל אלשרוט בדלך ואנה באעה הדה</li>
<li>אלחצה אלמדכורה במבלג אלחצה אלמדכורה בגמיע חקוקהא מתי . . אדעא אלדרו . בן מר</li>
<li>והדה אלדאר בפסטאט מצר בכט אלממצוצה דאכלה פי אלזקאק גיר אלנאפד</li>
<li>אלמערוף קדימא באלקאצי בדר אלמקאבל אולה אלי אלביר אלי הנאך אלסליך מן דלך</li>
<li>אלי באקי טרקאת אלממצוצה ואזקתהא בן סקיפה בן טארה ודרב חלאוה אלי גיר דלך</li>
<li>מן אלטרק ואלאמאכן אלמתצל בעצהא בבעץ וצפה הדה אלדאר יומיד אנהא דאת</li>
<li>אלבאבין אחאדהמא(!) מעקוד חניה מסדוד ואלתאני מרבע יתצל מנה [[אלי סואה</li>
<li>וברכתין ברסם אלמאורד]] אלי דהליז עלי ימנה ויסרה מן גאז פיהא מכזנין כל מנהמא</li>
<li>מסקף בנכל וסדד ודאת אלקאעה קבלה מן דכל מן באבא ישתמל עלי סאחה וברכתין</li>
<li>[[ . קף בדלך]] ברסם אלמאורד ודאת אלמראפק ואלחקוק ודאת אלסלם [[אלמק . . ]] אלמעקוד באלחגר</li>
<li>[[ . . . ]] וצעד מן . כליה אלי סטח אלמכזנין אלמדכורין ודאת אלקנאתין אלכאלצתין להא</li>
<li>אלראפק ואלחקוק ויחיט בהדה אלדאר חדוד ד אלחד //אלאול והו// אלקבלי ינתהי בעצה אלי מדקע כתאן</li>
<li>מערוף באלקאצי וינתהי באקיה אלי כצאר אלמערופה באבי אלרצא אליהודי ואלחד אלתאני והו אלבחרי</li>
<li>. . . . . . . . . . . . . . . . . . . . . . . . ]א . . אל . . . . אחמד ב[ן] להיב ופיה ישרע אחדי אלקנאתין</li>
<li>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ]מ . ד . . . .</li>
<li>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ]</li>
<li>אלדי הי פיה ופיה ישרע באבהא [[ ואל . . . . . . . אלמערופה]] בחדוד הדה אלדאר חקירה[א</li>
<li>וקלילהא וכתירהא ובנאיהא ואכצהא וספלהא [[וספל . ]] ועלוהא ומא יערף</li>
<li>בהא ומא ינסב אלי תאמן חקוקהא וכל חק הו להא דאכל פיהא וכל חק הו לה כארגא להא מן</li>
<li>חקוקהא וגמיע מא וקע עליה עקד הדה אלביע אלמדכור בתמן מבלגה אלף דרהם</li>
</ol>
                    
                        <h3>Right margin, perpendicular line.</h3>
                    
                        <ol>
<li>והו אלף דרהמא . . . . . מצר</li>
</ol>
                    
                </div>
            
        </section>
    </body>
</html>
