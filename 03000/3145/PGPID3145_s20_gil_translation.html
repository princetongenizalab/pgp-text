
<html>
    <head>
        <title>Hebrew Translation of Letter: T-S 12.371</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.371</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00371/canvas/2">
                    
                    
                    
                        <h3>recto</h3>
                    
                        <ol>
<li>אני כותב לך, אדוני, ייתן לך אלוהים אריכות ימים ויתמיד את שלומך ואת אושרך</li>
<li>ואת עזרתו ואת חסדיו לך. מאלכסנדריה; שלומי טוב בגופי, אבל יש לי עוגמת</li>
<li>נפש; אלוהים יתעלה ייתן אחרית טובה, ויעשה למען שמו.</li>
<li>אודיעך אדוני, ייתן לך אלוהים שלום וחיים, ששלחתי עם אדוני בן</li>
<li>אבי אלפצל בן אלד'הבי שאלה, ואבקש ממך שתיתן אותה לקרוא לאדוני</li>
<li>רבי נהוראי ; אני יודע שהוא אינו משיב על שאלות, אבל על כל פנים קרא</li>
<li>לו אותה ושאל אותו מה דעתו עליה והוא ידריך אותך מה לעשות. אם יאמר לך:</li>
<li>לך עמה אל אדוני הרב נטרה רחמנא, אבקש ממך כי תהיה ממלא מקומי</li>
<li>בזאת כאילו אני נוכח. והודע לו את נימוקיה והודע לו שבעל השאלה</li>
<li>הוא עני, מוכה, מת, אובד, וכי הוא טוען טענה, ומובטח לו (לרב) גן עדן.</li>
<li>אתה, אחי, תקראנה ותדע את נימוקיה, ועשיתה כחכמתך וגו'.</li>
<li>ורצוי שלא ייוודע הדבר לאיש מן הסיציליים שבפסטאט. ואם יפסוק אדוני</li>
<li>הרב כפי שאמרתי, תסדר שיעיר על זאת מי שמכירים בסיציליה את חתימתו,</li>
<li>אם תהיה עדות הסיציליים אשר בפסטאט מקובלת עליו, מפני שעמראן</li>
<li>בן עלי הוא גיסי (?), .... ודודו של אבן אלבצק, אבו אלפצל, הוא גיסו של אחיו.</li>
<li>.... (אם לא,) תביא על זה עדים מן המגרבים, מן הבאים לאלכסנדריה </li>
<li>(17–18) .... (אל תתרשל ב)סיפוק הצורך שביקשתי ממך, והלוא אתה, אדוני, ואחיך אתם מן הנענים בשעת הצורך ; אבקש מאלוהים יתעלה שלא ייטול חסדו מכם ויעשכם</li>
<li> </li>
<li>יחדיו כולכם אחים לשבעה וגם לשמונה. חי אלוהים, אכן היתה לי עוגמת</li>
<li>נפש ממה שעשו עמך באלכסנדריה, דבר נורא. כי אם</li>
<li>קובעים לאדם תשלום והוא זר, כמוך, משלם מעט, ויש שאינם משלמים כלום ; </li>
<li>(22–23) ואתה שילמת מה שלא הגיע ממך. אלוהים יתעלה ימציא לך חילופין וישים ב.... שלכם ברכה, כי אין לכם אף דרהם .... (קח את התשובה) </li>
<li> </li>
</ol>
                    
                        <h3>recto, right margin</h3>
                    
                        <ol>
<li>והשאר אותה עד שתביא אותה עמך, ברצון האל, עשה זאת בחסדך ובטובך. וקבל נא מכובדי דרישות שלום, ולאדוני</li>
<li>ערוס בן יוסף דרישות שלום, ולנתונים להשגחתך דרישות שלום. ועקב שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00371/canvas/1">
                    
                    
                    
                        <h3>verso, address</h3>
                    
                        <p>לאדוני ורבי אבו אלפצל מבורך בי"ר ישראל נ"ע; אלוהים מגינו ושומרו. יגיע; ברכה. משולייתו עַטא בן זכרי נ"ע. לפסטאט, ברצון האל. ....</p>
                    
                        <h3>verso</h3>
                    
                        <ol>
<li>.... אני, עטא בן זכרי תבעתי את אצחק בן כלף.</li>
<li>שהיה באותו זמן גיסי; התביעה היתה על סכום שהיה חייב לי, ועשו האנשים שלום בינינו בעניין זה ; ואמר לי: קום תן לי זיכוי.</li>
<li>ונתתי לו זיכוי, אבל לא ידעתי ששלוש מאות (הדינרים) שהיו מופקדים אצל אבו אלפצל בן אלסכרי, יחזרו</li>
<li>אליו כעבור שנים ; והסתדר העניין, והוא קיבל אותם; והגיעו אליו פשתים ופלפל, ומכר אותם בעת העדרי וסחר</li>
<li>בהם. וכיאר בן זכרי עליו השלום סמך על המכתב שכתב אליו .... סחורתי עם</li>
<li>סחורתו והודיע לו שנכנסו בעד הסחורה של אצחק בן כלף אלף דינרים ונכנסו בעד הסחורה של עטא בן זכרי ק"ק דינר,</li>
<li>וכתב לו במכתביו: לא כתבתי שם על הסחורה, אני סומך עליך, תמסור לו את סחורתו ממה&nbsp;</li>
<li>שיגיע אליך ומשלוש מאות הדינרים אשר נותרו אצלי; ואם חס ושלום יאמר אצחק זה: לא מסור</li>
<li>כלום לעטא בן זכרי, האם הוא חייב להוציא את מכתב כיאר הנפטר, שיקראו אותו הדיין והקהל,&nbsp;</li>
<li>(11-10) ואם הוא חייב בשבועה שהוא לא ידע שיש לעטא זה סכום כסף בתוך שלוש מאות הדינרים האלה שהיו מופקדים אצל כיאר בן זכרי הנפטר &hellip;.</li>
<li>&nbsp;</li>
</ol>
                    
                </div>
            
        </section>
    </body>
</html>
