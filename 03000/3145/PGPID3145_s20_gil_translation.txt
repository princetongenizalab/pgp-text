recto

אני כותב לך, אדוני, ייתן לך אלוהים אריכות ימים ויתמיד את שלומך ואת אושרך
ואת עזרתו ואת חסדיו לך. מאלכסנדריה; שלומי טוב בגופי, אבל יש לי עוגמת
נפש; אלוהים יתעלה ייתן אחרית טובה, ויעשה למען שמו.
אודיעך אדוני, ייתן לך אלוהים שלום וחיים, ששלחתי עם אדוני בן
אבי אלפצל בן אלד'הבי שאלה, ואבקש ממך שתיתן אותה לקרוא לאדוני
רבי נהוראי ; אני יודע שהוא אינו משיב על שאלות, אבל על כל פנים קרא
לו אותה ושאל אותו מה דעתו עליה והוא ידריך אותך מה לעשות. אם יאמר לך:
לך עמה אל אדוני הרב נטרה רחמנא, אבקש ממך כי תהיה ממלא מקומי
בזאת כאילו אני נוכח. והודע לו את נימוקיה והודע לו שבעל השאלה
הוא עני, מוכה, מת, אובד, וכי הוא טוען טענה, ומובטח לו (לרב) גן עדן.
אתה, אחי, תקראנה ותדע את נימוקיה, ועשיתה כחכמתך וגו'.
ורצוי שלא ייוודע הדבר לאיש מן הסיציליים שבפסטאט. ואם יפסוק אדוני
הרב כפי שאמרתי, תסדר שיעיר על זאת מי שמכירים בסיציליה את חתימתו,
אם תהיה עדות הסיציליים אשר בפסטאט מקובלת עליו, מפני שעמראן
בן עלי הוא גיסי (?), .... ודודו של אבן אלבצק, אבו אלפצל, הוא גיסו של אחיו.
.... (אם לא,) תביא על זה עדים מן המגרבים, מן הבאים לאלכסנדריה 
(17–18) .... (אל תתרשל ב)סיפוק הצורך שביקשתי ממך, והלוא אתה, אדוני, ואחיך אתם מן הנענים בשעת הצורך ; אבקש מאלוהים יתעלה שלא ייטול חסדו מכם ויעשכם
 
יחדיו כולכם אחים לשבעה וגם לשמונה. חי אלוהים, אכן היתה לי עוגמת
נפש ממה שעשו עמך באלכסנדריה, דבר נורא. כי אם
קובעים לאדם תשלום והוא זר, כמוך, משלם מעט, ויש שאינם משלמים כלום ; 
(22–23) ואתה שילמת מה שלא הגיע ממך. אלוהים יתעלה ימציא לך חילופין וישים ב.... שלכם ברכה, כי אין לכם אף דרהם .... (קח את התשובה) 
 

recto, right margin

והשאר אותה עד שתביא אותה עמך, ברצון האל, עשה זאת בחסדך ובטובך. וקבל נא מכובדי דרישות שלום, ולאדוני
ערוס בן יוסף דרישות שלום, ולנתונים להשגחתך דרישות שלום. ועקב שלום. 

verso, address
לאדוני ורבי אבו אלפצל מבורך בי"ר ישראל נ"ע; אלוהים מגינו ושומרו. יגיע; ברכה. משולייתו עַטא בן זכרי נ"ע. לפסטאט, ברצון האל. ....
verso

.... אני, עטא בן זכרי תבעתי את אצחק בן כלף.
שהיה באותו זמן גיסי; התביעה היתה על סכום שהיה חייב לי, ועשו האנשים שלום בינינו בעניין זה ; ואמר לי: קום תן לי זיכוי.
ונתתי לו זיכוי, אבל לא ידעתי ששלוש מאות (הדינרים) שהיו מופקדים אצל אבו אלפצל בן אלסכרי, יחזרו
אליו כעבור שנים ; והסתדר העניין, והוא קיבל אותם; והגיעו אליו פשתים ופלפל, ומכר אותם בעת העדרי וסחר
בהם. וכיאר בן זכרי עליו השלום סמך על המכתב שכתב אליו .... סחורתי עם
סחורתו והודיע לו שנכנסו בעד הסחורה של אצחק בן כלף אלף דינרים ונכנסו בעד הסחורה של עטא בן זכרי ק"ק דינר,
וכתב לו במכתביו: לא כתבתי שם על הסחורה, אני סומך עליך, תמסור לו את סחורתו ממה 
שיגיע אליך ומשלוש מאות הדינרים אשר נותרו אצלי; ואם חס ושלום יאמר אצחק זה: לא מסור
כלום לעטא בן זכרי, האם הוא חייב להוציא את מכתב כיאר הנפטר, שיקראו אותו הדיין והקהל, 
(11-10) ואם הוא חייב בשבועה שהוא לא ידע שיש לעטא זה סכום כסף בתוך שלוש מאות הדינרים האלה שהיו מופקדים אצל כיאר בן זכרי הנפטר ….
 
