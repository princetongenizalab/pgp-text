
<html>
    <head>
        <title>Transcription of Letter: T-S 12.371</title>
    </head>
    <body style="max-width: 860px; margin: auto">
        <h1>Transcription of Letter: T-S 12.371</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00371/canvas/2">
                    
                    
                    
                        <ol>
<li>כתאבי אלי מולאי אטאל אללה בקאה ואדאם סלאמתה וסעאדתה</li>
<li>ותאיידה ונעמאה מן אלאסכנדריה ען חאל סלאמה פי אלגסם ושגל</li>
<li>פי אלקלב אללה תעאלי ירד אלעאקבה אלי כיר [ויע]שה למען שמו</li>
<li>נעלמך יא מולאי סלמך אללה ואחיאך אן אנפדת [אליך] מע סידי בן</li>
<li>אבי אלפצל בן אלתהרי מסאלה נחב אן תוקף עליהא [מו]ל[אי</li>
<li>רבי נהראי ונעלם אן מא ירד פי מסאלה עלי כל חאל תקראהא</li>
<li>עליה ותאכד ראיה פיהא והו ידלך מא תעמלה אן קאל לא</li>
<li>תמצי ביהא מולאי אלרב נט רחמ נ. נחב אן תנוב עני</li>
<li>פיהא כאני חאצר ותערפה גראצהא ותערפה אן צאחבהא</li>
<li>עני מגאח מיית האלך ואנה יחג פי חגה ויתכל גן עדן</li>
<li>ואנת יאכי תקראהא ותערף גרוצהא(!) ועשיתה כחכמתך וג</li>
<li>ועסי לא יעלם אחד מן אלסקלין אלדי במצר פאן אלזמה מולאי</li>
<li>אלרב מא קלתה אנת תשהד פיהא מן יערף . . . . . סקליה</li>
<li>אן כאן שהאדת אלסקלין אלדי במצר גאיזה סקליה . . . עמ . . .</li>
<li>בן עלי . [ . . . . . ] ואבן אלבצק עמה אכי אלסקלי הו צהר אכוה</li>
<li>פ[אן . . . . . . . . . ] תשהד פיהא מגארבה מן יצל אלי אלאסכנדריה</li>
<li>. . . . . . . ] מא סאלתך קט פי חאגה ומולאי ואכוה מן אהל אל</li>
<li>חואיג אסל אללה תעאלי אן לא יזיל ענכם נעמה ויעמל[[כם]]</li>
<li>גמיעכם אחים לשבעה וגם לשמונה ובאללה לקד דכל</li>
<li>עלי קלבי מן מא עמל ביך אלאסכנדריה אמרין עצים לאן מן</li>
<li>יצתחק אלוזן והו גריב מתלך וזן אליסיר ואלגיר מא וזן שי</li>
<li>ואנת וזנת מא לא ילזמך ואללה תעאלי יכלף עליך ויעמל פי</li>
<li>. . . . . ]כם אלברכה לאן מא מעכם דרהם פיה</li>
</ol>
                    
                        <h3>Right margin, perpendicular line.</h3>
                    
                        <ol>
<li>ותבקיהא אלי אן תצל מעך אן [שא אללה] פעלת מאנא(!) מתפצלא ותכץ רוחך אלשריפה אלסלם ומולאי .ערוס בן יוסף אלסלם ומ[ . . . . . . . . . . . . . ] ל. . ועקב שלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00371/canvas/1">
                    
                    
                    
                        <h3>Verso.</h3>
                    
                        <ol>
<li>. . . . . . . . . . . . . . . . . . . . . ] . . וקד כנת אנא עטא בן זכרי טלבת אצחק בן כלף אלדי</li>
<li>כאן דאך אלוקת צהרי פי טלב כאן לי ענדה ואצלחו אלנאס ביננא פיה וקאל לי קום דאריני</li>
<li>פדאריתה ולם נעלם אן אלתלת מאיה אלמודועה ענד[[ה]] אב[י אלפצ]ל בן סכרי אנהא תרוד</li>
<li>אליה בעד סנין וצלת אליה וקבצהא ואלדי וצל אליה .א[ . . ] כתאן ופלפל ובאעה ואנא גאיב ואתצרף</li>
<li>פיה וכיאר בן זכרי רחמה אללה מעול עלי אלכתאב אלדי כתב אליה קצה רחלי מע</li>
<li>רחלה וערפה אן חצל פי רחל אצחק בן כלף אלף דינ וחצל פי רחל עטא בן זכרי קק דינ</li>
<li>וקאל לה פי כתבה אני לם נכתב לה עלי אלרחל אסם ואני מעול עליך תדפע לה רחלה מן מא</li>
<li>וצל אליך ומן אלתלת מאיה דינ אלדי בקית ענדי פאן ועאיד באללה קאל אצחק הדה מא נדפע</li>
<li>אלי עטא בן זכרי שי הל ילזמה כרוג כתאב כיאר אלמתופא ווקוף אלדיין ואלגמאעה עליה</li>
<li>ואן ילזמה שבועה אנה מא יעלם אן אלי עטא הדה פי הדה אלתלת מאיה דינ אלדי כאנת</li>
<li>בודיעת כיאר בן זכרי אלמתופא שי</li>
</ol>
                    
                        <h3>Bottom margin, straight lines written upside down. Address.</h3>
                    
                        <ol>
<li>אלי סידי ומולאי אבי אלפצל מבורך בר ישראל נע מן צניעה עט[א בן זכרי] נע</li>
<li>אללה וליה וחאפצה יצל ברכה אלי מצר א[ן שא אללה</li>
</ol>
                    
                </div>
            
        </section>
    </body>
</html>
