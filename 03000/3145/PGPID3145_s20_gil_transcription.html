
<html>
    <head>
        <title>Transcription of Letter: T-S 12.371</title>
    </head>
    <body style="max-width: 860px; margin: auto">
        <h1>Transcription of Letter: T-S 12.371</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00371/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">כתאבי אלי מולאי אטאל אללה בקאה ואדאם סלאמתה וסעאדתה</span></li>
<li><span lang="he">ותאיידה ונעמאה מן אלאסכנדריה ען חאל סלאמה פי אלגסם ושגל</span></li>
<li><span lang="he">פי אלקלב אללה תעאלי ירד אלעאקבה אלי כיר [ויע]ש'ה' ל'מ'ע'ן' ש'מ'ו'</span></li>
<li><span lang="he">נעלמך יאמולאי סלמך אללה ואחיאך אן אנפדת מע סידי בן</span></li>
<li><span lang="he">אבי אלפצל בן אלדהבי מסאלה נחב אן תוקף עליהא [מ]ולאי</span></li>
<li><span lang="he">רבי נהראי ונעלם אן מא ירד פי מסאלה עלי כל חאל יקראהא</span></li>
<li><span lang="he">עליה ותאכד ראיה פיהא והו ידלך מא תעמלה אן קאל לך</span></li>
<li><span lang="he">תמצ'י ביהא מולאי אלר'ב' נ'ט'ר' ר'ח'מ'נ'א' נחב אן תנוב עני</span></li>
<li><span lang="he">פיהא כאני חאצ'ר ותערפה אגראצ'הא ות'ערפה אן צאחבהא</span></li>
<li><span lang="he">&nbsp;עני מגאח מיית האלך ואנה יחג פי חגה ויתכל גן ע'ד'ן'</span></li>
<li><span lang="he">&nbsp;ואנת יאכי תקראהא ותערף גרוצ'הא ו'ע'ש'י'ת'ה' כח'כ'מ'ת'ך' וג'</span></li>
<li><span lang="he">&nbsp;ועסי לא יעלם אחד מן אלסקלין אלדי במצר פאן אלזמה מולאי</span></li>
<li><span lang="he">&nbsp;אלרב מא קלתה אנת תשהד פיהא מן יערף כטה בסקליה</span></li>
<li><span lang="he">&nbsp;אן כאן שהאדת אלסקלין אלדי במצר גאיזה עליה לאן עמראן</span></li>
<li><span lang="he">&nbsp;בן עלי צ[הרי(?)&nbsp; &nbsp; &nbsp; &nbsp; &nbsp; ] ואבן אלבצק עמה אבי אלפצל הו צהר אכוה</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תשהד פיהא מגארבה מן יצל אלי אלאסכנדריה</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; ] מא סאלתך קט פי חאגה ומולאי ואכוה מן אהל אל</span></li>
<li><span lang="he">&nbsp;חואיג אסל אללה תעאלי אן לא יזיל ענכם נעמה ויעמלכם</span></li>
<li><span lang="he">&nbsp;גמיעכם אחים לש'ב'ע'ה' וגם לש'מ'ו'נ'ה' ובאללה לקד דכל</span></li>
<li><span lang="he">&nbsp;עלי קלבי מן מא עמל ביך אלאסכנדריה אמר אן עצים לאן מן</span></li>
<li><span lang="he">&nbsp;יצחון אלוזן והו גריב מתלך וזן אליסיר ואלגיר מא וזן שי</span></li>
<li><span lang="he">&nbsp;ואנת וזנת מא לא ילזמך ואללה תעאלי יכלף עליך ויעמל פי</span></li>
<li><span lang="he">&nbsp;[&nbsp; &nbsp; &nbsp; &nbsp; ] לכם אלב'ר'כ'ה' לאן מא מעכם דרהם פי [</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">וחבקיהא אלי אן תצל מעך אן [שא אללה] פעלת מאנא מתפצלא ותכץ רוח[ך אל]שריפה אלסלם ומולא[י]</span></li>
<li><span lang="he">ערוס בן יוסף אלסלם ומן [תחוטה ענאיתך אלס]לם ועקב ש'ל'ו'ם'</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00371/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וקד כנת אנא עטא בן זכרי טלבת אצחק בן כלף אלדי</span></li>
<li><span lang="he">כאן דלך אלוקת צהרי פי טלב כאן לי ענדה ואצלחו אלנאס ביננא פיה וקאל לי קום באריני</span></li>
<li><span lang="he">פבאריתה ולם נעלם אן אלתלת מאיה אלמודועה ענד[[ה]] אב[י אלפצ]ל בן סכרי אנהא חרוד</span></li>
<li><span lang="he">אליה בעד סנין וצלח אל[אמ]ר וקבצ'הא ואלדי וצל אליה כתאן ופלפל ובאע[ה] ואנא ג'איב ואחצרף</span></li>
<li><span lang="he">פיה וכיאו בן זכרי רחמה אללה מעול עלי אלכתאב אלדי כתב אליה בא[ &nbsp; &nbsp; &nbsp; &nbsp; &nbsp; &nbsp; ] רחלי מע</span></li>
<li><span lang="he">רחלה וערפה אן חצל פי רחל אצחק בן כלף אלף דינ' וחצל פי רחל עטא בן זכרי ק'ק' דינ'א'</span></li>
<li><span lang="he">וקאל לה פי כתבה אני לם נכתב לך עלי אלרחל אסם ואני מעול עליך תדפע לה רחלה מן מא</span></li>
<li><span lang="he">וצל אליך ומן אלתלת מאיה דינ'א' אלדי בקית ענדי פאן ועאיד באללה קאל אצחק הדה מא נרפע</span></li>
<li><span lang="he">אלי עטא בן זכרי שי הל ילזמה כרוג כתאב כיאר אלמתופא ווקוף אלד'י'י'ן' ואלגמאעה עליה</span></li>
<li><span lang="he">&nbsp;ואן ילזמה שבועה אנה מא יעלם אן אלי עטא הדה פי הדה אלתלת מאיה דינ'א' אלדי כאנת</span></li>
<li><span lang="he">&nbsp;בודיעת כיאר בן זכרי אלמתופא שי</span></li>
</ol>
                    
                        <h3>Recto, upside down</h3>
                    
                        <ol>
<li><span lang="he">אלי סידי ומולאי אבי אלפצל מבורך' ביר ישראל נ'ע' &nbsp; &nbsp; &nbsp; &nbsp; &nbsp; מן צניעתה עט[א בן זכרי]&nbsp; &nbsp; נ'ע'</span></li>
<li><span lang="he">אללה וליה וחאפצה &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; יצל ב'ר'כ'ה' &nbsp; &nbsp; &nbsp; &nbsp; &nbsp; &nbsp; &nbsp; אלי מצר א[ן שא אללה</span></li>
</ol>
                    
                </div>
            
        </section>
    </body>
</html>
