
<html>
    <head>
        <title>Transcription of Letter: T-S 8J23.19</title>
    </head>
    <body style="max-width: 860px; margin: auto">
        <h1>Transcription of Letter: T-S 8J23.19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00023-00019/canvas/1">
                    
                    
                    
                        <ol>
<li>בש רח</li>
<li>שאכיר תפצל חצרת אלשיך</li>
<li>אבו סעיד אטאל אללה בקאהא</li>
<li>ואדאם סעאדתהא ועלאהא</li>
<li>וכבת חסדתהא ועדהא(!)</li>
<li>ומן חסן אלתופיק לאכלאהא(!)</li>
<li>ואלדי אוערף חצרתה בה אן</li>
<li>אברהם אלמקדסי אשתרא</li>
<li>סיתה קגאגאת וקמת אנא</li>
<li>מעה וקפת עלי שקת אנת מליחהא</li>
<li>וכפותה אנא בידי ואנפדהא מע</li>
<li>ערפאת אלבחרי ולו כאן ח/מ/לי</li>
<li>לה אכתר מן האדא כאן קד</li>
<li>אכד והו יסאלך אן תערפה פי</li>
<li>הדה אלאמר והו [י]סלך איצא</li>
<li>אן תסאל גארך אלתמר ישתרי</li>
<li>לה ברנייה תמר מסקר עמל</li>
<li>אלפיום ותקרצני תמנהא</li>
<li>מן ענדך ותקרהא ענדך עלי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00023-00019/canvas/2">
                    
                    
                    
                        <h3>verso</h3>
                    
                        <ol>
<li>חית וצולי או אנפד לך תמנהא</li>
<li>מע מן יתסלמהא בעד תערפני</li>
<li>אלתמן כס הוה ואן וצל חמל</li>
<li>פתע[ר]פני חתא אבעד קראת עלך</li>
<li>אלסלאם ועלא גא[ר]ך אלסלאם</li>
<li>וראת בהדה אלאחרף יהודה בר</li>
<li>ישועה נצ כאל חסן אבן מחפוד</li>
<li>יכוצך באתם אלסלאם</li>
<li>ויסאלך אן תקול לחסן ישתרי</li>
<li>לי עודה אי בדנרין תמנהא מן</li>
<li>ע]נדך ותקריה אלסלאם עני</li>
<li>ואלסלאם</li>
</ol>
                    
                        <h3>bottom o the page, at 180’ to main text</h3>
                    
                        <ol>
<li>. . . . . . .].ר.[. . . .</li>
<li>אלפסטאט מ[. . שאכיר תפצלה</li>
<li>מרבעה אלעט[ארין] אברהם בן מדלוב</li>
<li>דוכאן אלשיך אבו סעיד אלמקדסי</li>
<li>בו אבו נצר נע</li>
</ol>
                    
                </div>
            
        </section>
    </body>
</html>
