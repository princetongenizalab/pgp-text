
<html>
    <head>
        <title>Transcription of Letter: T-S 10J7.5</title>
    </head>
    <body style="max-width: 860px; margin: auto">
        <h1>Transcription of Letter: T-S 10J7.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00007-00005/canvas/1">
                    
                    
                    
                        <h3>Recto:</h3>
                    
                        <ol>
<li>ואלדה אבו אלחסן</li>
<li>בר</li>
<li>כתאבי אלי ולדי ואעז אלכלק עלי וענדי אטאל אללה</li>
<li>בקאה ואדאם עזה ונעמאה ומן חסן אלתופיק לא</li>
<li>אכלאה וסוא דלך אן לא תסאל מא נחן משתאקין אליך</li>
<li>כת[יר ב]עתנא אליך עדה כתב ולם יצל אלינא מנך</li>
<li>גוא[ב] כנת קלת אנך תגי עלי אלעיד אנת וצגארך</li>
<li>ומא גית ואשתגל קלבנא כתיר ואכתך מסתוחשה</li>
<li>לך גאיה אלוחשה ועינהא ללבאב מן וחשתהא לכם</li>
<li>ואלדי תריד עלמה[[א]] אן אלצגירה קד אמלכת והי</li>
<li>תדכל עלי אלכמסה ועשרין פאסרע פי אלמגי אנת</li>
<li>וצגארך מן כל בד ונשתהי אן תסאל כאלתהא</li>
<li>פי אן תגי מעכם ותגמלהא פמא להא אלא אללה ואנתם</li>
<li>ונשתהי אן תשתרי לי מלחפה גידה מן קימה</li>
<li>תלאת דנאניר או אקל וצנדוק רומי מן קימה</li>
<li>דינאר או דונה לא תתואנא פי דלך ואעלמנא באלדי</li>
<li>תזנה פיהם חתי נרסלה אליך קר[את] עליך אלסלאם</li>
<li>ועלי מן תחוטה ענאיתך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00007-00005/canvas/2">
                    
                    
                    
                        <h3>Verso, address:</h3>
                    
                        <ol>
<li>يصل الى سكندرية . . . . . ها . . . يسلم لابرهيم(؟) التاجر . . . . . . . . .</li>
</ol>
                    
                </div>
            
        </section>
    </body>
</html>
