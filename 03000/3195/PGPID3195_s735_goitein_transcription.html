
<html>
    <head>
        <title>Transcription of Letter: T-S 12.68</title>
    </head>
    <body style="max-width: 860px; margin: auto">
        <h1>Transcription of Letter: T-S 12.68</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00068/canvas/1">
                    
                    
                    
                        <ol>
<li>בש רח אלממלוך</li>
<li>אברהם ביר טהור תנצבה</li>
<li>יקבל איאדי אלמולא אלסייד אלפאצל אלאגל אלאוחד</li>
<li>כגק מו אדונינו אור עינינו חננאל החסיד הירא שמים</li>
<li>החכם המפלא יחיד הדור ופלאו יברכו אלהינו וישמרו ויעזרו</li>
<li>וינצרו ויצילו מכל צרה וצוקה וימציאו חן וחסד ורחמים בעיני</li>
<li>אלהים ואדם וינהי אן לו גא אלממ יצף מא ענדה מן אלשוק</li>
<li>ואלוחשה למא וסעה כתאב ולא נהץ בה כטאב ואלממ מהני</li>
<li>לסיידנא וללסאדה אלאולאד אלאעזא בהדא אלחג אללה</li>
<li>יזכי אלמולא ויזכיהם שנים רבות נעימות וטובות לחזות</li>
<li>בנועם האל ולבקר בהיכלו כד אחת שאלתי מאת וג וגמע</li>
<li>שמל אלמולא ושמלהם פי ירושלים עיר הקדש כד והביאותיו</li>
<li>אל הר קדשי ושמחתים וג וכאן אלממ קד כתב לסיידנא כתאבין</li>
<li>נסתערץ פיהם מראסם אלמולא וחואיגה ולם יצל ענהם גואב</li>
<li>וכאן קד סייר לבין איאדי אלמולא כתאב אלשיך פצאלה</li>
<li>יקף סיידנא עלי פצל יכתץ במגלסה אלכרים וקד וצל</li>
<li>מנה כסא ואבאעה אלממ צח פיה נא ואבאע אלממלוך</li>
<li>אלתלאתה אלאולי צח פי ואחד סא [ . . . . . ]פז ופי אכר צ</li>
<li>ואל[כס]א אלרפיע כאן אלממ [ . . . . . . . . . . . ]יך ולם יצל</li>
<li>. . . . . . . . . . . . . . . . . . . . . . . . . . . . . . . . . ]דנא</li>
</ol>
                    
                        <h3>Right margin, perpendicular lines.</h3>
                    
                        <ol>
<li>יטלבה בעשרה ואללה אלעאלם קדר חאגתך ענדי וקד וקעת קטעה סכא [</li>
<li>בהא חאגה ערפני סריע ואן כאן מא לך בהא חאגה נתצרף פיהא ו[</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00068/canvas/2">
                    
                    
                    
                        <h3>Verso.</h3>
                    
                        <ol>
<li>. . . . . . . . . . . . . . . . . . . . . . . . . . . . . . . . . . . ]מא . . גיה</li>
<li>. . . . . . . . . . . . ] כתב לה כתאב [ . . . . . . . . ]נגיד גואבה תמסך</li>
<li>פיה ווקף ביה ללקאצי וגרא פיה כבאט ו[ . . . . ] מתכל עלי אללה ועלי</li>
<li>סיידנא אן יתקצא מן סיידנא אלנגיד פאדא צח לה אן מא כתבת</li>
<li>לה קט פי חקה כתאב תברי סאחתי מן האלי אלדי טלעו יחגו</li>
<li>פאן לא בד מא יקע מנהם [[כתאב]]//חדית// ורבמא רפאעה וקד חלף</li>
<li>צאחב אלדיואן אן סמע אן אחד תכלם פיה לא כאתב אלמלך</li>
<li>פא . . . . [ . . ] . ורבמא מא תנתגה אל . [ . . . . ] רחלו</li>
<li>צברו אלי אן יתולא רייס כאן יולי מן יצלח ומא כאן אחד</li>
<li>יקדר . . . . ולא יצגר עלי אלממ לא שך אן הדא אלזמאן יכאפו</li>
<li>אלנאס בדלך אלכיר שר ולא שך אן סלימאן בן אלשיך אבו נצר</li>
<li>ערף בן מציטבה אלדי ואלדה מן כואץ אצחאבך כאן וחל פי שרא</li>
<li>מוצע מן גיר מאלך ואסתקלת עליה אלשהאדה ובקי מכבי ויגי</li>
<li>ינטרח הו וזוגתה אנצאף אליאלי אלי אן אשתרית אנא אלמכאן</li>
<li>ובקית תחת דרכה כאן קבאלה הדא אן אלמתגרצין גא תזוג</li>
<li>אלי אן בקי משתגל בנא חסב פאללה יכון הסיבה פנשתהי אן</li>
</ol>
                    
                        <h3>Right margin, perpendicular lines.</h3>
                    
                        <ol>
<li>] אלזכיות ואלתפצלאת אלי סאלף מננה בעד אכצאץ</li>
<li>]רב</li>
</ol>
                    
                        <h3>Bottom margin, straight lines written upside down. Address.</h3>
                    
                        <ol>
<li>אלי מצר אלמחרוסה יסלם לכגק מו חננאל החסיד העניו</li>
<li>הירא שמים הדיין הגדול המבין המשכיל היב</li>
</ol>
                    
                </div>
            
        </section>
    </body>
</html>
