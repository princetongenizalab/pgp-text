
<html>
    <head>
        <title>Transcription of Letter: T-S Ar.18(1).137</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.18(1).137</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00137/canvas/2">
                    
                    
                    
                        <ol>
<li>אלדי [א]עלם בה ולדי ולעזיז עלי גמע אללה אלשמל</li>
<li>בה קריב אן שא אללה וגיר דאלך מא ראית ולא</li>
<li>סמעת לא מתל כולקך ולא מתל דינך איש אנת</li>
<li>פיה חתא וצלת להאדה אלקסאות אלעצימה</li>
<li>. . . . . . ] אלכולק אלרדי אבעתנא לך נסים</li>
<li>. . . . . . ] דרהם עלי אנך תרגע מעה מא פעלת</li>
<li>וא[ . . . ] .דית עלי אלמכאלפא ורחת לדמיאט</li>
<li>ארסלנא לך עשרין כתאב מא האן עליך</li>
<li>תקבל ותגי וטלעת למצר ארסלנא עשרין</li>
<li>כתאב אן אכרא ולם יצלנא מנך כתאב</li>
<li>אכתר מן אלכתאב אלדי מע אבן עמך איש</li>
<li>האדה אלפעא/י/ל אלרדיה כאנך איסת מן אלאכר/ה/</li>
<li>כלית ואלדיך פי האדה אלשדד אלעצימה</li>
<li>ואללה לו חצלך מולך אלדוניא מא כאן עלי הדה</li>
<li>אלקציה טיב פבאללה עליך לא תתמאדא עלי</li>
<li>אלגהל וארגע אלי אללה ורד עקלך עליך לאן אנדר</li>
<li>תלפת ואנצר בצרהא כאין מא כונת לא תתואנא</li>
<li>סאעה ואנא מונעאק מן גהתך פי אלקציה אלדי קד</li>
<li>ערפתהא לך מראת ולו אכשפת לך אלקציה אלדי</li>
<li>נחן מוהתמין פיהא ומא יתחצל פיהא מן אלכירה</li>
<li>אן שא אללה מא כונת תחתאג כתאב פאללה אללה</li>
<li>לא ילחקך עאקה ולא תואנא לאנני מוחתאג לך</li>
<li>כתיר ולא תחמלהם לא לרבחך ולא לכצרתך אללה</li>
<li>תעאלא יכלף בוכול //כיר// וקד אנפד כאלך שוי ראונד טיב</li>
<li>וקד קאלת לך ואלדתך ואללה מא נסלמה אלא לך פלא</li>
<li>תנעאק סאעה ולעל תכון אלארדבין אלקמח אלדי וציה</li>
<li>אלשיך אבו אלחסן אן יאכוד תמנהא מן אלחג עטאללה</li>
<li>לעל תחרץ פיהא ולא תחמלהם פי גמיע אמורך אללה</li>
<li>יורד אלעאקבה לכיר ואן כאן מעך חויגאת פלא תחמלהם</li>
<li>מכס לאן אלמכס לנא פיה מעארף אן כתיר יקצו</li>
<li>חאגתנא פיה פלו כונת גית מע אבן הארון כאן יכון</li>
</ol>
<ol>
<li>a. ראי אן גיד ומא אצן אנך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00137/canvas/1">
                    
                    
                    
                        <h3>Verso.</h3>
                    
                        <ol>
<li>תחתאג וציה אכתר מן האדא ומא תפע לי</li>
<li>אברהים אבן הארון כותב ולא כבר אכתר</li>
<li>אנהו קאל לי אנך ג. . . ואנך אשתרית קליל פוה</li>
<li>פלא תגי בהא אלא צוחבתך פאנך אן ארסלתהא</li>
<li>מע מן יגיבהא לך יכון ביעך פיהא כאנה סרקה ומא</li>
<li>תנאל פיהא ויב. .א ולו כאן עוצהא קליל ארץ טיבה כאן</li>
<li>יכון אכיר ולאכן ידבר אללה בלכיר מא האדא וקת</li>
<li>לא רבח ולא כצארה אנחדר בם(!) ולא תנעאק סאעה</li>
<li>יכפא תתקיל עלי אלנאס וסלם עלי אלשיך אבו אלחסן</li>
<li>ועלי ולדה וקבל איאדיהום ותשכרהום אללה מא</li>
<li>יעדמהם אלפצל ולכיר יכון אן שא אללה ואעלם</li>
<li>אן לולא האדה אלקציה אלצעבה אלדי .את</li>
<li>מא כונת נקדר נחנת אלימין אלדי תצרפה אללה</li>
<li>יסאמחך פי מא עמלתה ולא יעתרך בדנובך</li>
<li>ויכשף ען בצרך וירדך לטריקה אלמורצ.</li>
<li>ויצלח אלחאל ולא יוכדך בפעלך ושלום וקד</li>
<li>סמעת אנך ראפקת ש. . . . . . . . . . ופסד עקל.</li>
<li>פמא ראית קט שכץ כול מא סאפר יזדאד ב. . . .</li>
<li>אלא אנת פלא תקבל מן אחד כול אנסאן מ[</li>
<li>ישיד עליך אל. . ממא יואפקה הו פיכפאך ממן</li>
<li>ישיד עליך אללה מא דמא עליך אלא רא. .ע. . .</li>
<li>ען האד[ה] אלדא. . אלמוקארבה ולא ת. . . מן רא[</li>
<li>. . . . . . . ] יכון תנ. . אכתר מן דאלך ושלום</li>
</ol>
                    
                        <h3>Bottom margin, straight lines written upside down.</h3>
                    
                        <p>יצל אלי מצר לשיך אבו אלחסן ולד אלשיך אבו</p>
<p>אלמכארם //נע// אבן נופיע יסלמה לאבו נגם אבן מנצור</p>
<p>אבן סאלם אלאסכנדראני אין מסכאן יונפד לה</p>
                    
                </div>
            
        </section>
    </body>
</html>
