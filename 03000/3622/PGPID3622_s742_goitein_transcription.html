
<html>
    <head>
        <title>Transcription of Letter: T-S 6J3.2</title>
    </head>
    <body style="max-width: 860px; margin: auto">
        <h1>Transcription of Letter: T-S 6J3.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00006-J-00003-00002/canvas/1">
                    
                    
                    
                        <h3>Recto</h3>
                    
                        <ol>
<li>בעץ מא יגב אן יעמל [ . . . . . . . . . . . . . ] אן אמ [ . . . . . . . . . .</li>
<li>ואלקבול מן משורתהם אלסעידה אלא אלזמאן אלדי כרגת מעה ללודא</li>
<li>ועלי אלגמלה אלמסאול מן אנעאם אלמואלי אן יודיה מן אלכיראת</li>
<li>מא הו אליך בנכותהמא ומרותהמא ואן יפידוה ראיא יקתציה</li>
<li>נצחהמא וא . . . . לף עליה פאלמעלום מן מרוה אלמואלי אלזאמה</li>
<li>בה פאן דלך הו אלאצלח לשאנה ומן מרותהמא איצא אן יחמל[ה</li>
<li>פיאמרה עלי אלאשתיאק אלי צגארה וטלב אלתוצל להם בכל ממ[</li>
<li>ואלממלוך יסאל ויצרע בין ידי אלמואלי אן יערפוה</li>
<li>גמיע מא גרי להדא אלסייד ומא תקרר פי אמר וגמיע</li>
<li>אחואלה בגאיה מא ימכן מן אלביאן ועסי יכון דלך [[צחבה]]</li>
<li>סרעה ודלך מן אנעאם אלמואלי ואחסאנהמא אן שא אללה תע</li>
<li>ודלך בעד אכצאץ חצרה אלמואלי באפצל אנואע אלסלאם</li>
<li>ובאתם תחייה ואכראם וחצ[רה] אלמולי אלשיך אל[אג]ל [אלס]עיד</li>
<li>אלנגיב ואלשיך אבו סעד ואכוה ואבו אלעז מכצוצין באפצל</li>
<li>אנואע אלסלאם וחצרה אלשיך אלאגל אלאך אלעזיז . . . פצל</li>
<li>ואלשיך אבו אל . [ . . . . . . ] באפצל אנואע אלסלאם ושלום</li>
</ol>
                    
                        <h3>Recto - right margin</h3>
                    
                        <ol>
<li>כתב יום אלגמעה תאמן טבת</li>
</ol>
                    
                </div>
            
        </section>
    </body>
</html>
