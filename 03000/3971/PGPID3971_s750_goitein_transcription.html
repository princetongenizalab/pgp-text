
<html>
    <head>
        <title>Transcription of Legal document: CUL Add.3422</title>
    </head>
    <body style="max-width: 860px; margin: auto">
        <h1>Transcription of Legal document: CUL Add.3422</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03422/canvas/2">
                    
                    
                    
                        <h3>a
column 1</h3>
                    
                        <ol>
<li>יכתץ באבו אלפצל בן אלעסאל ובן אללואז</li>
<li>שר שלום בר יכין החזן פקאל לשר שלום מא</li>
<li>לי ענדהם שי ואלסידור הו לי מא לאחד פיה</li>
<li>שי פאחצרה לבית דין וטאלבה באלסידור</li>
<li>פדכר אן מר שלמה באעה לה פאכרז ואלדי</li>
<li>עלי מן יערף לה שהאדה פי אלסידור אלא ויקולהא</li>
<li>פחצר מן שהד לה בבית דין אנה כאן חאצר חתי</li>
<li>גאב מר שלמה אלסידור למר נתנאל דנן וקאל</li>
<li>לה הדא אלסידור לרבנו והו יסלך אן תקרצה עליה</li>
<li>דינרין ואנה אגאב אלי דלך [[ובע]] ואנא אלאן מטאלבא</li>
<li>לה באלסידור ואלתלת דינאר ואלרבאעי ואלדרהמין</li>
<li>מעזולה ען שר שלום דנן יאכדהא וידפע לי</li>
<li>אלסידור פסאל מר נתנאל ען דלך פקאל</li>
<li>אן הדא אלסידור אשתריתה מן שלמה מן מדה</li>
<li>עשר סנין ולם יכאטבני שלמה ולא גירה פיה</li>
<li>אלא מן קריב ואמא אלדינאר ותלתי פאנה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-ADD-03422/canvas/1">
                    
                    
                    
                        <h3>column 2</h3>
                    
                        <ol>
<li>כאן לי ענדה ארבע אתואב תמנהא ארבעה</li>
<li>דנאניר וקאל רבנו זל אנהא תלתה והדא</li>
<li>אלדהב מן תמן אלתיאב ואמא אלרבאעי</li>
<li>ואלדרהמין אלדי דכרה מר נסים פאנה לי ענדה</li>
<li>תמן תוב דינאר ואחד ודרהמין קרץ וקד</li>
<li>בקי לי ענדה //בעד אעתראפה בהדא אלרבאעי// נצף ורבע דינאר [[ודרהמין]] ודרהמין</li>
<li>ודינאר מן בקיה תמן אלתיאב [[ומה]]</li>
<li>[[דהוה קדמנא כתבנא וחתמנא למהו]]</li>
<li>[[לזכו ולראיה]] פסאל מר נסים ען אלארבעה</li>
<li>תיאב אלדי דכרהא מר נתנאל פקאל אלדי</li>
<li>סמעתה מן ואלדי אנהא תלתה ואנה קד</li>
<li>אסתופא מני תמן אלואחד בקי מנה רבאעי</li>
<li>ודרהמין קד געלתה עלי יד שר שלום</li>
<li>ואן אלתובין אלבאקיה קד אסתופא תמנהא</li>
<li>עלי יד צדקה הכהן והו דינאר ותלת</li>
</ol>
                    
                        <h3>b</h3>
                    
                        <ol>
<li>ען גיר תחריר מני ללכמיה ומה דהוה קדמנא</li>
<li>כתבנא וחתמנא למהוי לזכו ולראיה</li>
<li>אברהם ברבי נתן אב הישיבה זצל</li>
<li>יצחק ביר שמואל נע נתנאל ביר יפת נע</li>
<li>בחמשה בשבה דהוא שיתה יומין בירח ניסן דשנת אתט לשטרות</li>
<li>חצר למושב בית דין הקבוע בפסטאט מצרים מ יפת בר משה</li>
<li>הידוע אללואז ואדעי עלי מ שלמה בר אברהם הידוע אלעסאל</li>
<li>בסתה דנאניר וקירט ונצף ואקר לה בהא מ שלמה דנן ולזה</li>
<li>בית דין פי דפעהא למ יפת פדכר אן חאלה צייקה ענהא וגרם</li>
<li>בינהמא כטוב פי דלך אסתקר אלחאל בינהמא עלי אן יקום</li>
<li>מ שלמה למ יפת דנן פי נצף אייר //אלדי הו נצף גמאדי אלאכר מן חאריר אלערב// בדינרין מן כל בד ואן אכרהא</li>
<li>ענה כאן לבית דין אן יוכל עליה ביד אלסלטאן חתי [[יוצל אלסתה]]</li>
<li>[[אלדנאניר וקירט ונצף]] //יוצל אלדינרין לכצמה פי דלך אלוקת// למ יפת דנן ואקנינא מן מ שלמה דנן עלי</li>
<li>דלך במנא דכשר למיקניא ביה יצחק ביר שמואל</li>
<li>נע</li>
<li>אברהם ברבי שמעיה החבר נבתויא נין שמעיהו גאון נע</li>
<li>נסים ברבי נהראי הרב זצל</li>
</ol>
                    
                </div>
            
        </section>
    </body>
</html>
