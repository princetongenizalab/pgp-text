
<html>
    <head>
        <title>Hebrew Translation of Letter: T-S 12.389</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.389</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00389/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך,</li>
<li>מפסטאט, בה' באייר, יודיעך אלוהים את ברכתו ואת האושר של (החודשים) הבאים אחריו, ברחמיו.</li>
<li>שלומי טוב ואני מאושר, תודה לאל ריבון העולמים. לפני כן כתבתי לך, אדוני, ייתן לך</li>
<li>אלוהים אריכות ימים, והודעתיך משהו על המחלה הקשה שעברה עלי בחורף המבורך הזה. </li>
<li>תודה לאל על טובו, כי היתה האחרית לטובה, ואבקש ממנו שישלים את חסדו בטובו ובנדיבותו,</li>
<li>אמן. עוד הודעתיך כי מה ששלחת הגיע בשלום, דהיינו קי"א יריעות רחבות, אבל אתה חייבת אותי</li>
<li>בקי"ב; וד' לא מעובדות, ושני ארגזים כרכום, שלא ציינת את משקלם; וג' קנטארים שעווה, וי"ד רטלים משי; </li>
<li>ובשותפות עם אבו יוסף יעקב בן אזהר ו' קנטארים פחות ט' רטלים שעווה; כ' בגדים ושש אגרות; הוא הגיע</li>
<li>לפסטאט בעת שהייתי במצבי (הקשה), ונכנסה בו החמדנות, ולא השיגו אנשינו ממנו את השעווה אלא לאחר</li>
<li>קושי והפחתת המגיע. את שני הארגזים כבר מכרתי, מדינר וקיראט עד דינר, אבל הוא נסע ולא</li>
<li>מסר לי דבר חוץ מבגרים מכני ....מהדייה, אמרו שהיה שוויים דינר וי"ג קיראט, וג' אדרות </li>
<li>מהדייה גם כן. אחר כך אחרי בואו נפגשתי עמו, אמר כן, אבל הוא דחה אותי</li>
<li>מיום ליום, עד יום נסיעתו. הודיעו לי אנשינו שהוא נוסע, והלכתי אליו עם ר' נהוראי,</li>
<li>ואמר: איני נוסע היום ולא בעוד יומיים, וחשבתי שיש להאמין לו, אבל הנה ראיתי אותו אורז את כל חפציו, והוא</li>
<li>נוסע. אז שבתי אליו וערב לי אחיו בעדו על שני דינרים; זה מה שהתרחש לי עמו. הואילה, כאשר</li>
</ol>
                    
                        <h3>recto, right margin</h3>
                    
                        <p>יגיע לסיציליה, בשם אלוהים, קח לי ממנו את יתרת המגיע לי, ואם יאמר: כבר שילמתי בעד השעווה, הלוא יעידו כאן הקהל שלא שילם בעדה את חלקו, ואיני יודע דרך שיסלק לי את החוב, אלא בעזרתך אתה, אשר מסרת לו, ואתה </p>
                    
                        <h3>recto, top margin</h3>
                    
                        <p>תגרום שיסלק לנו. הודעתיך ששילמתי לאדוני אבו עמראן מוסא גיסך, ק"ע דינרים, מהם ק' דינרים בשבילך, וע' דינרים המגיעים לו. אלהים עד לי : נשארו אנשים חייבים לי מן השותפות הזאת ק"נ דינרים בקירוב; נכנסה בהם החמדנות, ולא יכולתי לקחת ממנו דבר, אף</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00389/canvas/2">
                    
                    
                    
                        <h3>verso</h3>
                    
                        <ol>
<li>ק"ע הדינרים האלה הם מחשבוננו הפרטי, כדי שלא ללחוץ עליך .... הואילה לבדוק מה היתרה שלנו, אולי</li>
<li>תקנה לנו בה בדיל טוב, אם 'לשונות' ואם "צדפים", ולאסין מאָסמעיל בן אלאנדלסי, או</li>
<li>חוטי פסולת ספרדיים, שיהיו דקים, או (משי) 'ח'זאש', או חרובים; אתה מוכרח; ואל תעכב לנו</li>
<li>דבר, אלא עשה כפי שעשיתי אני כי הלוא שילמתי מכספי אני. אם ייתן אלוהים בריאות, אני צריך לצאת, ולגבות, ואלוהים יגן</li>
<li>ברחמיו. קבל את מיטב דרישות השלום, ולבניך, ישמרם אלוהים, דרישות שלום; ומסור לברוך ט"ו רבעי דינר ולאחי ה'. </li>
</ol>
                    
                        <h3>verso, address</h3>
                    
                        <p>לאדוני ורבי אבו סעיד כלוף בן מוסא הצורף, ייתן לו אלוהים אריכות ימים ויתמיד את גדולתו ואת עזרתו לו ואת חסריו לו; ישועה בן אסמעיל נ"ע; יגיע לפלרמו, ברצון האל. </p>
                    
                </div>
            
        </section>
    </body>
</html>
