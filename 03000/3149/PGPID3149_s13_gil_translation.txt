recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך,
מפסטאט, בה' באייר, יודיעך אלוהים את ברכתו ואת האושר של (החודשים) הבאים אחריו, ברחמיו.
שלומי טוב ואני מאושר, תודה לאל ריבון העולמים. לפני כן כתבתי לך, אדוני, ייתן לך
אלוהים אריכות ימים, והודעתיך משהו על המחלה הקשה שעברה עלי בחורף המבורך הזה. 
תודה לאל על טובו, כי היתה האחרית לטובה, ואבקש ממנו שישלים את חסדו בטובו ובנדיבותו,
אמן. עוד הודעתיך כי מה ששלחת הגיע בשלום, דהיינו קי"א יריעות רחבות, אבל אתה חייבת אותי
בקי"ב; וד' לא מעובדות, ושני ארגזים כרכום, שלא ציינת את משקלם; וג' קנטארים שעווה, וי"ד רטלים משי; 
ובשותפות עם אבו יוסף יעקב בן אזהר ו' קנטארים פחות ט' רטלים שעווה; כ' בגדים ושש אגרות; הוא הגיע
לפסטאט בעת שהייתי במצבי (הקשה), ונכנסה בו החמדנות, ולא השיגו אנשינו ממנו את השעווה אלא לאחר
קושי והפחתת המגיע. את שני הארגזים כבר מכרתי, מדינר וקיראט עד דינר, אבל הוא נסע ולא
מסר לי דבר חוץ מבגרים מכני ....מהדייה, אמרו שהיה שוויים דינר וי"ג קיראט, וג' אדרות 
מהדייה גם כן. אחר כך אחרי בואו נפגשתי עמו, אמר כן, אבל הוא דחה אותי
מיום ליום, עד יום נסיעתו. הודיעו לי אנשינו שהוא נוסע, והלכתי אליו עם ר' נהוראי,
ואמר: איני נוסע היום ולא בעוד יומיים, וחשבתי שיש להאמין לו, אבל הנה ראיתי אותו אורז את כל חפציו, והוא
נוסע. אז שבתי אליו וערב לי אחיו בעדו על שני דינרים; זה מה שהתרחש לי עמו. הואילה, כאשר

recto, right margin
יגיע לסיציליה, בשם אלוהים, קח לי ממנו את יתרת המגיע לי, ואם יאמר: כבר שילמתי בעד השעווה, הלוא יעידו כאן הקהל שלא שילם בעדה את חלקו, ואיני יודע דרך שיסלק לי את החוב, אלא בעזרתך אתה, אשר מסרת לו, ואתה 
recto, top margin
תגרום שיסלק לנו. הודעתיך ששילמתי לאדוני אבו עמראן מוסא גיסך, ק"ע דינרים, מהם ק' דינרים בשבילך, וע' דינרים המגיעים לו. אלהים עד לי : נשארו אנשים חייבים לי מן השותפות הזאת ק"נ דינרים בקירוב; נכנסה בהם החמדנות, ולא יכולתי לקחת ממנו דבר, אף
verso

ק"ע הדינרים האלה הם מחשבוננו הפרטי, כדי שלא ללחוץ עליך .... הואילה לבדוק מה היתרה שלנו, אולי
תקנה לנו בה בדיל טוב, אם 'לשונות' ואם "צדפים", ולאסין מאָסמעיל בן אלאנדלסי, או
חוטי פסולת ספרדיים, שיהיו דקים, או (משי) 'ח'זאש', או חרובים; אתה מוכרח; ואל תעכב לנו
דבר, אלא עשה כפי שעשיתי אני כי הלוא שילמתי מכספי אני. אם ייתן אלוהים בריאות, אני צריך לצאת, ולגבות, ואלוהים יגן
ברחמיו. קבל את מיטב דרישות השלום, ולבניך, ישמרם אלוהים, דרישות שלום; ומסור לברוך ט"ו רבעי דינר ולאחי ה'. 

verso, address
לאדוני ורבי אבו סעיד כלוף בן מוסא הצורף, ייתן לו אלוהים אריכות ימים ויתמיד את גדולתו ואת עזרתו לו ואת חסריו לו; ישועה בן אסמעיל נ"ע; יגיע לפלרמו, ברצון האל. 