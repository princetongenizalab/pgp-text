
<html>
    <head>
        <title>Transcription of Letter: T-S 12.389</title>
    </head>
    <body style="max-width: 860px; margin: auto">
        <h1>Transcription of Letter: T-S 12.389</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00389/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך ונעמאך מן אל</p>
</li>
<li>
<p>פצטאט לה איאם מצת מן אייר ערפך אללה ברכתה וסעאדה מא יליה ברחמתה</p>
</li>
<li>
<p>ואלחאל סלאמה ונעמה ואלחמד ללה רב אלעאלמין תקדמת כתבי אליך יאסידי אטאל</p>
</li>
<li>
<p>אללה בקאך ואעלמתך בעץ ממא גרי עלי פי הדה אלשתוא אלמבארכה מן אלמרץ אלשדיד</p>
</li>
<li>
<p>ונחמד אללה עלי אחסאנה אד כאנת אלעאקבה ללכיר ונסאלה תמאם אפצאלה במנה וגודה</p>
</li>
<li>
<p>אמן תם אעלמתך וצול מא אנפדתה סאלם והו קיא פרכה עראץ ואנת רפעתהא</p>
</li>
<li>
<p>קיב וד כאמאת וספטין זעפראן לם תדכר להם וזן וג קנא שמע ויד רטל חריר</p>
</li>
<li>
<p>וכלטה אבו יוסף יעקב בן אזהר ו קנא גיר ט ארטאל שמע כ כסא וסתה עבי וצל</p>
</li>
<li>
<p>למצר ואנא תחת חאל ולחקה טמע פלם יכלצו אצחאבנא מנה אלשמע אלא בעד</p>
</li>
<li>
<p>צעובה ונקץ ען אלחק ואמא אלספטין קך בעתהא מן דינ וקיר לדינ ואנחדר ולם</p>
</li>
<li>
<p>ידפע לי שי גיר כסא מן כסא [&nbsp; &nbsp; &nbsp; &nbsp; ] מהדיא קאלו אנהם סויו דינ ויג קיר וג עביא</p>
</li>
<li>
<p>מהדיא איצא פלמא אן כאן בעד מגיה אגתמעת בה קאל נעם פהו ימאטלני</p>
</li>
<li>
<p>מן יום ליום אלא יום אנחדארה ערפוני אצחאבנא אנה מנחדר מצית אליה מע ר נהראי</p>
</li>
<li>
<p>וקאל ליס נסיר אליום ואתנין וצננת אנה יצדק פאראה קד שד גמיע אסבאבה והו</p>
</li>
<li>
<p>סאיר פרגעת אליה צמן לי אכוה ענה דינרין והדא אלדי גרא לי מעה תתפצל אדא הו</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>וצל לסקליא</p>
</li>
<li>
<p>ואללה תאכד</p>
</li>
<li>
<p>לי מנה באקי</p>
</li>
<li>
<p>חקי פאן</p>
</li>
<li>
<p>קאל אני קד</p>
</li>
<li>
<p>ודית עלי</p>
</li>
<li>
<p>אלשמע</p>
</li>
<li>
<p>פהונא</p>
</li>
<li>
<p>[אל]מגעה(!)</p>
</li>
<li>
<p>ישהדו אן</p>
</li>
<li>
<p>לם יודי</p>
</li>
<li>
<p>עליה חצה</p>
</li>
<li>
<p>פליס נעלם</p>
</li>
<li>
<p>כלאצי מנה</p>
</li>
<li>
<p>אלא בך אנת</p>
</li>
<li>
<p>אלדי דפעת</p>
</li>
<li>
<p>אליה ואנת</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>תכלצנא</p>
</li>
<li>
<p>מנה וקד</p>
</li>
<li>
<p>אעלמתך</p>
</li>
<li>
<p>אן דפעת</p>
</li>
<li>
<p>לסידי אבו</p>
</li>
<li>
<p>עמראן מו[סי]</p>
</li>
<li>
<p>צהרך קע</p>
</li>
<li>
<p>דינ מנהא</p>
</li>
<li>
<p>ק דינ לך</p>
</li>
<li>
<p>וע דע לה</p>
</li>
<li>
<p>וקד שהד</p>
</li>
<li>
<p>אללה בקי לי</p>
</li>
<li>
<p>מן הדה אל</p>
</li>
<li>
<p>כלטה ענד</p>
</li>
<li>
<p>אלנאס נחו אל</p>
</li>
<li>
<p>קנ דינ וקד</p>
</li>
<li>
<p>לחקהם אל</p>
</li>
<li>
<p>טמע ומא</p>
</li>
<li>
<p>קדרת אן</p>
</li>
<li>
<p>נאכד מנה</p>
</li>
<li>
<p>שי וקד</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00389/canvas/2">
                    
                    
                    
                        <h3>verso</h3>
                    
                        <ol>
<li>
<p>הדה אלקע דינ מן כאצתנא חתי לא נעיק עליך [ &nbsp; &nbsp; ] תתפצל תנצר במא בקי לנא לעל</p>
</li>
<li>
<p>תשתרי לנא בה קזדיר גיד אמא אלסן או מחאר ולאסין מן אסמעיל בן אלאנדלסי או</p>
</li>
<li>
<p>אלתקאט אנדלסי יכון דקיק או כזאש דקיק או כראריב לא יכון בד ולא תעיק עלינא</p>
</li>
<li>
<p>שי כמא פעלת אנא ווזנת מן מאלי אנא נחתאג אדא והב אללה אלעאפיה נכרג ונתקצי ואללה יגמע</p>
</li>
<li>
<p>ברחמתה תכתץ באתם אלסלם ופתיאנך חרסהם אללה אלסלם ותדפע לברוך טו רבא ולאכותי ה</p>
</li>
</ol>
                    
                        <h3>verso - address</h3>
                    
                        <ol>
<li>
<p>לסידי ומולאי אבו סעיד כלוף בן מוסי צאיג &nbsp; &nbsp; &nbsp; &nbsp; &nbsp; ישועה בן אסמעיל נע</p>
</li>
<li>
<p>אטאל אללה בקאה ואדאם עזה ותאידה ונעמאה. &nbsp; &nbsp; &nbsp; יצל מדינה צקליה אן שא אללה</p>
</li>
</ol>
                    
                </div>
            
        </section>
    </body>
</html>
