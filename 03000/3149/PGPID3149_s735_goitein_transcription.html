
<html>
    <head>
        <title>Transcription of Letter: T-S 12.389</title>
    </head>
    <body style="max-width: 860px; margin: auto">
        <h1>Transcription of Letter: T-S 12.389</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00389/canvas/1">
                    
                    
                    
                        <ol>
<li>כתאבי יא סידי ומולאי אטאל אללה בקאך ואדאם סלאמתך וסעאדתך ונעמאך מן אל</li>
<li>פצטאט // . . . . . . . . . . . . . . . . // לח איאם מצת מן אייר ערפך אללה ברכתה וסעאדה מא יליה ברחמתה</li>
<li>ואלחאל סלאמה ונעמה ואלחמד ללה רב אלעאלמין תקדמת כתבי אליך יא סידי אטאל</li>
<li>אללה בקאך ואעלמתך בעץ ממא גרי עלי פי הדה אלשתוא אלמבארכה מן אלמרץ אלשדיד</li>
<li>ונחמד אללה עלי אחסאנה אד כאנת אלעאקבה ללכיר ונסאלה תמאם אפצאלה במנה וגודה</li>
<li>אמן וקד אעלמתך וצול מא אנפדתה סאלם והו קיא פרכה עראץ ואנת רפעתהא</li>
<li>קיב וד כאמאת וספטין זעפראן לם תדכר להם וזן וג קנא שמע ויד רטל חריר</li>
<li>וכלטה אבו יוסף יעקב(!) בן אזהר ו קנא גיר ט ארטאל שמע כ כסא וסתה עבי וצל</li>
<li>למצר ואנא תחת חאל ולחקה טמע פלם יכלצו אצחאבנא מנה אלשמע אלא בעד</li>
<li>צעובה ונקץ ען אלחק . . . . . . . . . . . מהדיא מן דינ וקיר לדינ ואנחדר ולם</li>
<li>ידפע לי שי גיר אלכסא . . . . . . . . מהדא קאל אנהם סויו דינ ויג קיר וג עבי איצא</li>
<li>מהדיא איצא פלמא אן כאן בתגר מגיה אגתמעת בה קאל נעם פהו ימאטלני</li>
<li>מן יום ליום אלא יום אנחדארה ערפוני אצחאבנא אנה מנחדר מצית אליה מע ר נהראי</li>
<li>קאל ליס נשהד אליום ו . ל . ן וצננת אנה יצ . דן פארוה קד שד גמיע אסבאבה והו</li>
<li>סאר פרגעת אליה צמן לי אכוה ענה דינרין והדא אלדי גרי לי מעה תתפצל אדא הו</li>
</ol>
                    
                        <h3>Right margin, diagonal lines written upside down.</h3>
                    
                        <p>. . . . . . . | אללה תאכד | לי מנה באקי | חקי פאן | קאל אני קד | ודית עלי | אלשמע | פהונא | אלגמאעה | ישהדו אן | לם יודי | עליה חבה | פליס נעלם | כלאצי מנה | אלא בך אנת | לאנך אנת | אלדי דפעת | אליה ואנת</p>
                    
                        <h3>Top margin, diagonal lines.</h3>
                    
                        <p>תכלצנא |מנה | וקד | אעלמתך | אן דפעת | לסידי אבו | עמראן מו[סי | צהרך קע | דינ מנהא | ק דינ לך | וע דינ לה | וקד שהד | אללה בקי לי | מן הדה אל | כלטה ענד | אלנאס נחו אל | קנ דינ וקד | לחקהם אל | טמע ומא | קדרת אן | נאכד מנהם | שי וקד</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00389/canvas/2">
                    
                    
                    
                        <h3>Verso.</h3>
                    
                        <ol>
<li>הדה אלקע דינ מן כאצתנא חתי לא נעיק עליך בה תתפצל תנצר מא בידך לנא לעל</li>
<li>תשתרי לנא בה קזדיר גיד אמא אלסן או מחאר ולאסן תמן אסמעיל בן אלאנדלסי א . . .</li>
<li>אלתקאט אנדלסי יכון דקיק או כזאש דקיק או כראריב . . יכון כד ולא תעיק עלינא</li>
<li>שי כמא פעלת אנא ווזנת מן מאל ואנא נחתאג אדא והב אללה עאפיה נכרג ונקתצי ואללה גמע</li>
<li>ברחמתה תכתץ באתם אלסלם ופתיאנך חרסהם אללה אלסלם ותדפע לברוךטו דרא ולאברהים</li>
</ol>
                    
                        <h3>Right margin, diagonal lines written upside down.</h3>
                    
                        <p>]רבאעיה | ושלום</p>
                    
                        <h3>Middle of the page, straight lines written in the same direction. Address.</h3>
                    
                        <p>לסידי ומולאי אבו סעיד כלוף בן מוסי צאיג מן מחבה ישועה בן אסמעיל נע</p>
<p>אטאל אללה בקאה ואדאם עזה ותאיידה ונעמאה יצל מדינה צקליה אן שא אללה</p>
                    
                </div>
            
        </section>
    </body>
</html>
