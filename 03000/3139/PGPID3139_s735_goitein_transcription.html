
<html>
    <head>
        <title>Transcription of Letter: T-S 12.357</title>
    </head>
    <body style="max-width: 860px; margin: auto">
        <h1>Transcription of Letter: T-S 12.357</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00357/canvas/1">
                    
                    
                    
                        <ol>
<li>. . . . . . . . . . . . . . . . . . . . . . . . . . . . . ] דעא</li>
<li>קריב אלאגאבה ואלדי אעלם טולדי בה אן קד</li>
<li>אתצל לי מן ענד אללה ומן ענדך תוב ועמאמה</li>
<li>וא]ני פי עאפיה וקד וזנ/ת/מן באליתי דינאר מן עמלי</li>
<li>ואנני כתיר אלשוק אליך שדד אלאגאזה ונהאיה</li>
<li>ואן תיאבי ענד בלחסן(!) בן אלדעדוע תוב וחזה ומלחפה</li>
<li>ואנ]הם ענדה עלי דינאר גאליה בחצור סתי אכדהם</li>
<li>. . . . ] נהם עלי אנה יגיב לי דינר ללגאליה ומא דפע לי</li>
<li>. . . . . . . ] עליהם סתי עשר דרהם אכדהא וסאפר</li>
<li>. . . . . . . ] לה קבל אן יסאפר אדפע לי קמאשי קאל</li>
<li>לי הו[[א]]מא אקדר אדפעהם לך באן סתך קאלת לי</li>
<li>קבל אן תסאפר לא תדפעהם ל/ה/וקד רגע קאל אן סתך</li>
<li>אכדת עלי אלקמאש סתי עשר דרהם וקד דכלת אלי</li>
<li>אלריס ורפעתה אלי אלשרע ומא דפע לי שי וקל (!) לי .</li>
<li>. . ] ו אבעת אלי סתך כתאב פאן גא אלגואב [[ . . . ]] מנהא</li>
<li>באנהא קד אכדת דא אלסת עשר . דרהם כמא דכר</li>
<li>אלסתאעשר דרהם פאבעתי לי כתאב [[אל]]סרעה בלגואב</li>
<li>באן קד קאל אלריס אנהם ענדי ומא אקדר אדפעהם</li>
<li>לך] אלי חתי תסיר לי סתך כתאב ונסמע מן סתך אן כאנת</li>
<li>קד אכדת מנה שי עלי אלקמאש פתבעת תערפני</li>
<li>ואלדי אעלמך בה אנני מחתג אליהם חאגת אן צרוריה</li>
<li>. . . . ] סואהם ואלעיד קד אקבל עליא ולולא אלמעלם</li>
<li>אבו נצר כנת קאעד פי וצת אלחבס ומא עאקני ען אלמגי</li>
<li>א]לא אלקמאש ואן אם הבא הי מספרה אלמחלה ומא בקי</li>
<li>. ] מוצע אחט ראסי פיה פאן כנת פי כיר פאבעת ערפני</li>
<li>בגואב אלתכאתב סרעה ואלסלאם עלי אלסת אלעזיזה ועלי .</li>
<li>ואלדי אלסלאם ועלי פתוח אלסלאם ועלי סלימאן אלסלאם [[ועלי]]</li>
<li>ועלי אמראת אבי ואולאדהא אלסלאם ועלי אבוהא אלסלאם</li>
<li>ועל אכוהא אלשיך אבו אלפצל אלסלאם [[וש]] ושלום</li>
</ol>
                    
                        <h3>Right margin, straight lines written upside down.</h3>
                    
                        <ol>
<li>בתסלימהם לך ק [ ] תבעת [ ]כת[ ] ואגל [</li>
</ol>
                    
                </div>
            
        </section>
    </body>
</html>
