
<html>
    <head>
        <title>Transcription of Legal document: T-S 10J7.17</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J7.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00007-00017/canvas/2">
                    
                    
                    
                        <h3>Recto</h3>
                    
                        <ol>
<li>מעשה שהיה לפנינו אנו בית דין הקבוע</li>
<li>מה דהוה קדמנא אנן בי דינא דממנה בפסט[אט</li>
<li>מצרים מפי כ וכול כן הוה למא [[נטרנא]] //וקפנא עלי אל . . .// תו . . .&nbsp;</li>
<li>אלדי תופי פי בלדנא//ו הו . . . . . הבה// וכלף ולד טפיל בדמיאט</li>
<li>וגדנאה דכר פיהא אן לה מאל ענד תגאר ומעאמלין</li>
<li>ולמא כאן יגב עלינא גמע מאל אליתים //ואלאחתיאט// ואלאחתפאט</li>
<li>עליה [[ליגדה]] בקדר טאקתנא ליגדה ענד מא יכבר</li>
<li>אן שא אללה [[נטרנא]] וכאן גמע הדא אלמאל יחתא[ג</li>
<li>לאנסאן //לוכיל יגביה// [[יקף פי גבאיתה]] מן אלמעאמלין ויטאלב</li>
<li>מן תשדד עליה פי בית דין וכארג ען בית דין</li>
<li>ויבארי אלמעאמלין ענד אלקבץ מנהם ען אליתים</li>
<li>ממא יקבלה מנהם לה [[וענד אסתחלאף מן חצל]]</li>
<li>אחתגנא לאן ננטר פי וכיל יצלח אן יקאם לליתים</li>
<li>פי הדה אלוגוה פנטרנא נחן ומן גלס מענא מן</li>
<li>אלשיוך פי דלך פאתפק ראינא עלי מר ורב עולה</li>
<li>הלוי ההימן בן רב יוסף הלוי נע אד הו משהור</li>
<li>ביננא באלדין ואלאמאנה ואלכיריה ומחבה פעל</li>
<li>אלגמיע ואלרגבה פי אלתואב ועארף בטרק אלתגארה</li>
<li>ומעאמלאת אלתגאר וכביר במחאגגה מן יתעסר</li>
<li>עליה מן אלמעאמלין [[פי בית דין וגיר בית]] ויחוגה</li>
<li>אלי //מטאלבתה// תקדמתה אלי //פי מגלס אלחכאם// מגאלס אלאחכאם פכאטבנאה</li>
<li>פי דלך וערפנאה וגה אלתואב פיה פתחשם</li>
<li>מנא ואגאב אלי אלתוכל לליתים פי הדה אלמעאני</li>
<li>וקבל עלי נפסה אן יגהד פי מטאלבה אלמעאמלין</li>
<li>וסאיר מאל אליתים ואחצארה לבית דין ליודע</li>
<li>לליתים אלי חין בלוגה אלסן אלדי יגוז לבית דין</li>
<li>פיה תסלים מאלה אליה פחיניד אסכמנא נחן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00007-00017/canvas/1">
                    
                    
                    
                        <h3>Verso.</h3>
                    
                        <ol>
<li>ומן תתא כתאמ[[נ .]]ה מענא מן אלשיוך פי הדא אלכתאב</li>
<li>עלי אקאמה מ פל בן פל דנן וכילא ליתים כגק פל</li>
<li>אלמדכור וגעלנא לה מטאלבה כל [[מן . . . ]] //[[מן אל . . . . . ]]// אלמעאמלין</li>
<li>אלדי דכרהם מ פל פי וצייתה [[וסאיר]] וגירהם ממן יטהר</li>
<li>לה אן לליתים ענדהם שי ולגמע גמיע מאל אליתים</li>
<li>ולביע מא ירי ביעה מן אלבצאיע ואלחואיג אלדי כלפהם</li>
<li>פל וללאסתקצא ואלבחת ען כל שי להדא אליתים ענד</li>
<li>מן כאן מן אלנאס ולקבצה איאה מנה חתי יגתמע</li>
<li>גמיע מאל אליתים פי מודע בית דין ומן תעסר עליה מן</li>
<li>אלמעאמלין [[ואתה]] //ואענתה// [[ואחוגה אלי מטאלבתה באלח]] געלנא</li>
<li>לה מן אלאן תקדמתה אלי מגאלס אלחכאם ומחאגנתה</li>
<li>ען אלאיתאם ואסתחלאפה ללאיתאם אן דעת אלחאגה</li>
<li>אלי דלך באי ימין וגבת עליה ויסתופי להדא אליתים</li>
<li>אלמדכור סאיר חקוקה מן סאיר אלנאס ויבארי ענה</li>
<li>ענד אלקבץ ויצמן אלדרך ען אלימין וגמיע מא יפעלה</li>
<li>הדא אל מ [ע]ולה הלוי אפוטרופא [וא]ן ליס להדא אלית[ים</li>
<li>אדא כבר ובלג [[מבלג]] אשדה [[אן יפ[כ]ך]] ולא לאנסאן מן</li>
<li>קבלה [[אן יפכך שי מן אפעל הדא אלוכיל]] //קריבא כאן לה או בעידא מנה או חלף . . מ . . . . מן סאיר// אלחכאם אן</li>
<li>יערפה עלי שי מנה ולא יתכלם פיה ולא יבטל שי מן</li>
<li>אפעאלה ולא יפסך שי מנהא בל דרך גמיע מא יפעלה</li>
<li>פי הדה אלאמור אלתי וכלנאה פיהא עאיד עלי יתים</li>
<li>מ שארית הכהן ביר יפת אד // . . // מן בית דין אקים וכילה</li>
<li>להדא אליתים ועלי מ עולה הלוי אפוטרופא דנן אן ידפע</li>
<li>אלינא . . ה //אנן בי דינא// מחאסבה בגמיע מא יקבצה להדא אליתים</li>
<li>ובגמיע מא יכרגה פי מוונה תלזמה פי הדה אלאס.אל והדא [[ . . . . . ]]</li>
<li>אלשטר אפוטרפתא דנן [[וחתמנא בי . ויהבנוהי למ עולה]]</li>
<li>הלוי [[אפוטרופא דנן למיהוי בידיה]] אריך ושריר ובריר</li>
<li>וקיים//ו מו . . . ביד . . . מעולה ל . . אה קפוטרופא דנן// דיזכי ביה בכל בתי דינין לעלם דלא כאסמכתא</li>
<li>אלא כטופסי דשטרי אלא כחומר וכחוזק כל שטרי</li>
<li>. . . ] נות דתקינו רבנן ונהגין בעלמא מיומא דנן ולעלם</li>
</ol>
                    
                        <h3>Right margin, diagonal lines written upside down.</h3>
                    
                        <p>ומה דהוה קדמנא כתבנא וחת[מנא | ויהבנא למ עולה ליואה אפוט[רופא דנן למיהוי | בידיה לזכו | ולראיה</p>
                    
                </div>
            
        </section>
    </body>
</html>
