
<html>
    <head>
        <title>Transcription of Letter: T-S 13J17.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00012/canvas/1">
                    
                    
                    
                        <ol>
<li>בשמך רחמ</li>
<li>וצלני כתאב חצרה מולאי אלנזר אלאגל אטאל אללה בקאהא ואדאם עזהא</li>
<li>וכבת עדוהא והו ישרח לי מא הו עליה מן אלהם וציק אלצדר וחמל אלהם</li>
<li>ממא טרא עליה מן אמור אלולדין(!) אצלחהמא אללה ודאך אנני כתבת</li>
<li>כתאב צחבה מולאי אלשיך אבו אלחסן ולד אלשיך [אבו] אלכיר זל ופיה מא</li>
<li>ימניני ען אעאדתה ואמא מא יגב תעלמה אן אללה קד [אמ]תחנך</li>
<li>פי אבו אלחסן והו תאלף מחרוק באלנאר מתבוע מן אלסלטאן ואמא מא</li>
<li>יתבעה מן אלשבועות ואלאקדאם עליהא פה[ו] אלסבב לפסאד חאלה</li>
<li>לאנני אעלם אנה אדא [ . . ] כדב במא אתחקקה פקד אנכשף חאלה</li>
<li>ללכביר ואלצגיר וקד שהדו עליה יהוד בכונהא ענדה לילה מקרא קדש</li>
<li>ויום מקרא קדש מע אנני אערף צחה דלך תם אנה יכאברני ויחלף</li>
<li>לי בשבועות חתי לו ס[ . . . . . . . . ] מנה ח . ת מעה אנה צאדק והו</li>
<li>ואללה [כ]אדב והדה אמור קביחה ע[נד] אללה וענד [אלנאס] ואלנאס אגמע</li>
<li>יקולון ויחלפו אן אכוה אכיר מנה . . . אן צ . . [ . . . . . ] . ה קד תבדל</li>
<li>אכתר מן אכוה אכוה אליום ליכפאה אללה אמר אלפרוה וצאחבהא</li>
<li>לקד כאן קד אנצלח תם אנה גבאר יריד יצפע אלנאס ויסמעהם אלקביח</li>
<li>ויכרג פיהם אלעיוב תם אלכדב למא וצל מן בעץ טריק מצר חלף</li>
<li>לכל מן יסאלה אנה וצל מן מצר בשבועות ואן פי דאך אליום כרג מן</li>
<li>מצר פוצל מן כדבה ותחרך עליה גמיע אלעונות אלתי הו מפתעלהא</li>
<li>פלמא צח לליהוד גמיע מא הו צליה קאלו לי מא תם . . . . אלא ואנת</li>
<li>תעלם בגמיע מא יפעלה ואנא א[סכ]ת כל אחד ומא אבאלי במא</li>
<li>ית[ס]למו בה חתי וצל מן טריק מצר וקד וקע באלכתאב פצאר יעיד</li>
<li>עליי אלנאס ויקרשהם ויקול להם מא ישנעני באלקביח אלא אלחזאן</li>
<li>ויקים עליי סוק אל . . . . . . . . . . . . ותל דלך וקע . אללה ולא</li>
<li>. . . . . . . . . . . . . . . . . . . . . . . . . . . . . . . . . . . . . . . . מנה</li>
</ol>
                    
                        <h3>Right margin, diagonal lines written upside down.</h3>
                    
                        <p>עלי | כאיף לילא ילז [ . . . . . | פיבקא עליה חסאב פיה [ . . . . . . . . |</p>
<p>וקד אפתרקת מנה מן אלבית | מא בקי ביני ובינה מעאמלה | וקד עליי</p>
<p>באלכלאם ואחתמלה | לה דלך לאנה מולאי אבן מולאי | ואן כתב צד</p>
<p>דלך פהו כאדב | . ] ל לב[. . ]אלתוריה |</p>
                    
                        <h3>Top margin, diagonal lines written upside down.</h3>
                    
                        <p>מא פי ידי חיל[ה . . . . . . . . . | אמא חאל א[ . . . . . . . . | פעל שי הדא אלרגל [ . . . . . . . | מצי ומא לה ואללה ע[ . . . . . . |</p>
<p>ולא מנדיל אלתוב אכדה א[ . . | אבו אלפרג אלגזי תסלמה מנה | ואבאעה</p>
<p>ביא דר ווזנת א[צא]ד | דר חתי תכלצנא מן אלרגל | וכתאבי על יד</p>
<p>אלשיך אבו אלחסן | ישרח לך חאלה ווצל אלמעותד | יטלב תקדמה</p>
<p>אלבלד ובעץ | אלג[מא]עה אלשיוך נאאיין | ען אלכניסה ואנא לי פי |</p>
<p>אלאסבוע י דר ידפעוהא | לי והו יריד נצפהא ומא | יקום בי</p>
                    
                </div>
            
        </section>
    </body>
</html>
