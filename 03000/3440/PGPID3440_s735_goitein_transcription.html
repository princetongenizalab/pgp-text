
<html>
    <head>
        <title>Transcription of Letter: T-S 12.9 + T-S 16.196</title>
    </head>
    <body style="max-width: 860px; margin: auto">
        <h1>Transcription of Letter: T-S 12.9 + T-S 16.196</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00196/canvas/1">
                    
                    
                    
                        <ol>
<li>. . . . . . . . . . . . . . . . . . . . . . . . . . . . . . . . . . . . . . ] כל</li>
<li>. . . . . . . . . . . . . . . . . ]נהם ר יוסף אלמעולה פענד דלך</li>
<li>. . . . . . . . . . . . . . . . . . ] פי דלך מבאינה יטול שרחהא</li>
<li>. . . . . . . . . . . . . . . . . ] עליה מנה /א/פסאד חאלה מן בעץ</li>
<li>. . . . . . . . . . . . . . . . ]ר מן קלה אלסיאסה ומן קלה אלתאני פי</li>
<li>. . . . . . . . . . . . . . . . ] לקולנא לה //עלי// דלך ולעלמנא בה איצא אנה</li>
<li>. . . . . . . . . . . . . . . . . . . ] אלהינו ומשתדל על המצות מלוא</li>
<li>. . . . . . . . . . . ]יה אלקיאם באמור אלצבור כהוגן ותדבירהם</li>
<li>כאלואגב פקבל עלי נפסה דלך בחצרתנא ואזאלה מא קד כאן</li>
<li>אעתמדה קדימא מן אלאסתילא עלי קום מא ואסתמיאל קום מן</li>
<li>גמלה אכרין ואנה יסוס //מן// אליום אלי קדאם אם גוזר האל אחואל אלגמאעה</li>
<li>צגירהא וכבירהא מא כלא אלאמור אלדיניה אלתי יגב פיהא אקאמה</li>
<li>אלחקוק ואלחדוד פאן דלך לא חשמה פיה ואנה איצא יכון יתאנא</li>
<li>פימא יתפק לה מן מתל דלך מן אלאמור אלעויצה ומא ישבההא</li>
<li>ויאכד פיהא ראי אלחצרה אלסאמיה ירום הודה פרצי במא קלנא</li>
<li>לה מן גמיע דלך פחיניד /א/עדנאה אנן בידינא אלכאתמין אספל</li>
<li>הדא אלכתאב //אלי מכאנה ומוצעה// בעד אשעאר אלחצרה אלריסיה ירום הודה ויג כבודה</li>
<li>ותקדמתה עלי אלמחלה וסאיר אעמאל אלריף אגמע //וכתבנא לה איצא// ונחן נעלם</li>
<li>מן אלסאדה אלכשרים אלמשהורין באלמדות טובות אלדין קד כאנו</li>
<li>אמתנעו מן אלחצור מעה ישמרם האל ויגונן עליהם אנה סאיתפק</li>
<li>הדא אלראי ענדהם וסאיגנו תמרה פאידתה עאגלא ואן כאן עליהם</li>
<li>פי דלך מצץ וצעובה ואנה/ם/ סאיפעלו פי דלך מא יליק בהם</li>
<li>ויחזרו בטובתם למוטב וידברו נפוסהם בעקולהם אלחסנה</li>
<li>אלסדידה במא יתכלצו בה //פי דלך// ענד אללה וענד אלנאס באי וגה</li>
<li>ראוה כאן להם אם עליהם וינבגי להם ברוכים יהיו לשמים אן</li>
<li>יפהמו ען אלוקת ויעלמו מא קד אשרפת אלדניא עליה ואנה וקת לא יחתמל</li>
<li>אן יבקא פיה פי נפוס אחד מן ישראל שיא מן אלאיבה ואלתחרות אלתי הי</li>
<li>אלעדאוה ואלענאד ואלהוא פי אלמעאני אלדניאאי/י/ה גמלה בל עליהם אן</li>
<li>יחרצו ויגתהדו עלי גלבה אהויתהם פי דלך ומתלה וינכצעו וינכשעו</li>
<li>ללה תעאלי לאן אין חכמה ואין תבונה ואין עצה לנגד ייי פיתפצלו</li>
<li>ויואלפו הדא אלרגל אלפאצל ויסאעדוה פי אללה תעאלי ויכונו סבבא</li>
<li>פאצלא לאסמאע גמוע ישראל דברי תורה ואלחת עלי אלמצות ואלמעשים</li>
<li>טובים אלתי הי כתריס לפני הפורענות ואולי יחנן ייי צבא וירחם שארית</li>
<li>יש ויקרב גאולתם מהרה בימינו ובימיכם ברחמיו פדלך אלאגמל ואלאולא</li>
<li>בהם ואלאפצל דניא ואכרה ובורא הכל יתעלה ויתברך מא יציע להם</li>
<li>תגאציהם פי דלך וצברהם עליה ורגועהם אליה אלדי אינו מקפח שכר בריה</li>
<li>בעולם וטאהר נגח הדא אלאמר יא ישראל מא יכפא ען כל די עקל ודין</li>
<li>וקד אשתמל צבורכם אלפאצל אלמשהור באלמדות טובות עלי האתין</li>
<li>אלכלתין אלגלילתין ובורא הכל למען שמו הגדול יחמלנא ויחמלכם עלי</li>
<li>אלרשד ואלסדאד ואלתופיק פי הדא וגירה והדא אמר יא ישראל מא יכפא</li>
<li>ענכם אחיאכם אללה אן סאתחמדה לכם אלחצרה אלסאמיה ירום הודה</li>
<li>ותשכרכם עליה וכל מן סמע איצא ברגועכם עלי צאחבכם אלקדים</li>
</ol>
                    
                        <h3>Right margin, diagonal lines written upside down.</h3>
                    
                        <p>ואיתארכם לה | ועטפכם עליה | לא יכלו מן אלדעא | אלחסן ואלתנא אלגמיל | לכם עליה פאנה אמר מודי בלא שך | אלי אלשלום ומקרב מזלף אלי אללה תעאלי | פאגתנמו בחכים</p>
<p>תהיו פי דלך אלתואב | אלגזיל מנה תעאלי וגלגול השלום על | ידיכם לא תחתקרוה פליס בקליל | פאשתמלו עלי מראעאה הדא | אלפאצל וחוסו על תורתו</p>
                    
                </div>
            
        </section>
    </body>
</html>
