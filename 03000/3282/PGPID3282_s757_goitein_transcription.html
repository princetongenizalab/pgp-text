
<html>
    <head>
        <title>Transcription of Letter: T-S 13J18.3</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00003/canvas/1">
                    
                    
                    
                        <ol>
<li>ממלוכתה אלוחידה</li>
<li>אלמנקטעה אלמסכינה</li>
<li>אבנה ראפע אלחרירי</li>
<li>בשמ רחמ</li>
<li>כתבת הדה אלרקעה בדמי ובדמעי מסתגיתה</li>
<li>אלי אללה //סבח// ואלי חצרה מולאי אלרייס אלאגל</li>
<li>אלנגיד אלכביר אלסייד אלכרים אדאם</li>
<li>אללה עלי ישראל ריאסתה ותבת נעמתה</li>
<li>וסעאדתה ותולי חפטה ורעאיתה וכבת</li>
<li>אעדאה וחסדתה ממא אנא פיה</li>
<li>מן אלציקה ואלפאקה ואלוחדה ואנואע</li>
<li>אלצר ואלערי כאצה אלדי מא לי תוב יסתרני</li>
<li>ולא מא אגטי בה ראסי וקד כנת כתבת</li>
<li>רקעה קבל הדה פי מתל הדא אלאמרי</li>
<li>ולם יתפצל עלי בשי והו אדאם אללה עלוה</li>
<li>יעלם אן ליס לי ולאמתאלי גיר רחמה אללה</li>
<li>תע ורחמתה ואדא לם אטלב מנה פממן</li>
<li>אטלב ואלי אין ארגע פאסאלה אן לא</li>
</ol>
                    
                        <h3>Right margin, diagonal lines written upside down.</h3>
                    
                        <ol>
<li>ירדני כאיבה מן אפצאלה</li>
<li>ואן ינעם עליי במן יקף</li>
<li>יגבי לי מא אשתרי</li>
<li>בה מקנעה אגטי בהא</li>
<li>ראסי פי הדא אלעיד</li>
<li>ערפה אללה ברכאתה</li>
<li>ואעאדה עליה . .</li>
<li>סנין כתירה ויגנס</li>
<li>מני צאלח אלדעא</li>
<li>ויכסב אלתואב</li>
<li>אלגזיל ולה</li>
<li>עלו אלראי</li>
<li>ואלסלאם . . . . . . . .</li>
</ol>
                    
                        <h3>Top margin, parallel lines written in same direction.</h3>
                    
                        <ol>
<li>צמה אלגלאב . סת אלאתל מן</li>
<li>אבאל פצלך . אטמא</li>
</ol>
                    
                </div>
            
        </section>
    </body>
</html>
