
<html>
    <head>
        <title>Hebrew Translation of Letter: T-S 13J15.9</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J15.9</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00009/canvas/1">
                    
                    
                    
                        <h3>recto</h3>
                    
                        <ol>
<li>(2−1) בשם אלוהים הנורא; אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך,</li>
<li> </li>
<li>מאלכסנדריה, בג' באב, ימשיך לך אותו אלוהים, המשך מוצלח ביותר. שלומי טוב,</li>
<li>ואני מאושר בזכות חייך, תודה לאל ריבון העולמים. הגיע מכתבך בידי אסמעיל בן אלדני</li>
<li>וקראתי בו את שהכיל על שלומך, יתמידו לך אלוהים, והודיתי לאלוהים על זאת.</li>
<li>ציינת שמכתבי הגיע אליך; כבר כתבתי לך אחריו שני מכתבים, אקווה שהגיעו אליך. כתבתי </li>
<li>לך שהגיע ה'שאמי', מן האונייה של בן אבי עקיל. ושלשום, יום</li>
<li>ב', באה קבוצה של אוניות, מהם (של) מחמד אלגזאל בעלי</li>
<li>האונייה הקטנה השאמית, לאחר נסיעה של כ"ה יום מטברק, והודיעונו כי</li>
<li>בטברק י"ד אוניות ובשלה אלוער ד' אוניות מסיציליה ובראס תיני ז' אוניות,</li>
<li>בהן בן אלשארי ובן אלבלדי ומפצל וכן אלאצפאטי וה'ג'רם' ובן אלבר ובן אלעודי,</li>
<li>אלוהים יתעלה יקל על כולם ברחמיו. הגיע עמם אדם</li>
<li>שהפליג מאטראבלס באונייה עמוסה שמן לברניק ונתקעה בבנדריה,</li>
<li>וסיפר חדשות טובות מן המגרב, וכי יש שפע עצום בארץ אפריקיה;</li>
<li>החיטים בקירואן כ"ה ת'מנה בדינר והשמן מחצי דינר (ומעלה) וכי הגיעו</li>
<li>למהדייה כי אוניות לטעינה, ומאספאקץ ה' אוניות והידיעות מסיציליה</li>
<li>טובות אף ממה שהיו. האיש עשה מאטראבלס לבנדריה י' ימים</li>
<li>ולאלכסנדריה כ' יום ; אין לי ספק כי ברצון האל האוניות קרובות, אלוהים</li>
<li>יתעלה יביאן בשלום. ועל הידיעות החדשות כתבתי לך; יהיה</li>
<li>טוב, ברצון האל. כתבת, אדוני, שהלכת אל השריף והוציא את המחברת, </li>
<li>ומצא בה שמכר על שם מוסא ואברהים י"ז רטלים משי, י"ו בשותפות עמך, ואמנם כך </li>
<li>(22–23) יהיה טוב, אם ייקחו את החומש על המשי הנזכר ימים רבים לפני יום המכירה; ואולם רצינו לדעת שאצלו רשום תשלום החומש ;</li>
<li> </li>
<li>ואולם אם אין אצלו אלא מה שאמרת, כי אז הוא אצל חאתם הג'הבד' בהתאם לזאת.</li>
<li>אני מקווה שהתברר לך הדבר מן המכתבים שכתבתי אחרי המכתב</li>
<li>הראשון; ובאלוהים, הזדרז, אדוני, </li>
</ol>
                    
                        <h3>recto, right margin</h3>
                    
                        <p>ברר זאת. אקווה שמכתביך בדרך אלי בידי נושאי המכתבים, ובהם דברים משמחים, ברצון האל. אשר למה שכתבת על פגישתך עם אדוני ורבי אבו זכרי הרופא, יתמיד אלוהים את גדולתו, </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00009/canvas/2">
                    
                    
                    
                        <h3>verso</h3>
                    
                        <ol>
<li>ומה שהבטיח, אלוהים יתעלה אל יפסיק לי את חייו ואת טובותיו הידועות לי, הישנות והחדשות;</li>
<li>אלהים יתעלה אל ירוקן את מקומו. מה שגרם שלא אכתוב לו הוא אך ורק שאני, חי אלוהים, מתבייש</li>
<li>ממנו. רצוני כי תודיע לו את זאת, אחרי שתמסור לו ממני דרישת שלום ותודיע לו את געגועי אליו. לא</li>
<li>כתבת לי על בוא המחצלות; אקווה שקיבלת אותן. אמרו אותם (אנשים) שהאונייה</li>
<li>של יסר אלעתאל חוזרת, וכאשר תגיע אקבל את אשר לך בה, ברצון האל. ואשר לכל האוניות,</li>
<li>לא אמר איש שחוזרת ולו אחת מהן. אלוהים יתעלה יקל על כולן ברחמיו. הרוח</li>
<li>שהיתה אצלנו לאחרונה לא נשבה אצל האוניות כלל וכלל, כי האוניות</li>
<li>אשר בהן סחורות שלך באופן פרטי לא זזו ממקומן; אלוהים ברחמיו יביא הקלה. הריני שולח לך </li>
<li>(10-9) את מיטב דרישות השלום, ולאדוני ורבי אבו אלכיר, יתמיד אלוהים את גדולתו, מיטב דרישות השלום, ולאדוני אבו אברהים עיאש, דרישות שלום. </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת שלומו ואת חסדיו לו. המודה לו. אברהים בן פראח האלכסנדרוני. </p>
                    
                </div>
            
        </section>
    </body>
</html>
