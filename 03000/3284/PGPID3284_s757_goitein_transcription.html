
<html>
    <head>
        <title>Transcription of Letter: T-S 13J18.5</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00005/canvas/1">
                    
                    
                    
                        <ol>
<li>בשמך רחמנה</li>
<li>ברוך הגבר אשר יבטח בייי והיה ייי מבטחו בורא</li>
<li>ניב שפתים שלום שלום לרחוק ולקרוב אמר ייי ורפאתיו</li>
<li>ישא ייי פניו אליך וישם לך שלום ואמרתם כה לאחי(!)</li>
<li>אתה שלום וביתך שלום וכל אשר לך שלום</li>
<li>ואלדי אעלם חצרה מולאי אלשיך אבו אלחסן חפצה</li>
<li>אללה ותולאה וגעלני מן גמיע אלאסוא פדאה אנני</li>
<li>פארקתך וקלבי משגול בוגע אלבית ומא אעלם</li>
<li>איש אלדי טרא בעד כרוגי וכנת קד אנפדת מע</li>
<li>אבו אלרצא בן הלאל עדה כתב ולם יצלני להא גואב</li>
<li>ואשגל קלבי דלך ואנא כרגת וגדת(!) אכי וחיד</li>
<li>ודכאן מכסרה ומעאיש ואקפה ואלדרהם אלדי</li>
<li>כאן תבקא לי ענדה מא קדרת אכד מנה שיי</li>
<li>מן הדה אלסבב ואמא אלניל אלדי אשתרינאה</li>
<li>מא וגדתה יסוא ברא שיי ומא יחפץ אלראס</li>
<li>אלמאל אלדי וזנאה פאן אגתמעת באצחאבה</li>
<li>וקדרת אן תסתכלץ מנהם שיי לעל תלאתה</li>
<li>דנאניר פלעל נקדר נתכלץ פיה ואתפצל</li>
<li>ערפני אכבאר ופא ואן כאנו באקיין פי אלדאר</li>
<li>או אנתקלו מנהא ואן כאן יקדר ינחדר אלי</li>
<li>עדני כליה יפעל ואקף מעה אלי אן תחדרה</li>
<li>ומא אחתאג אוציך פי אלודיעה אלדי ענדך</li>
<li>אחתפץ בל[ד]כאן(!) ולא יכון אלמפתאח אלי(!) ענדך</li>
<li>וכנת קד וצית ופא ידפע לך קפל תגעלה עלי</li>
<li>אלצנדוק ואן כאן ענדך קפל פצלה ארסלה לי</li>
</ol>
                    
                        <h3>Right margin, diagonal lines written upside down.</h3>
                    
                        <p>מע ופא פאני מחתאג | לה פאללה אללה אנפד לי | גואב אלכתאב וערפני | פיה גמיע מא אנתם | פיה ואכבאר ופא | ומא הו פיה כץ | נפסך באתם אלסלאם | ועלי מולאי רבינו | כגקמו יעקוב הכהן | הדיין המשכיל | החכם והנבון | אפצל אלסלאם | ועלי מולאי אל | סגן הכהנים</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00018-00005/canvas/2">
                    
                    
                    
                        <h3>Verso.</h3>
                    
                        <ol>
<li>אפצל אלסלאם ומואלי אלאכוה יהודה ואהרן</li>
<li>אתם אלסלאם ותכץ עני ולדי ופא באלסלאם</li>
<li>ושלום וגואב אלכתאב סרעה</li>
<li>ותתפצל תכלי ופא יערפני איש עמל פי אלמולד אלדי</li>
<li>לעמה מן כל בד ולא תתואנא פי אנפאד אלגואב סרעה</li>
</ol>
                    
                        <h3>Top margin, parallel lines written upside down.</h3>
                    
                        <ol>
<li>יצל אלי ולדי ואעז אלכלק ענדי יצחק הכהן בר כגקמ[ו</li>
<li>יעקב הכהן הדיין המשכיל החכם והנבון ישמרו צורו</li>
<li>מן ואלדה נתן הכהן בר יוסף הכהן נע</li>
</ol>
                    
                </div>
            
        </section>
    </body>
</html>
