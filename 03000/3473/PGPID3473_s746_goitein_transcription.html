
<html>
    <head>
        <title>Transcription of Letter: T-S 16.256</title>
    </head>
    <body style="max-width: 860px; margin: auto">
        <h1>Transcription of Letter: T-S 16.256</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00256/canvas/1">
                    
                    
                    
                        <ol>
<li>נחן מסתגיתין באללה תע[אלי . . . . . . . . . . . . . . . . . .</li>
<li>קדשת מרינו ורבינו מבורך [. . . . . . . . . . . . . . . . . .</li>
<li>שר השרים נגיד הנגידים [. . . . . . . . . . . . . . . . . .</li>
<li>ויגדל כבודו וירום מזלו למען [. . . . . . . . . . . . . . .</li>
<li>איתאם אלשופט רחמה אללה ואנס[. . . . . . . . . . . . .</li>
<li>אלי חצרתה אלסאמיה ח[פט] אללה עזהא אן אלדי הן עמהם</li>
<li>וציהם קד עגז ען מטאלבה אלחכים לאנה יגיטה באל</li>
<li>כלאם אלצעב אלדי יסתחרה בה פיכרגה אלגיץ אלי אן יקול</li>
<li>מא יריד ומא לא יריד ואלזמאן ינדפע ונחן לא ננתפע</li>
<li>ובית דין אביהם שליתומים ועבדה יסאל מן חצרתה אל</li>
<li>סאמיה זאדהא אללה עלוא פי אן יקים להם וכיל ירתציה</li>
<li>יטאלב בגמיע מא יתעלק באליתומים ממא ספרה וממא</li>
<li>בקי אלי אלאן פי אלקאעה אלתי הי שרכה ואלדנא וסיידנא</li>
<li>אחיאה אללה אטול אלאעמאר יתצדק עלינא מן אלזמאן</li>
<li>סאעה יכון דלך פי חצרתה אלמחרוסה ליצל כל די חק אלי</li>
<li>חקה וכל יום יתאכר ולא ינפצל לנא אמר כאן אלניראן</li>
<li>תאגג עלינא ולו ואלעיאד באללה צאב הדא אלרגל שי</li>
<li>כמא יטרקו בני אדם צעב עלינא מא נאמל אן נדפע</li>
<li>בה ברהה מן אלזמאן וכאן יעסר כלאץ חק יתומים מן</li>
<li>יתומים ואדונינו חכם כחכמת מלאך האלהים וג</li>
<li>יפעל פי דלך מא יכון בה אלקרבה אלי אלבארי סבחאנה</li>
<li>פהי קצה מא להא כלאץ אלא עלי ידיה והיבה חצרתה</li>
<li>חרס אללה עזהא ו. .דה תחתצר מא יתסע להם</li>
<li>שרח תפצילה יסתגיב אללה מנא ומן ואלדתנא פיה</li>
<li>צאלח אלאדעיה ויחפט גאהה עלי כאפה ישראל ואן</li>
<li>יבקיה מא בקי אלזמאן ו[.]ל[. . . .]וה יקדם [. . . . . .</li>
<li>ולנצ[. . . . .</li>
</ol>
                    
                </div>
            
        </section>
    </body>
</html>
