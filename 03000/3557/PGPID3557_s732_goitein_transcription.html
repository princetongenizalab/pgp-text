
<html>
    <head>
        <title>Transcription of Legal document: T-S 20.98</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.98</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00020-00098/canvas/2">
                    
                    
                    
                        <ol>
<li>שהדותא דהות באנפנא אנאן(!) ד[חת]ימין לתתא למא כאן פי אלעשר</li>
<li>אלאול מן חודש שבט שנת אלפא ו[ח]מש מאות חמשין וחמש שנין למנין</li>
<li>לשטרות למנינא דרגילנא לממני ביה הכא בפסטאט מצרים דעל נילוס</li>
<li>נהרא מותבה כן הוה איך מר ורבנ אברהם בר רצון דמתקרי אבו אלרצא</li>
<li>בר אבו אלחסן נע אלמערוף אל. . . . אמר לנא הוו עלאי שהדי וקנו</li>
<li>מני קנין גמור חמור בלשון מעכשיו וכתובו חתומו בכל ליש[אני</li>
<li>והבו ליה לכגק חכמנו אדירנו מרנא ורבנא ישועה דמתקרי א[בו אלפצל</li>
<li>בר אליהו הלוי אלמערוף באבן תמים נע מחמת דבצבו נפשי [. . . .</li>
<li>באונס ולא במרע ולא בשגו ולא בטעו ולא בשלו אלא בליבא ש[לימה</li>
<li>ובדעתא שלמתא קא מודינא קדמיכון אנני קד [. . .]עת מן נפסי [. . .</li>
<li>ותאותי מן גיר אגבאר ולא אכראה ולא קהר ולא . . . .א ממא אלשהאדה</li>
<li>אנני מעכשיו ואלי אנקצא תאלתה [סנין . . . .] מתתאליה אלאיאם [. . .</li>
<li>אל[א]עואם איי יום אחצר לי . .[. . . . .] לוי דנן מאיה וכמסין דינאר</li>
<li>דהב מצרי והי אלדי קבץ מני אנ[. . . .]. . דנן חין אבאע לי בהדא אלמבלג</li>
<li>אלמעין אעלאה אלרבע ואלתמן וה[ו תסע]ה קראריט מן קסמה ארבעה</li>
<li>ועשרין קיראט משאע גיר מקס[ו]ם מן גמיע מטבך אלסכר אלדי</li>
<li>בכט אלמעאריג פי זקאק גיר נאפד יערף בזקאק אלסאקיה אלדי אנשאה</li>
<li>אבו אלפצל בן תמים נע ויחיט בה חדוד ארבעה אלאול והו אלקבלי ינתהי</li>
<li>אלי חואנית שרף אלדין בן . . ואלתאני והו אלבחרי ינתהי אלי אלזקאק</li>
<li>אלמערוף באלסאקיה ופיה ישרע באב[[א]]ה ואלגרבי אלי זקאק רבע בן הליל</li>
<li>ואלשרקי בעצה אלי אלזקאק אלדי הו פיה אעוד אנא אברהם בר רצון</li>
<li>דנן וא. .לה בהדה אלמאיה וכמסין דינאר אלדהב אלמצריה גמיע</li>
<li>. . . . . . . . . . .] גמיע מטבך אלסכר אלמחדוד אעלאה ואלדי</li>
<li>אשתריתו מנה ולא אטלב מנה פי דלך זיאדה אלבתה ואן אנתהת</li>
<li>אלתאלתה סנין ועברת ולו ביום ואחד אעוד אנא אברהם דנן מן</li>
<li>הדא אלשרט אלדי תנדבת בה ואשרטתה עלי נפסי ואן אחצר</li>
</ol>
                    
                </div>
            
        </section>
    </body>
</html>
