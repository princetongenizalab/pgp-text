
<html>
    <head>
        <title>Transcription of Letter: T-S 13J13.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00007/canvas/1">
                    
                    
                    
                        <ol>
<li>בש רח</li>
<li>אטאל אללה בקא חצרה כבוד גדולת קדושת מר ורבאנא //ישועה//</li>
<li>הזקן הנכבד בר כבוד גדולת קדושת מרור שבתי הזקן</li>
<li>הנכבד נח בגן עדן וי . פלהא ואחיאהא ואדאם סע&lt;א&gt;דתהא</li>
<li>ונעמאהא וכבת באלדל חאבתהא ואעדאהא ומן חסן תופיקה</li>
<li>לא אכלאהא וגמע אלשמל בהא עלי אסר חאל במנה וכרמה</li>
<li>אן שאללה ואלדי תריד עלמה אני שדיד אלשוק אליך כתיר</li>
<li>חתי לו גית אן אצף מא ענדי מן דלך לקצרת עבארת . . . . .</li>
<li>פאלכאלק תעאלי יגעלך פי רץ אלסלאמה ואלעאפיה ואנצאף</li>
<li>אלי שדה שוקי אליך מא דכל עלי קלבי מן פקד אלשיך</li>
<li>אלמרחום מר ור שבתי נח בגן עדן ועלמה מקדאר</li>
<li>מא דכל עלי קלבך מן אלאלם מן פקדה ועדמה פאלכאלק</li>
<li>תעא יחייך אנת אטול אלאעמאר וירחמה וישים מחיצתו</li>
<li>עם שבע כיתות הצדיקים בגן עדן ולא תאכד עלי</li>
<li>פי תאכיר כתבי ען חצרתך פאן עדרי ואצח ואנת</li>
<li>תחמלני פיה עלי חסב תפצלך ולו אני גיר מחגוב ען</li>
<li>אלכתאבה לכנת אבלג אלגרץ פי מכאתבת חצרתך</li>
<li>ופי מכאתבת כל מן תרתאח נפסי אלי מכאתבתי ולאק מא</li>
<li>פי ידי חילה אללה יגעלה כפרה וסליחה ומע דלך לא יכון יסידי</li>
<li>סבב לתאכיר כתבך עלי פאן לי בהם אנסה וימן קלבי</li>
<li>בעאפייתך וסלאמתך לכאלק תעא יטמן קלבנא גמיע</li>
</ol>
                    
                        <h3>Right margin, diagonal lines written upside down.</h3>
                    
                        <p>וירשדנא אלי כירה ויהדינא נחו אלצואב | יכץ נפסך באתם</p>
<p>אלסלאם וכץ מן | תחוטה ענאיתך אלסלאם | וגמיע מן ענדי יכצנא |</p>
<p>ונצרתך . . . אמן | ענדך באתם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00007/canvas/2">
                    
                    
                    
                        <h3>Verso.</h3>
                    
                        <ol>
<li>אלסלאם ותתפצל תכץ עני כב גד קד מר ור סעדיה הלוי התלמיד</li>
<li>החכם והנבון //שצ// באתם אלסלאם וכדלך אלכגולב תכצה עני באתם</li>
<li>אלסלאם וולדיה איצא באתם אלסלאם . ושלום</li>
<li>אלכז מן סיון</li>
</ol>
                    
                        <h3>Bottom margin, parallel lines written upside down. Address.</h3>
                    
                        <ol>
<li>אלי מצר אלכב גד קד מר ור ישועה הזקןמן תגר אלאסכנדריה שאכר</li>
<li>הנכ בר כב גד קד מר ור שבתי הזקן הנכתפצלה ואנעאמה אלעזר בירבי</li>
<li>החכם והנבון נח עדחלפון נח בגן עדן</li>
<li>וקד קאל לי אלשיך בו אלעלא ען דרהם ונצף</li>
<li>ברסם יאסמין אחאלגנו בה עלי ר ברכות</li>
</ol>
                    
                </div>
            
        </section>
    </body>
</html>
