
<html>
    <head>
        <title>Transcription of Letter: T-S 6J7.3</title>
    </head>
    <body style="max-width: 860px; margin: auto">
        <h1>Transcription of Letter: T-S 6J7.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00006-J-00007-00003/canvas/1">
                    
                    
                    
                        <ol>
<li>בש רח</li>
<li>ואעלם אלואלד ופקה אללה אנני כתנת יום</li>
<li>ט באב לשכץ יקאל לה מפצל [אבן?] אלענברי</li>
<li>והו עם מהדב ואבו סע[ד אבן?] אלענברי</li>
<li>וכאנת כתאנת עגיבה מע [. . . .] כנת כאיף</li>
<li>מן אלציאם ולטף אלל[ה מן נוא?]יב אלציאם</li>
<li>וכאן אלכתאן וקת אלעצר [. . וא]עלם אלואלד אן</li>
<li>אצחאבנא אליהוד וקפו חתי אגלקו מגלס אלרייס</li>
<li>ומא בקי אחד יצלי ענדה בל נזל אלכניס פי</li>
<li>אלציאם ופי גירה ור חננאל תגיב בסבב</li>
<li>מכאצמה אצחאבנא מע אלריס בעץ אלנאס</li>
<li>יקול אנה ראח קוץ ובעצהם יקול ראח</li>
<li>אלאסכנדריה ובעצהם יקול אנה מכבי פי</li>
<li>פי מצר וולדה ביקרי פי אלמיעאד פי אלסבת</li>
<li>ולילה אלב ואלה ונחן נחצר מיעאדה ואלחרם</li>
<li>בטל מן מצר ואלשופר ואסם אלריס מן אלכתובה</li>
<li>הדה אלתלתה בטלו מן מצר ויום שבת אלה הדברים</li>
<li>דרש אלנשיא אלגדיד אכו שלמה ונודי דאך אלנהאר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00006-J-00007-00003/canvas/2">
                    
                    
                    
                        <h3>Verso.</h3>
                    
                        <ol>
<li>ב]כרה ובאלעשי מנאדאה סלט[אניה] אנה אי</li>
<li>י]הוד ונצראני משא בגיר עלאמה או זנאר</li>
<li>באלנהאר או באלליל חל מאלה ודמה [ל]לסלטאן</li>
<li>. . . ק[ד] . . . ם אלנדא קבל דלך בגמע[ה</li>
<li>פי אלעלאמה ואלזנאר וסבבה אסתאד מ . . . .</li>
<li>כאד . משגע אלדי תחדת פי מתל דל[ך. . . .</li>
<li>ואלמר[י]ץ בן מרדוך אתגה ללעאפ[יה</li>
<li>ואלזוגה דכלת ז שהר פאללה ילטף וקד</li>
<li>אלקשתהא פי סבת נחמו והדה אלסנה</li>
<li>מתאכרה פי אלעציר ואלי יום תאריכה</li>
<li>לם] נעצר ולא עצר אחד אלואלד ואלואלדה</li>
<li>מכצוצין באפצל אל[סלאם ואו]פא תחיה</li>
<li>ואכראם</li>
</ol>
                    
                </div>
            
        </section>
    </body>
</html>
