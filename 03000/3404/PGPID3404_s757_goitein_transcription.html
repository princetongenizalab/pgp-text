
<html>
    <head>
        <title>Transcription of Letter: T-S 13J28.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00012/canvas/1">
                    
                    
                    
                        <h3>recto</h3>
                    
                        <ol>
<li>בש רח</li>
<li>ואלדי אערפך [א]נה וצל צהרך לילה אלגמעה . . . . . . . .</li>
<li>אלסלאמה ואלעאפיה וגד אלצגיר בניה //פרח// מר[יץ] . . . . . . .</li>
<li>ואסבתנא בין אלכוף ואלרגא ואשגלנא קל[בנא] . . . . . .</li>
<li>ואללה תעלא ינטר אליה בעין אלר//ח//מה וב . . . . . . . . . . . .</li>
<li>עליה ואללה ילטף עלינא בעא//פ//יתה . . . . . . . . . .</li>
<li>לילה אלסבת וחב אללה . . . . . . . . . . . . . . . . . .</li>
<li>קד ארסלת לך צחבה מוסי אל . . . . . . . מ . . . . . . . . . . . . .</li>
<li>וקד וכנת ארסלת לך מע צהרך . . . . . . . . . . .</li>
<li>מנהא סבעה ורבע //אלחבה// ורבע ודפע לך . . . . . . . . . .</li>
<li>אלקדימה אלדי כאנת ענדה אכד מנהא צהרך</li>
<li>ען מונה פציל פי כרוגה אלא מניה זפתה דרהם</li>
<li>ורבע בעד אכד מקרה עליה . . . ובכתך נצף רבע</li>
<li>ודפע לך צהרך ופא ענד כרוגה תלת לה דרהם</li>
<li>מע מא בתביעי מן אלבית וכל מא אכלנא שי</li>
<li>ארסלנא לך מתלה ונקרץ הדה אלדר/ה/מין מענא</li>
<li>קליל קליל ואן אחב אללה בעאפיה אלצגיר דכלת</li>
<li>וכלצת הדה אלהם אלד/י/ עלא קלבך וניל צהרך</li>
<li>אבו סעד שכארתין ניל פי מניה זפתה אלא אני</li>
</ol>
                    
                        <h3>top margin, perpendicular lines</h3>
                    
                        <ol>
<li>מא אעדך אין&nbsp;</li>
<li>צהרך ולא צח לה&nbsp;</li>
<li>ענה כבר כאן גא&nbsp;</li>
<li>&nbsp;מןמניה זפת[ה&nbsp;</li>
<li>ו//כ//אן לה דכול&nbsp;</li>
<li>מצר [ . . . . ]&nbsp;</li>
<li>מן ג[הה] . . [ . . . ]&nbsp;</li>
<li>כשיה כ [ . . . ]&nbsp;מנה ומן [ . . . . . ]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00012/canvas/2">
                    
                    
                    
                        <h3>verso</h3>
                    
                        <ol>
<li>פמהל הדא יאמרה אל . ל . וגה אל . . . סבאע</li>
<li>ומא . . . . . א מנעה פי אכדה ולא פי גירה ולא אנה לו אן //אנפד//</li>
<li>לכם מע כל מן דכל קליל קליל ומא קדר פי אן תביעי</li>
<li>מן חואיג אלבית ביעי ומהמא אלמלך חא . ר ען מוכרה</li>
<li>מא . . . . . . . . אחד לא אלא מיראת ולא אלא גירה</li>
<li>. . . . . . . חאל אבוך //אני// //א//מך כצי בנתך ואבו אלסרור</li>
<li>זוגתה ואכתי באתם אלסלאם ובנתך סת אלפכר</li>
<li>קאלת לך גזאך אללה כיר ען חנתך וען מא אנתי פיה</li>
<li>ולכן מן ישרב ויפשע מא יחנו אהלה עליה פקסיתיני אנא</li>
<li>כליתי הדה אלטפיל חאיר מא יחל אללה לך יכרג בלא בצנעה</li>
<li>תחתמלי אלמצץ מנה מן אלזמאן חתי יתעמל צנעה</li>
<li>ואלשיך אבו אלסרור חפטה אללה ואחיאה ולא עדמנא</li>
<li>תפצלה כמא קצא חאגתנא ואלמל פלי הדה ואכתר</li>
<li>ואם פצאל תקריה אלסלאם ולגמיעהם שמריה הלוי</li>
<li>בר יוסף תנצבה [[ת]]יכצך באתם אלסלאם ושלומך</li>
<li>יגדל לעד נצח סלה</li>
</ol>
                    
                        <h3>top margin, parallel lines in same direction as text, address,
Arabic</h3>
                    
                        <ol>
<li>אלש]יך אבו אלפרג אבן מרדוך א[ל]רהאן&nbsp;</li>
<li>] אבן אל . יל פי אמאנה מודאה</li>
</ol>
                    
                </div>
            
        </section>
    </body>
</html>
