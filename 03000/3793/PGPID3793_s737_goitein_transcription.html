
<html>
    <head>
        <title>Transcription of Letter: T-S 8J33.8</title>
    </head>
    <body style="max-width: 860px; margin: auto">
        <h1>Transcription of Letter: T-S 8J33.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00033-00008/canvas/1">
                    
                    
                    
                        <ol>
<li>חצרה אלמולא אלשריפה אטאל אללה בקאך ואדאם</li>
<li>סלאמתך ונעמאך ומן חסן תופיקה לא אכלאך אלי</li>
<li>נעלם אלי חצרה אלשיך אבו עמראן תעמל מעי מע אללה ועד</li>
<li>אני יסירה אשתריתני עסי תכלם לי אכי ותכתבה לאני</li>
<li>מרתאן מחירה פי בלד אלגרבה אמא תקול לך מא הכדא</li>
<li>תכון אלנאס תכלי אכותך מחירה פי בלד אלגרבה וקד</li>
<li>רמאני באלנסיאן ולו אקל מן אלסואל מא יבעת יסאל עני</li>
<li>ולאכן הו יעלם כרוגי מן אלבלד עלי צפת אן כאנת לאן</li>
<li>מא כאן באכתיארי כרגת עלי אני אטלב סעאדה פמא</li>
<li>סעדת ולא אנא מן אול צאבתהא אלנכבאת ויואכדני</li>
<li>באבן בוגירי ואנא קד עדת מרה מחירה מנקטעה ואנא</li>
<li>פי בלד אלנדבה מחתאגה אלי אקל אלכליקה והו יגעלני גריבה</li>
<li>אגנביה יבעת לי כטק ולו אנה גואב הדא אלכתאב פמא</li>
<li>ארידה אלא ינצר כאטרי לראמה ללאצרא אלדי כלפי ואש</li>
<li>תעמל מעי מע אללה תכלם לי סאלם אלנקאד אליצרפי (אלצירפי) וקד. .</li>
<li>מע נבע לה אלכתב ונרסל לה אלנאס ירסל לי אלאסלאם ולא</li>
<li>כלאם ומא פיה מכאפה מן אללה ואנא מא כרגת אלא אן</li>
</ol>
                    
                        <h3>Right margin, diagonal lines written upside down.</h3>
                    
                        <ol>
<li>אסאפר אל</li>
<li>שאם ומא</li>
<li>צח לי ספר לאן</li>
<li>מא כאן מעי ואן</li>
<li>אראד</li>
<li>אן אגי</li>
<li>אלי מצר יבעת אלי</li>
<li>באיש אתצל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00033-00008/canvas/2">
                    
                    
                    
                        <h3>Verso.</h3>
                    
                        <ol>
<li>באני קאעדה פי בולביס מחירה ו כיאר מן . . .</li>
<li>מא פי בולביס אהלי ומא אתכל אלי אחד מנהם</li>
<li>ולא ירפדני אחד מנהם ואנא קאעדה פי אישם</li>
<li>חאל אן יכון פמא חלאל לך יכון קד רזקך אללה רזק</li>
<li>ותכיליני מסכמה מחירה ושלום רב</li>
</ol>
                    
                        <h3>Address.</h3>
                    
                        <ol>
<li>יצל הדא אלכתאב אלי חצרה אלשיך אבו עמראן אלבחור אבן מופק</li>
<li>מרבעה אלצרף מן ענד כרימה</li>
<li>סאלם</li>
</ol>
                    
                </div>
            
        </section>
    </body>
</html>
