
<html>
    <head>
        <title>Transcription of Legal document: T-S 8J29.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 8J29.5</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00029-00005/canvas/1">
                    
                    
                    
                        <ol>
<li>יקול מן סיתבת שהאדתה פי אספל הדא אלכתאב חצר אלינא יוסף</li>
<li>בן מוסי בן ברהון אלתיהרתי וקאל לנא כנת עאם אול פי שהר סיון סנה</li>
<li>תתו ללכליקה חאצר פי גמלה [[בעצ. . ]] אצחאבנא פי קצה גרת בין זוגה</li>
<li>יוסף בן יעקוב בן אלזאכי ומן דעאוי אן אדעת עלי פל בנת /מנחם/ אלשעאלי פאצלחו פי</li>
<li>מא בינהם אצחאבנא עלי אן יכתב כליף בן מנחם אלשעאלי עלי נפסה כתאב לזוגה</li>
<li>בן אלזאכי בעשרין דינ לאגאל מדכורה פי אלכתאב פאקני מן כליף בן אל</li>
<li>שעאלי בהדה אלכ דינ פסאלוני אצחאבנא אלדי כאנו חצור אן [[נעמל חסד</li>
<li>מע הדה אלאמראה]] ונעירהא אסמי פי הדא אלכתאב פפעלת דלך ואלאן אקנו</li>
<li>מני ואשהדו עלי ואכתבו ואכתמו ואעטיו לפל בנת פל לתכן בידהא חגה</li>
<li>לליום ובעדה במא הו דא אנא מקר בין ידיכם אקראר צחיח בצחה עקלי</li>
<li>וב]דני וגואז אמרי טאיע גיר כארה אן הדא אלכתאב אלדי אסמי פיה מסתעאר</li>
<li>. . ] פי כליף בן מנחם בעשרין דינ ליס לי פיהא לא קליל ולא כתיר ולא</li>
<li>דעוה ולא טלבה ואנה לפל בת פל זוגה יעקב בן אלזאכי דוני אנא יוסף בן מוסי</li>
<li>ותאריך הדא אלכתאב אלמדכור יום אלאתנין לד איאם מצת מן שהר סיון סנה</li>
<li>תתו ללכליקה ואקנינא נחן אלשהוד מן יוסף בן מוסי לפל בנת פל עלי כל מה</li>
<li>דכתיב ומפרש לעילא במנא דכשר למקניא ביה שריר וקיים וכאן דלך בחצרה</li>
<li>ישועה וסהלאן אבני מנחם בן אלשעאלי אלדי הם וראת כליף בן מנחם אלשעאלי</li>
<li>אכוהם אלמתופא מן קבל רב וג . . אלי אלשאם וכאן דלך יום אלאחד ח בקין</li>
<li>מן איאר סנה תתז לעולם באלאסכנדריה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00029-00005/canvas/2">
                    
                    
                    
                        <h3>Verso.</h3>
                    
                        <ol>
<li>מחצר גרא בין ידינא נחן אלשהוד אלמסמון אספל הדא אלכתאב חצר אלינא יוסף</li>
<li>בן מוסי ומנעה זוגה יוסף בן יעקוב בן אלזאכי וקאל לנא באן עאם אול הדה אלאמצאה</li>
<li>גרא בינהא ובין פל בנת מנחם אלשעאלי דעאוי וטלב פאצלחו בינהם מן כאן</li>
<li>חאצר מן אצחאבנא אלמגארבה ובעץ מן אהל אלאסכדריה עלי אנה כליף</li>
<li>בן מנחם וכתב להא עלי נפסה כתאב דין לאגאל מעלומה בעשרין דינ</li>
<li>פסאלתני מנע/ה הדה אן נעירהא אסמי ותכתב הדא אלכתאב באסמי</li>
<li>ואלדנאניר להא דוני //פפעלת להא דלך// פסאפר כליף הדא ומאת פי ספרתה תלך וחיי לכל</li>
<li>ישראל שבק ולם יעוד מן ספרתה תלך ואלאן [[הדא כתאב פקד]] אנא</li>
<li>אסלכם אן תתבתו לי שהאדתכם באני קד ערצת עליהא הדא אל</li>
<li>כתאב בחצרתכם לתטלב בה ורתא //כליף// אלמתופא //נע// לאן מא לי עאקה</li>
<li>באלכצום ואלמכאצמה וכאנו חיניד ישועה וסהלאן ורתא כליף</li>
<li>[[הדא]] אלמתופא חאצרין [[מן קבל ספרהם אלי אלשאם]] פאגבנאה</li>
<li>דלך// וכתבנא לה // וכאן דלך יום אלאחד</li>
</ol>
                    
                </div>
            
        </section>
    </body>
</html>
