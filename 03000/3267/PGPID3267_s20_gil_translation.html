
<html>
    <head>
        <title>Hebrew Translation of Letter: T-S 13J17.7</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.7</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00007/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, מאלכסנדריה.</li>
<li>שלומי טוב ואני מאושר, תודה לאל על זאת. אודיעך, ייתן לך אלוהים שלום, ששלחתי</li>
<li>לך עם אבו אלחסן בן כלוף ג' ראשים בדיל וביקשתי ממך כי תואיל לקבלם</li>
<li>ולמוכרם מיד, כפי שיעניק אלוהים. אקווה שאכן כבר עשית זאת בטובך ובחסדך, אל</li>
<li>תילקח ממני ואל אשאר בלעדיך; אבל אם לא מכרת אותם, אדוני, השתדל למוכרם</li>
<li>ותקבל את התמורה אצלך; אינני חייב בעדם בהוצאות, חוץ מדינר שכירות....</li>
<li>הזאת. אבקש ממך כי תקבל בשבילי את התמורה אצלך, בשם אלוהים ! לא קיבלתי ממך</li>
<li>מכתב זה זמן רב מאוד, והלוא זה זלזול נורא, איך אדם שיש לו סחורה בכמות כה</li>
<li>עצומה באלכסנדריה מזלזל עד כדי כך. לא יקרה לך שום נזק אדוני אם</li>
<li>תכתוב מכתב, מה לעשות בשבילך. ביקשתי ממך, אדוני, ישמרך (אלוהים) ויראני ....</li>
<li>כי תואיל לעשות עמרי חסר ולייחד לי תשומת לב ותקנה לי בטובך את ארגז</li>
<li>העורות, ותשפר(?) אותם ותשים אותם על הארגז, אבל קודם תכתוב: ללנג'ו</li>
<li>אריזה של חסון אבן יצחק, פרטי', ותשים עליהם(?) את העורות. הואילה</li>
<li>לשולחם לי עם כל 'כיטייה' שיזמן אלוהים, בטרם יתפוס אותי</li>
<li>החורף, ושלם בשבילי משלך בעד 'דאר מאנכ' וחוף רשיד.</li>
<li>ושלח לי את התעודות בידי בעלי ה'עשארי'; אקווה שכך עשית</li>
<li>וכי הם יגיעו אלי עם ה'כיטייה'. התעכבתי באלכסנדריה אך ורק</li>
<li>כדי לראותם, זאת לידיעתך ; אבל אם לא שלחת אותם, חי אלוהים, אדוני, ברגע</li>
<li>שתקרא את מכתבי אולי תתפוס שם את סעאדה, או מי שייתן אלוהים בלבך,</li>
<li>והשתדל לשולחם. בשם אלוהים ! בעניין קנייה זאת אהיה נא אצלך ראש וראשון,</li>
<li>ומוכרח אתה לעשות זאת. חי אלוהים, כל יום אני עומד ומצפה ל'כיטייה',</li>
<li>שמא תגיע, יכתבנה אלוהים לשלום ויגן עלי, על כן חייב אתה</li>
<li>לשולחם במהרה. דרישות שלום לך, אדוני; כל צורך בקנייה שיהיה לך</li>
<li>כבדני נא בסיפוקו. כאשר תשלחם, קח נא תעודות מ'דאר מאנכ'</li>
<li>ומרשיד ותשלחן עם בעל ה'כיטייה', כדי שלא יטילו לנו עיקול עליהם כאן,</li>
<li>יכתוב אלוהים את שלומם ויגן עלי. ודרישות שלום לך, אדוני.</li>
<li>מסור לאדוני אבו יחיא דרישות שלום ולכל השואל עלי דרישות שלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00007/canvas/2">
                    
                    
                    
                        <h3>verso</h3>
                    
                        <ol>
<li>לאדוני ורבי אבו זכריא יחיא בן אסמעיל נ"ע</li>
<li>.... אלאנדלסי ז"ל, ייתן לו אלוהים אריכות ימים ויתמיד את שלומו ואת אושרו ; מהמודה לו .... חסון בן יצחק. </li>
</ol>
                    
                </div>
            
        </section>
    </body>
</html>
