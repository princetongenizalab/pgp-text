
<html>
    <head>
        <title>Transcription of Letter: T-S 13J17.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00007/canvas/1">
                    
                    
                    
                        <ol>
<li>כתאבי יא סידי ומולאי אטאל אללה בקאך ואדאם סלאמתך וסעאדתך מן אלאסכנד[ריה</li>
<li>ען חאל סלאמה ונעמה ללה אלחמד עלי דלך ונעלמך סלמך אללה אני כנת א[נפדת</li>
<li>אליך מע אבי אלחסן אבן כלוף ג רוס קצדיר וסאלתך אן תתפצל ותקבץ</li>
<li>ותביעהם ללוקת באלקסם ואלרזק וארגו אנך קד פעלת דלך מתפצלא לא</li>
<li>עדמתך ולא כלות מנך ואן כנת יא מולאי לם תביעהם פתעמל עלי ביי[עהם</li>
<li>ותקבץ אלתמן ענדך וליס עלי מונה פיהם סוא אלדינאר אלאגרה ל . .</li>
<li>דלך [א]חב מנך אן תקבץ לי אלתמן ענדך אללה אללה ולם גרא ורק .</li>
<li>כתאב מן מדה אן עטימה פהאדה גפלת אן האילה מן לה רחל אן . .</li>
<li>עטים באסכנדריה יגפל האדה אלגפלא לא תפעל יא מולאי מא יצירך מן</li>
<li>כתבת כתאב במא יעמל לך כנת סאלת מולאי חרזה ושאהדני כתאב</li>
<li>אן יתפצל עליי ויגעלני מן באלה כאן יתפצל ישתרי אלי אלקפץ</li>
<li>סלפה אן וגיירה [[ . . ]] ויגעלהא עלי אלקפץ בעד מא יכתב עלי אל</li>
<li>[כ]ייש חסין אבן יצחק כאצה ויגעל עליהא אלסלפה ויתפצל [[יח . ]]</li>
<li>ינפדהא אלי מע מן יופק אללה מן אלכייטיא קבל אן ידכל עליי</li>
<li>אלשתא ויזן עני מן ענדה ואגב דאר מאנך וסאחל רשיד [[ויפד]]</li>
<li>וינפד לי אלרקאע מע צאחב אלעשארי פארגו אנך פעלת דלך</li>
<li>ואמא תצל אליי מע אלכייטיא ומא עאקני באסכנדריה אלא אני [[ונ . . ]]</li>
<li>ננטרהא אעלמתך דלך ואן כנת לם תנפדהא באללה יא מולאי סאע[ה</li>
<li>אן תקף עלי כתאבי לעל סלתך(!) סעאדה בהא או מן אלהמך אללה אליה</li>
<li>תעמל עלי תוגיהא אללה אללה תגעלני פי האדה אלחאגה אול ואכר</li>
<li>לא יכון בד מן דלך ו[אננא] ואללה כל יום קאעד בנטר אלכייטיא</li>
<li>לעל חצל אללה יכתב סלאמתהא ויגמע עליי פלא יכון בד מן</li>
<li>תוגיהא (!) אליי מסרע ואלסלם עלי מולאי ומא כאן לה מן חרכה</li>
<li>ישרפני באקצאהא ואדא אנפדתהא לעל תאכד רקאע דאר מאנך</li>
<li>{ו}ורשיד תנפדהם מע צאחב אלכייטי לאלא תעקלהון עליינא</li>
<li>אללה יכתב סלאמתהא ויגמע עליי ואלסלם עלי מולאי</li>
<li>ותבלג סידי אבי יחיי אלסלם וכל מן סאל ענא אלסלם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00007/canvas/2">
                    
                    
                    
                        <h3>Verso.</h3>
                    
                        <ol>
<li>מולאי אבו זכרי יחיי אבן אסמאעיל נע מן שאכרה [חסי]ן [אבן] יצ . .</li>
<li>. . . . . . . . . . . . . . . ] אנדלסי זצל</li>
<li>אטאל אללה בקאה ואדאם . . . . וסעאדתה</li>
</ol>
                    
                </div>
            
        </section>
    </body>
</html>
