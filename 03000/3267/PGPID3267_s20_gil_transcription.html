
<html>
    <head>
        <title>Transcription of Letter: T-S 13J17.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.7</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00007/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאסידי ומולאי אטאל אללה בקאך ואדאס סלאמתך וסעאדתך מן אלאסכנ[דריה]</span></li>
<li><span lang="he">ען חאל סלאמה ונעמה ללה אלחמד עלי דלך ונעלמך סלמך אללה אני כנת אנ[פדת]</span></li>
<li><span lang="he">אליך מע אבי אלחסן אבן כלוף ג' רוס קצדיר וסאלתך אן תתפצ'ל ותקבצ'[הם]</span></li>
<li><span lang="he">ותביעהם ללוקת באלקסם ואלרזק וארגו אנך קד פעלת דלך מתפצ'לא מ[געמא לא]</span></li>
<li><span lang="he">עדמתך ולא כ'לות מנך ואן כנת יאמולאי לם תביעהם פתעמל עלי ביע[הא]</span></li>
<li><span lang="he">ותקבץ' אלתמן ענדך וליס עלי מונה פיהם סוא אלדינאר אלאגרה לב[</span></li>
<li><span lang="he">דלך [א]חב מנך אן תקבץ' לי אלתמן ענדך אללה אללה ולם נראו [מנך]</span></li>
<li><span lang="he">כתאב מן מדה אן עט'ימה פהאדה גפלת אן האילה מן לה רחל אן ד[אך]</span></li>
<li><span lang="he">עט'ים באסכנדריה יג'פל האדה אלג'פלא לא תפעל יאמולאי מא יצ'ירך אן</span></li>
<li><span lang="he">&nbsp;כתבת כתאב במא יעמל לך כנת סאלת מולאי חרזה ושאהדני [[ &nbsp; &nbsp; &nbsp; &nbsp; ]]</span></li>
<li><span lang="he">&nbsp;אן יתפצ'ל עליי ויגעלני מן באלה כאן יתפצ'ל ישתרי לי אלקפץ&nbsp;</span></li>
<li><span lang="he">&nbsp;סלפה אן יגיירה ויגעלהא עלי אלקפץ בעד מא יכתב ללנגו</span></li>
<li><span lang="he">&nbsp;כ'ייש חסון אבן יצחק כ'אצה ויגעל עליהא אלסלפה ויתפצ'ל [[יחדר]]</span></li>
<li><span lang="he">&nbsp;ינפד'הא לי מע מן יופק אללה מן אלכייטיה קבל אן ידכ'ל עליי</span></li>
<li><span lang="he">&nbsp;אלשתא ויזן עני מן ענדה ואגב דאר מאנך וסאחל רשיד [[ויפד]]</span></li>
<li><span lang="he">&nbsp;וינפד' לי אלרקאע מע צאחב אלעשארי פארגו אנך פעלת דלך</span></li>
<li><span lang="he">&nbsp;ואנהא תצל אליי מע אלכייטיא ומא עאקני באסכנדריה אלא אני [[ננתט]]</span></li>
<li><span lang="he">&nbsp;ננט'רהא אעלמתך ד'לך ואן כנת לם תנפד'הא באללה יאמולאי יסאע[ה]</span></li>
<li><span lang="he">&nbsp;אן יקף עלי כתאבי לעל תלחק סעאדה ביהא או מן אלהמך אללה אליה</span></li>
<li><span lang="he">&nbsp;תעמל עלי תוגיההא אללה אללה תגעלני פי האד'ה אלחאגה אול ואכ'ר</span></li>
<li><span lang="he">&nbsp;לא יכון בד מן דלך ואנא ואללה כל יום קאעד בנטו אלכייטיא</span></li>
<li><span lang="he">&nbsp;לעל תצל אללה יכתב סלאמתהא ויגמע עליי פלא יכון בד מן</span></li>
<li><span lang="he">&nbsp;תוגיה&lt;ה&gt;א מסרע ואלסלם עלי מולאי ומא כאן לה מן חאגה</span></li>
<li><span lang="he">&nbsp;ישרפני באקצ'אהא ואד'א אנפד'תהא לעל תאכ'ד רקאע דאר מאנך</span></li>
<li><span lang="he">&nbsp;ורשיד תנפד'הם מע צאחב אלכייטי לאלא תעקל הון עלינא</span></li>
<li><span lang="he">&nbsp;אללה יכתב סלאמתהא ויגמע עליי ואסלם עלי מולאי</span></li>
<li><span lang="he">&nbsp;ותבלג' סידי אבי יחיי אלסלם וכל מן סאל עני אלסלם</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00007/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">לסיידי ומולאי אבי זכרי יחיי אבן אסמעיל נ'ע'&nbsp; &nbsp; &nbsp; מן שאכרה [ &nbsp; &nbsp; חסון אבן] יצחק</span></li>
<li><span lang="he">[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]אנדלסי ז'ל'&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; [אלפסט]אט</span></li>
<li><span lang="he">אטאל אללה בקאה ואדאם סלאמתה וסעאדתה</span></li>
</ol>
                    
                </div>
            
        </section>
    </body>
</html>
