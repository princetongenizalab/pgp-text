
<html>
    <head>
        <title>Transcription of Letter: T-S 12.417</title>
    </head>
    <body style="max-width: 860px; margin: auto">
        <h1>Transcription of Letter: T-S 12.417</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00417/canvas/1">
                    
                    
                    
                        <ol>
<li>. . . . . . . . . . . . . . . . . . . . . . ממלוכהא ומשאכר</li>
<li>. . . . . . . . . . . . . . . . . . . . . . תפצלהא שמחה</li>
<li>תקדמת כתבי לחצרה מולאי וסיידי אלשיך אל</li>
<li>אגל אבו עמראן תפארת הכהנים אדאם אללה</li>
<li>עזה וחרס מגדה צחבה אלשיך אלאגל אבי</li>
<li>אלרביע סלימאן דאם(!) עזה וצחבה ואלדה</li>
<li>איצא ולם יצל לאחד מנהם גואב פאמא</li>
<li>קצייה אלמבלג אלדי כאן הנא חאצר בעד אן</li>
<li>קצד אלשיך אבו אלפרג אללוי תרכה ענדי</li>
<li>חתי ינעמל לה מא יכלץ פלם יתפ[ק] אלאגתמאע</li>
<li>ואלממלוך ענד ספרה פתרכה ענד צהרה</li>
<li>אלשיך אבו אלפרג אבן אלתוזי פאנצרף</li>
<li>גמיע פי תכמיל אלטבקה אלמלאצקה לדאר</li>
<li>אלנצארי וכאן אלמבלג ל דינא ובקי ענד</li>
<li>שכץ אכר ד דנאניר ואבו אלפרג אללוי יקול</li>
<li>אנהא סתה דנאניר וחי באקיה וליס בקי</li>
<li>תם שי ירתגא סוא אלמבלג אלדי בקי פי</li>
<li>דמיאט והו אכתר מן אלל דינאר פלמא</li>
<li>אן אתפק ספר אבו אלפכר אבן דאוד</li>
<li>כתב מעה אלחבר כתאב אלי אלשיך אבו</li>
<li>אלפרג אללוי יאכד עליה פי תוגיה</li>
<li>אלמבלג אלמתבקא ענדה ואו דינא ורבינו</li>
<li>אברהם אללמני עלי מתל דלך ואכרנא</li>
</ol>
                    
                        <h3>Right margin, perpendicular lines.</h3>
                    
                        <ol>
<li>עליה גאיה אלתאכיר ונרגו מן אללה סבחאנה תעאלי אנה מא יגי אלא באלמבלג</li>
<li>פלא יקע אלמולאי אנני בגאפ[ל ען] הדה אלחאלה וכל וקת אובך אצחאבנא פי הדה אלקצייה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00417/canvas/2">
                    
                    
                    
                        <h3>Verso.</h3>
                    
                        <ol>
<li>לאן לולא תפצל אלחצרה כאן אלמכאן אליום יכון</li>
<li>כראב כמא אן אלעאמר אלדי ענדהם קד כרב</li>
<li>גמיעה וליס ביק יחצל מנה הנאה אצלא</li>
<li>והדא אלמכאן קד תשכץ וסכן אספל גמיעה</li>
<li>ועלי אלגמלה איש מא תצל אלממלוך יערף אל</li>
<li>חצרה ואמא מנצור פמא ראית עלי צפה</li>
<li>אבנה רגל קט לא יצדק וליס ענדה פי כונה</li>
<li>יכרב ויחלף מע אלזמאן ויתרדד אלאנסאן אלי</li>
<li>ענדה מראר לא יתחסס לדלך בל יקול איש</li>
<li>תם מא הדא שי תסאל ענה נחן נופי אלגמל</li>
<li>וראית יוסף אבן חביב אכד לה גמלה בקי מן</li>
<li>ענד אלפקיר אבן אלגרגנתי והו יופיה ואנה מעול</li>
<li>נגבה אלי אלדיאן ולאכן ליס בידי וכאלה ול .</li>
<li>כל אלאחואל נחצרה לבית דין ואמא אבו אסחאק</li>
<li>פאן אבו אלעלא אבן הארון תדכר בקיה . . . . .</li>
<li>גיר רבע לאני מא דפעת לה אלבקם אלא בקיה</li>
<li>אל . . . לאן אלרגל בקי מריץ פי אלבית לאזם . . .</li>
<li>הו כמא תצרף פי הדה אלגמעה וגאיה מא חצל</li>
<li>אלר דרהם אלחואלה ובקי ענד אלגוי מנהא ולאכן</li>
<li>הי חאצלה אעלמת מולאי דלך ובאן סלימאן</li>
<li>קאל תבסט עדרי ענד אלשיך אבו עמראן רבמא</li>
<li>יבלגה אלשיך אבו אלעלא . . . . . . . . לא . כאן</li>
<li>אתפק ביני ובינה חר. . . חסאב לא גיר ושלום</li>
<li>מולאי אלשיך אלאגל אבו אסחאק אפצל אלסלאם וא . . לה</li>
<li>ת . . . שבט</li>
</ol>
                    
                        <h3>Bottom margin, straight lines written upside down. Address.</h3>
                    
                        <ol>
<li>חצרה מולאי וסיידי אלשיך אלאגל אבי עמר[אן</li>
<li>אלכהן תפארת הכהנים חמדת השרים שצ</li>
</ol>
                    
                </div>
            
        </section>
    </body>
</html>
