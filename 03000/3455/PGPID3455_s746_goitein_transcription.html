
<html>
    <head>
        <title>Transcription of Legal document: T-S 16.22 + T-S 10J5.17</title>
    </head>
    <body style="max-width: 860px; margin: auto">
        <h1>Transcription of Legal document: T-S 16.22 + T-S 10J5.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00022/canvas/1">
                    
                    
                    
                        <h3>Recto</h3>
                    
                        <ol>
<li><span lang="HE">שהדותא דהות באנפא אנן שהדי דחתמות ידנא לתחתא כן הוה חצׄרא אלינא אלשיך אבו אלסרור מרור</span></li>
<li><span lang="HE">פרחיה היקר בר מרׄורׄ עולה הזקן הנכבד דידיע אלשיך אבו אלמנא אלעטאר בן חסן סׄטׄ ואלשיך אבו [אסחק</span>[</li>
<li><span lang="HE">מרׄורׄ אברהם הזקן בר יעקב וצׄמן מרׄורׄ אברהם דנן מן אלשיך אבו אלסרור דנן מן גמלה אלצׅ</span>[------]</li>
<li><span lang="HE">בידה ביע אלחריר בקצר אלשמע במצר דון סואהא מן סאיר אלמואצׄע מן אסתקבאל חדש אדר מן [סנתנא</span>[</li>
<li><span lang="HE">הדה אלתי הי שנת אלפא וארבע ומאה וארבעין ותשעה שנין למנין שטרות ואלי אנקצׄא מדה צׄמאן</span></li>
<li><span lang="HE">אלשיך אבו אלסרור דנן ומהמא אלצׄמאן בידה במאל מבלגה תמניה עשר דינארא פי כל שהר ודלך</span></li>
<li><span lang="HE">אלי אנקצׄא מדה צׄמאן אלשיך אבו אלסרור מן אלדיואן בשרוט אסתקרת בינהמא פי דלך אלת[ז]מה</span></li>
<li><span lang="HE">כל מנהמא עלי נפסה לצאחבה ברצׄא מנה ואכתיארה פאמא מא הו משרוט עלי מ[רׄורׄ אברהם</span>[</li>
<li><span lang="HE">דנן אלצׄאמן אנה לא יביע כארגׄ ען קצר אלשמע וזן דרהם חריר ולא אקל מן דלך ולא אכתר מנה</span></li>
<li><span lang="HE">ומתי מא תערץׄ אלי ביע שי מן דלך כארגׄ ען קצר אלשמע כאן ללשיך אבו אלסרור אלמצׄמן דנן</span></li>
<li><span lang="HE">אסתהלאכה ואנה לא יביע חריר לצביאן דכאכין אלשיך אבו אלסרור דנן ולא ללביאעאת אלתי</span></li>
<li><span lang="HE">יאתי דכרהם ותשכיצהם פי הדא אלשטר והם אם סיף ושריכתהא ואם טאהר ו</span>.[----]</li>
<li><span lang="HE">ובנת כטאב ואם טׄאפר ואמראת אלצאיג ותקיה וכאלת אבו אלפתח ואנה מתי אל</span>[----]</li>
<li><span lang="HE">פסך ען הדא אלצׄמאן וטלב אלאקאלה מנה כאן עליה ללשיך אבו אלסרור דנן מאיה דינארא</span></li>
<li><span lang="HE">חוב גמור ובמתנה גמורה מעכשו ואמא מא הו משרוט עלי אלשיך אבו אלסרור אלמצׄמן</span></li>
<li><span lang="HE">דנן אנה לא יקבל עלי אלשיך אבו אסחק דנן זאיד טול מדה צׄמאנה הדא ולא יפסך עליה ואנה</span></li>
<li><span lang="HE">מתי קבל עליה זאיד או אפסך עליה כאן לאבו אסחק דנן עליה מאיה דינארא חוב גמור</span></li>
<li><span lang="HE">ובמתנה גמורה מעכשו ואנה לא יחיל עליה חואלה ולא יעתרצׄה פי שרי חריר</span> .[----]</li>
<li><span lang="HE">בׅנׅה ואן לה מטלק שרי אלחריר מן חית ישא וצבגה חית יריד אמא פי ביתה</span> [------]</li>
<li><span lang="HE">ואנה אן אכתאר פתח אלדכאכין פי קצר אלשמע ליביע אלחריר פיהם לא ימנעה דלך ולו פ[תח</span>]</li>
<li><span lang="HE">פיה עשרה דכאכין ואנה לא יעתרץׄ איצׄא לה מן ישתרי מנה חריר פי קצר אלשמע מן</span> [---]</li>
<li><span lang="HE">צביאן אלדכאכין אלכארגׄה ען קצר אלשמע או אלביאעאת אלמדכוראת</span> ..[------]</li>
<li><span lang="HE">עׅל מעהם לנפסה ואנה אי וצול או חואלה או כסארה לחקת אלשיך אבו אסחק דנן כ[א]ן</span></li>
<li>[-------]<span lang="HE">ם \\לה\\ בדלך ואנה נאמן פי מא עסאה ידכר אנה קד כסרה יום ביום כשני עדים</span></li>
<li><span lang="HE">כשרי[ם -]...ם וליס לה עליה פי שי מן דלך שום שבועה בעולם ולא אפילו על ידי גלגול</span></li>
<li><span lang="HE">ולא אפילו חרם סתם ואנה ישד מנה מן אלואלי פי צׄמאנה \\הדא\\ חסב מא יגׄב פי מתל דלך וימנ[ע</span>[</li>
<li><span lang="HE">ענה ביות אלפלת ואי בית דכר לה אנה פלת דפע צׄר[ר]ה ענה ואנה מתי אחאל עליה</span><span lang="HE"> </span></li>
<li><span lang="HE">חואלה או סבב עליה חואלה או אנפד עליה רקאץ או כתב עליה [אל]רקעה כאן לה עלי[ה עשרה</span>[</li>
<li>]<span lang="HE">דנ]אניר חוב גמור ולא יעתרץׄ לה ביאעה מן אלביאעאת כצוץ פי קצר אלש[מע</span> ---[</li>
<li><span lang="HE">וביע אלחריר לכל מן ישתרי מנה פי קצר אלשמע או ידכל קצר אלשמע ישתׅ[רי מנה</span><span lang="HE"> </span>[</li>
<li>]<span lang="HE">בקלי]לׅ או בכתיר צעידי כאן או גיר צעידי ולא לה יעתרצׄהם פי דלך ו</span><span lang="HE"> </span>[------]</li>
<li>]<span lang="HE">אלביא]עאת אלמדכוראת אלמסמאאת לעילא מן חריר קצר אלשמע כאן</span> [-------]</li>
<li>[--]<span lang="HE">הם אליה ליס להדא אלצׄאמן אלמדכור מעהם עמל פי דלך ואטלק איצׄא</span> [-------] </li>
<li>..<span lang="HE">ן ללשיך אבו אסחק דנן אלביע פי הדה אלעשרה איאם אלבאקיה</span> ..[------------]</li>
<li><span lang="HE">חדש שבט מן אלסנה אלמדכורה לעילא וקבל לה עלי נפסה איצׄא פי</span> [------------]</li>
<li><span lang="HE">אן ליס לה יפתח עלי אלשיך אבו אסחק דנן דכאן לביע אלחריר לא פ[י</span>[------------</li>
<li><span lang="HE">אלפאר ולא פי אלצפין ולא פי סוק אל</span>[------------------------------]</li>
<li><span lang="HE">מנה מא ע</span>[---------------------------------------------]</li>
<li><span lang="HE">ל</span>[--------------------------------------------------]</li>
</ol>
                    
                </div>
            
        </section>
    </body>
</html>
