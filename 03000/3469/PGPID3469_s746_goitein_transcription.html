
<html>
    <head>
        <title>Transcription of Letter: T-S 16.244</title>
    </head>
    <body style="max-width: 860px; margin: auto">
        <h1>Transcription of Letter: T-S 16.244</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00244/canvas/1">
                    
                    
                    
                        <ol>
<li>תדכרה לברכאת בן כלוף מן</li>
<li>אכיה אבו אלחסן לו וצפת לך יאכי</li>
<li>מא גרי עלי מן חסאן בן אלחצירה למא</li>
<li>וסעה כתאב וטלבת פי דלך אל</li>
<li>אכתצר(!) פלא גזאך אללה עני כיר הד[ה</li>
<li>אלתחף אלדי אתחפתני בהא לילה אל</li>
<li>ספר ואלאן אן קדרת אן תכתב לי על[יה</li>
<li>וכאלא(!) באלמעאמלה אלדי בינכם</li>
<li>אפעל לילה אלאקלאע אלנאס מש[ו</li>
<li>ואנא פי אלמטאלבא(!) ללה עז וגל</li>
<li>וקד באעו אל.ל מצטכא באכ[. .</li>
<li>מן רוס אמואלהם ובקי אלבקם ואל</li>
<li>מחמודה רבח והדה פעאילהם וה[ם</li>
<li>מרבחין כיף לו כאן גירה פלעל אנך</li>
<li>תשעף תמור תמלך בנסך לגמיע אל</li>
<li>נאס פלען אללה הדא אלחאל ולען רזק</li>
<li>אן יגי עלי הדה אלקציה ותתפצל עלי</li>
<li>תלתקי בנסים בן תמאם ותתערף לי</li>
<li>מנה חדית אלחריר אלדי אנפדת מעה</li>
<li>אן כאן אנפדה לי ומא וצל לי פי מרכב</li>
<li>אלחרבי כלטה כיאר סאעה וצולה</li>
<li>יבאע במא רזק אללה וישתרא לי</li>
<li>בתמנה מא יחסן ענדכם וענד אלשיך</li>
<li>אבו סעיד ותנפד לי כל דרהם אן יחצל</li>
<li>ענדה לעל יכון תם פאידה והדה</li>
<li>ספרה כמא קדר אללה ת ואמא אל</li>
<li>באן אלדי אנפד מע הלאל בן כאלתי</li>
<li>לא דכרה אללה בצאלחא זנך ותלף</li>
<li>וקד אנפדת מנה שי אלבגאיא ושי</li>
<li>אלי סקליה ואלי נפוסה וחדת מא</li>
<li>נעמל בה ואן דכל עליה אלציף</li>
<li>הו יתלף אללה יחסן אלכלאץ פי דלך</li>
<li>ולא תכלוני מן אלדעא וכוץ כאלי אל</li>
<li>סלאם וואלדי וגמיע אכותי אפצל אלסלאם</li>
<li>וכתבת יום אלאחד אל</li>
<li>תאני עשר מן סיון</li>
<li>ונחן יאסרין</li>
<li>ונקל הדא(!) אלאחרף באמרה מן דפתר</li>
<li>והבה בר כלף אלחמוי זל אמנה מודאה</li>
</ol>
                    
                </div>
            
        </section>
    </body>
</html>
