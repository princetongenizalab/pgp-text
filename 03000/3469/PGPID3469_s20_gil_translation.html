
<html>
    <head>
        <title>Hebrew Translation of Letter: T-S 16.244</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.244</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00016-00244/canvas/1">
                    
                    
                    
                        <h3>recto</h3>
                    
                        <ol>
<li><span lang="he">תזכיר בשביל בַּרַכּאת בן כָלוּף, מאת</span></li>
<li><span lang="he">אחיו אבו אלחסן. אילו תיארתי לך, אחי,</span></li>
<li><span lang="he">מה שסבלתי בגלל חסאן בן אלחֲצַיְרָה, לא היה&nbsp;</span></li>
<li><span lang="he">המכתב מכיל זאת, וביקשתי בזאת&nbsp;</span></li>
<li><span lang="he">את הקיצור; אל ייתן לך אלוהים גמול טוב בעדי, על</span></li>
<li><span lang="he">התשורות האלה שהענקת לי בליל&nbsp;</span></li>
<li><span lang="he">נסיעתי; ועכשיו, אם יכול אתה, תכתוב לי עליהן</span></li>
<li><span lang="he">ייפוי כוח על השותפות שביניכם, כדי</span></li>
<li><span lang="he">שאעשה זאת בלילה שלפני ההפלגה, כשהאנשים טרודים,&nbsp;</span></li>
<li><span lang="he">ואני הוא הנתבע. אלוהים, יתגדל וישתבח, יעזור.</span></li>
<li><span lang="he">כבר מכרו את ק"ל השרף, בתמורה שהיא פחותה מאשר</span></li>
<li><span lang="he">הקרן שלהם, ונשאר הרווח מעץ האודם&nbsp;</span></li>
<li><span lang="he">ומהחבלבל הרפואי. וזאת המחלוקת שלי אתם; הם</span></li>
<li><span lang="he">מרוויחים; מה היה לולא זאת ? אולי אתה</span></li>
<li><span lang="he">מתלהב, הולך ומוסר עצמך לכל</span></li>
<li><span lang="he">הבריות. יקלל אלוהים את המצב הזה ויקלל את הפרנסה</span></li>
<li><span lang="he">שבאה באופן שכזה. עשה לי טובה,</span></li>
<li><span lang="he">היפגש עם נסים בן תמאם ותברר בשבילי</span></li>
<li><span lang="he">אצלו את פרשת המשי ששלחת עמו,</span></li>
<li><span lang="he">אם אמנם שלח אותו אלי. מה שיגיע בשבילי באונייה</span></li>
<li><span lang="he">הביזנטית(?) בשותפות עם כיאר, ברגע שיגיע</span></li>
<li><span lang="he">יימכר, ככל שיעניק אלוהים; יקנו לי</span></li>
<li><span lang="he">תמורתו מה שייטב בעיניך ובעיני האדון</span></li>
<li><span lang="he">אבו סעיד וירשום לי כל דרהַם שייכנס</span></li>
<li><span lang="he">אצלו, אולי יהיה שם רווח. זו</span></li>
<li><span lang="he">נסיעה בגזרת אלוהים יתעלה. ואשר</span></li>
<li><span lang="he">לשמן המורינגה ששלח עם הלאל בן דודתי (מצד האם),&nbsp;</span></li>
<li><span lang="he">אל יזכרנו אלוהים לטובה, הבאיש והתקלקל.</span></li>
<li><span lang="he">חלק מזה שלחתי לבג'איה,&nbsp;</span></li>
<li><span lang="he">וחלק לסיציליה ולנפוסה, ואני תוהה מה</span></li>
<li><span lang="he">נעשה בו, אם יבוא עליו הקיץ</span></li>
<li><span lang="he">יתקלקל. ייטיב אלוהים את ישועתנו מזה.&nbsp;</span></li>
<li><span lang="he">אל תפסיקו להתפלל למעני, ומסור לדודי דרישת&nbsp;</span></li>
<li><span lang="he">שלום, ולאבי ולכל אחי מיטב דרישות השלום.</span></li>
<li><span lang="he">כתבתי ביום א'</span></li>
<li><span lang="he">י"ב בסיון,&nbsp;</span></li>
<li><span lang="he">&nbsp;ואנחנו ברווחה.&nbsp;</span></li>
<li><span lang="he">דברים אלה הועתקו מן המחברת של&nbsp;</span></li>
<li><span lang="he">הבה בר כַלַף אלחַמוי ז"ל, על פי הוראתו; אמונה אומן.</span></li>
</ol>
                    
                </div>
            
        </section>
    </body>
</html>
