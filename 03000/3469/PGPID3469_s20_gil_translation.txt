recto

תזכיר בשביל בַּרַכּאת בן כָלוּף, מאת
אחיו אבו אלחסן. אילו תיארתי לך, אחי,
מה שסבלתי בגלל חסאן בן אלחֲצַיְרָה, לא היה 
המכתב מכיל זאת, וביקשתי בזאת 
את הקיצור; אל ייתן לך אלוהים גמול טוב בעדי, על
התשורות האלה שהענקת לי בליל 
נסיעתי; ועכשיו, אם יכול אתה, תכתוב לי עליהן
ייפוי כוח על השותפות שביניכם, כדי
שאעשה זאת בלילה שלפני ההפלגה, כשהאנשים טרודים, 
ואני הוא הנתבע. אלוהים, יתגדל וישתבח, יעזור.
כבר מכרו את ק"ל השרף, בתמורה שהיא פחותה מאשר
הקרן שלהם, ונשאר הרווח מעץ האודם 
ומהחבלבל הרפואי. וזאת המחלוקת שלי אתם; הם
מרוויחים; מה היה לולא זאת ? אולי אתה
מתלהב, הולך ומוסר עצמך לכל
הבריות. יקלל אלוהים את המצב הזה ויקלל את הפרנסה
שבאה באופן שכזה. עשה לי טובה,
היפגש עם נסים בן תמאם ותברר בשבילי
אצלו את פרשת המשי ששלחת עמו,
אם אמנם שלח אותו אלי. מה שיגיע בשבילי באונייה
הביזנטית(?) בשותפות עם כיאר, ברגע שיגיע
יימכר, ככל שיעניק אלוהים; יקנו לי
תמורתו מה שייטב בעיניך ובעיני האדון
אבו סעיד וירשום לי כל דרהַם שייכנס
אצלו, אולי יהיה שם רווח. זו
נסיעה בגזרת אלוהים יתעלה. ואשר
לשמן המורינגה ששלח עם הלאל בן דודתי (מצד האם), 
אל יזכרנו אלוהים לטובה, הבאיש והתקלקל.
חלק מזה שלחתי לבג'איה, 
וחלק לסיציליה ולנפוסה, ואני תוהה מה
נעשה בו, אם יבוא עליו הקיץ
יתקלקל. ייטיב אלוהים את ישועתנו מזה. 
אל תפסיקו להתפלל למעני, ומסור לדודי דרישת 
שלום, ולאבי ולכל אחי מיטב דרישות השלום.
כתבתי ביום א'
י"ב בסיון, 
 ואנחנו ברווחה. 
דברים אלה הועתקו מן המחברת של 
הבה בר כַלַף אלחַמוי ז"ל, על פי הוראתו; אמונה אומן.
