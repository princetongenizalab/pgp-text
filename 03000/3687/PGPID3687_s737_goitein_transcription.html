
<html>
    <head>
        <title>Transcription of Letter: T-S 8J23.21</title>
    </head>
    <body style="max-width: 860px; margin: auto">
        <h1>Transcription of Letter: T-S 8J23.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00023-00021/canvas/1">
                    
                    
                    
                        <ol>
<li>בשמ רחמ</li>
<li>כתאבי אלי מולאי אלאך אטאל אללה בקאה ואדאם תאיידה</li>
<li>ועלאה ותמכינה וכבת אעדאה ען חאל סלאמה ועאפיה גמע</li>
<li>אללה ביננא עלי אסר חאל אן שאללה וממא אעלמך אן בעד</li>
<li>מפרקתי לך לחקני מלאחק אן צעבה ותופא אלצגיר ולחקני</li>
<li>עליה אלחזן אלעצים אללה יכליך ויחבס עליך אולאדך ואש</li>
<li>תהי מן תפצלך אן תכץ מן ענדך אלסלאם ותוציהם לי</li>
<li>באלמכזן ולא תכלו אחד יפתחה פמא לי ענדכם וצייה</li>
<li>אלא האדה והיה אכבר וצייה ענדכם ומא כאן מן</li>
<li>חאגה פתער{פ}ני בהא ואריד אלגואב סרעה כץ נפסך</li>
<li>באתם אלסלאם ועלא מן תחוט בה ענאיתך לאולאדך אלסלאם</li>
<li>ותערפהם אפתקדי להם צגירהם וכבירהם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00023-00021/canvas/2">
                    
                    
                    
                        <h3>Verso - address</h3>
                    
                        <ol>
<li>יצל אלי מצר חמאהא אללה&nbsp;</li>
<li>. . . . בן אלדיאן נב</li>
<li>שאכר ת[פצ]לה פרג</li>
<li>בן מנצור נב</li>
</ol>
                    
                </div>
            
        </section>
    </body>
</html>
