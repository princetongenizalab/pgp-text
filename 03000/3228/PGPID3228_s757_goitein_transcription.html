
<html>
    <head>
        <title>Transcription of Letter: T-S 13J13.9</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00009/canvas/1">
                    
                    
                    
                        <ol>
<li>בש רח</li>
<li>קד עלם אלכאלק שדה שוקי אלי אכי ומולאי מרנא ורבנא</li>
<li>בנימין הזקן הנדיב העושה חסדים ישמרו קדוש [ישר]אל</li>
<li>ואלדי תריד עלמה אנני קד כונת וגהת אלשיך אבי סעיד</li>
<li>כליפה ידפע לך אלאתנין ותלאתין דרהם אלדי לך ענדי</li>
<li>וקאל לי אנה דפע לך שי ווצית עליהא אבו אלחסן</li>
<li>בן חאתם ומא אעלם אנה דפעהא לך אולא ותתפצל</li>
<li>תשד לי הדה אלנסכה אלמרסולה מע אלשיך אבו יעקוב</li>
<li>יוסף הלוי ולא תסאויהא בגמיע אלנסך ותאכד מנה</li>
<li>צרפהא עלי אלד [ . . . ] ל[ . . . ]ת ותגדיני פיהא עלי</li>
<li>עואידך ואנא אעלם אנך תצוגהא לי קראטיס</li>
<li>דהב ואלחאגה אלדי לא תכון ענדך תאכדהא לי</li>
<li>בגאהך מן ברא ותכתב לי כתאב בתמנהא</li>
<li>ותעמלה פי אלנסכה ותאכד אלי אלמאורד</li>
<li>מן ענד הבה ואלדרירה מן יוסף במא רסמה</li>
<li>יביעהא לי ואיש מא כאן פי חואיגי גאלי אדפע</li>
<li>לי מנה אליסיר ולא תחוגני לשי ואלרקוק תצלחהא</li>
<li>לי ותשתריהא עלי באב אלדכאן ולולי אלנסכה מן</li>
<li>מא שדתהא מע רסול ומא אחתאג אוציך בצאחבהא</li>
<li>פהי אול טריקה ואלעוד סן כמא עודתני תשתריה</li>
</ol>
                    
                        <h3>Right margin, diagonal lines written upside down.</h3>
                    
                        <p>לי ואלמסך | טייב פי זנאביר | כתיר ומא אחתאג | אוציך</p>
<p>כץ נפסך | באתם אלסלאם ואלשיך | אבו אלמנא ואכיה אלסלאם |</p>
<p>ואלשיך אבו אלפרג הבה | וולדה אבי אלמגד | אלסלאם ואלתואב |</p>
<p>מא יגי אלא | במשקה טול | עלי ואלסלאם עצאבה | ותמן דינאר | ללצגיר | ברבאריס</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00009/canvas/2">
                    
                    
                    
                        <h3>Verso. Address.</h3>
                    
                        <p>חצרה מ ור בנימין הזקן הנדיבשאכר תפצלה</p>
<p>ביר מ יעקב הזקן נעצדקה בן אסחק</p>
                    
                </div>
            
        </section>
    </body>
</html>
