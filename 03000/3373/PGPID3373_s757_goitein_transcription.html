
<html>
    <head>
        <title>Transcription of Letter: T-S 13J25.11</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00011/canvas/1">
                    
                    
                    
                        <ol>
<li>בשמך רחמאנה שלום רב משמי מרו[מים</li>
<li>כנחלי ימים וחן וחסד ורחמים [. . . .] רגל [. . . . . . . .</li>
<li>עם ברכת אב בא בימים ונעקד כשה תמים וחן</li>
<li>כחלומים וצדקת משיו מימים וישרות לובש אורים</li>
<li>ותומים עם כל הברכות הנרשמים אשר בעשרים</li>
<li>וארבעה ספרים מקוימים יהיו כלם מקיומים(!) משימים</li>
<li>לאיש הולך יושר תמים והוא כבוד גדלת קדשת מרי</li>
<li>והודי ועטרת רואשי(!) ונזר תפארתי רבי משה הזקן</li>
<li>סוגלת(!) הישיבה המלה(!) מיני יופי המונקה מכל דופי</li>
<li>בר כבוד . גדל קדש מר ורב אבאלחי נחו בגן עדן זכ צד</li>
<li>וממא אעלמך יאואלדי ואלעזיז עלי וענדי אטאל אללה</li>
<li>פי אלכיר בקאך וצאנך ורעאך ומן תופיקה אלחסן לא</li>
<li>אכלאך וכאן לך וליא וחאפצה ונאצרה ועונא ומעינא</li>
<li>פי גמיע אמורך ואלדי אעלמך בה יאואלדי אן מן בעד</li>
<li>אן פרקנאך במדה אן יסירה לא זאל אלצרות תתרד{ד} פינא</li>
<li>שי אן בעד שי כמא לם יכפא ענך אלחצאר אלאול ואלתאני</li>
<li>מן אהל אלחגאחז(!) ואלתעב ואלמרור אלי מוצע אלמות</li>
<li>אלאבהאג אלמהדומא ותואעד אהל אלבלד לנא</li>
<li>באלקתל אעצם אלאשיא וכונא כמא קאל אלכתאב</li>
<li>בבוקר תומאר מי יתן ערב וג ומן אללה עלינא</li>
<li>באלפרג פלאללה אלחמד עלי דאלך ככ ברוך גומר לחו/ס/ים</li>
<li>טובתי ס ואעלמך יאואלדי במא אנת תעלמה אן אללה</li>
<li>תברך ותעאלי לא יציע פי מן כלקה מן אל[[אום]] אומם</li>
<li>וכיף אלאחרא ואלאוכד ישראל אלהמנא אללה אלי אלטאעה</li>
<li>ואלי טלבת אלתורה וגלסנא אנא ואלשיך שצ ומא כאן</li>
<li>מן אללה אלי כיר ווגדנא בטול בקאך מצאחפך</li>
<li>ואכדנאה פאללה תעאלי לא יזיל ענך אלכיר ולא</li>
<li>אלנעמא ויגעלך מקצוד ולא קאצד אבדא</li>
<li>ככ ונתתי לה יד ושם בבתי וג ושלום רב</li>
</ol>
                    
                        <h3>Top margin, diagonal lines written upside down.</h3>
                    
                        <p>חאמ]ל כתאב הדא יוסף [. . . . . .]. . . . . נבע</p>
<p>מן חצרתך אן תתפצל ותעמל מעה חסב מא יוערף מנך</p>
<p>ותמצי ס. . . . . . .ם . . . שר השרים . . . . . . . . ליפעל</p>
                    
                        <h3>Right margin, diagonal lines written upside down.</h3>
                    
                        <p>| מעה חסב מא יראה | מן אלגמיל | ואן אכיך כאן פי צעף | אן עטים ומא אמלנא | אנך תבצריה ומן אללה | וגד יסיר מן אלעאפיא | והו כל מאשי אלי ורא | מן ציק אלאכלאק ואלוגע | ואללה תעאלי יגמע בינך ובינה | קבל מפארקתה מן אלדוניא | קראת עליך אלסלאם וגמיע | אלאהל יכצוך | באלסלאם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00011/canvas/2">
                    
                    
                    
                        <h3>Verso. Address.</h3>
                    
                        <p>יצל האדא אלכ[תאב אלי] ואלדי ואלעזיז //עלי// מן [ולדה] אלמותמדח בפצלה</p>
<p>כב גד קד מר משה בר כב גק מו אבו אבו אלחי המלמד בר כב גק מו</p>
<p>אבו אלחיי נבע[. .]ם [אט]אל אללה בקאה אברהם סט אלמושתאק אליה</p>
                    
                </div>
            
        </section>
    </body>
</html>
