
<html>
    <head>
        <title>Transcription of Letter: T-S 12.425</title>
    </head>
    <body style="max-width: 860px; margin: auto">
        <h1>Transcription of Letter: T-S 12.425</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00425/canvas/1">
                    
                    
                    
                        <ol>
<li>כאן קד תקדם כתאבי אלי ח[צרה מולאי סעד</li>
<li>אלמלך אטאל אללה בקאה [ואדאם עזה ותאיידה</li>
<li>וסעאדתה ונעמאה ער[פ]תה [פיה ען חאל</li>
<li>זיין אלכתאב ומא וצל אליה מן קראתה</li>
<li>אללה יבלגה אלמנאזל אלעאלייה ויפרחכם</li>
<li>בה ודאך אנה קד קרא ה פואריש והו אליום</li>
<li>פי פראשה אחרי מות ווצל סידה מולאי</li>
<li>אלעמיד(?) [מ]ן ספרה וקרא בין ידיה ופרח</li>
<li>לדלך אלפרח אלעטים אללה תע יתם</li>
<li>סרורה בה וכנת מונתצר גואב כתאבי</li>
<li>במא אפרח בה ותתזאיד מונת[י] פיה</li>
<li>[[לאן]] בחסב דאלתי עליכם ולאגל תפצל[כם</li>
<li>עלי פי מא תקדם ופצלכם עאם עלי כל</li>
<li>אחד פבאלאחרי אן יכון עלי מן יכדמכם</li>
<li>מתלי ובאלגמלה קד גדדת כתאב תא[ני</li>
<li>עלי סביל אלתדכאר ללאול באן יפעל מעי</li>
<li>חסב מא אסתחקה ואסתאהלה מנכם</li>
<li>חסב מא פעלת ואדא לם אדל עלי מתלכם</li>
<li>ואתגמל באנעאמכם ובמא יצל אלי מן</li>
<li>קבלכם במן אפתכר ואנא מונתטר</li>
<li>גמיע דלך לאשכר עליה ואדעו לכמא</li>
<li>חסב מא אעתדתה מן אנעאמכם ואפתכ[רת</li>
</ol>
                    
                        <h3>Right margin, diagonal lines written upside down.</h3>
                    
                        <p>אלסת | עני | ותערפהא | דעאיי | להא | אלליל ואלנהאר | עלי מא | תקדם עלי מן | אנעאמהא | ועלי מא | מנתצרה | מן תפצלהא | וכתב | דלך | לסת | איאם | בקיין | מן כסליו</p>
                    
                        <h3>Top margin, diagonal lines.</h3>
                    
                        <p>ואנא מהני | להמא בהדא | אלעיד אלקאדם | אללה יעידה עליהם | אמתאלה | ויפעל מעהם | [</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00425/canvas/2">
                    
                    
                    
                        <h3>Verso. Address.</h3>
                    
                        <ol>
<li>] סעד אלמלך</li>
</ol>
<ol>
<li>שאכר [אנ]עאמ[ה</li>
<li>מנשה המלמד</li>
</ol>
                    
                </div>
            
        </section>
    </body>
</html>
