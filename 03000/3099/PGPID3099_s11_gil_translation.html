
<html>
    <head>
        <title>Hebrew Translation of Letter: T-S 12.133</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.133</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00133/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב, אדוני וראשי וגדולי, ייתן לך אלוהים אריכות ימים ויתמיד את שלומך ואת אושרך וירבה את חסדו</span></li>
<li><span lang="he">לך ולאשר לך, בט׳׳ו במרחשון. שלומי טוב, ואני בריא, תודה לאל. באו מכתביך אדוני, יעזור לך אלוהים,</span></li>
<li><span lang="he">ושמחתי בשלומכם והודיתי על זאת לאלוהים, וביקשתי ממנו כי יתמיד לך זאת בחסדו. הגיעו אדוני מכתבי</span></li>
<li><span lang="he">אחי, ייתן להם אלוהים שלום, הכותבים על רוב הטוב שאתה מעניק להם ועל דאגתך להם; והודו</span></li>
<li><span lang="he">לכם, אדוני, על זאת אצל כל היודע אתכם ושאינו יודע. מאלוהים אבקש שירבה באומה כמותכם,</span></li>
<li><span lang="he">שהלוא אתם תפארתה. חי אבי נ׳׳נ, אני –– אף על פי שאני עם בני ביתי, אני ממש אומלל על שנפרדתי מכם,</span></li>
<li><span lang="he">כי אם האדם הוא עם אנשים כמותכם תחזק נפשו באלוהים. מאלוהים אבקש כי יתמיד לכם זאת וייתן לכם אריכות ימים</span></li>
<li><span lang="he">ותראו את בניכם, כפי שראה אתכם אדוני הזקן נ׳׳נ, שירבו טובה אף יותר מכם, כל אחד ….;</span></li>
<li><span lang="he">הגיע אדוני מה שהזמנתם בשביל אדוני ורבי, אבו זכרי יהודה, יעזור לו אלוהים, והם חפצי חן, שאין</span></li>
<li><span lang="he">דוגמתם, ואין כמותם לאיש; קישוט הנוצות שבשוליים, אין כמותו, והחליפה אף מהודרת מזה, ויש אומרים שעלו</span></li>
<li><span lang="he">ס׳ דינרים טבועים; אבל סירב למכור אותם, כי הוא עצמו לובש אותם. ואילו הבגד בצבע העופרת, טוב מכולם. כבר</span></li>
<li><span lang="he">שלחתי לו את מכתביכם. לא היתה לו למשרת, אדוני, סיבה לאותו רוגז, כי האיש הזה מבקש את ידידותכם ….</span></li>
<li><span lang="he">וכי יהיה לו קשר אתחם וייעזר ביוקרתכם ובחוות דעתכם במילוי שאיפותיו. אילו היה לו בן שיהיה ראוי להיות בשירותכם,</span></li>
<li><span lang="he">היה מתכבד בזה. מכתביו יגיעו אליכם בשיירת החג׳. הגיעו הבגדים שנשלחו אלי, והודיתי </span></li>
<li><span lang="he">על חסדכם ועל תשומת הלב שהקדשתם לזאת. והזכרת שגם השאר יתקבל. כל מה ששלחת אדוני הוא</span></li>
<li><span lang="he">יפה מאין כמוהו; אלא שרצוני כי תואילו לשלוח שוב את הכול; כי הבגדים מסוג ׳מעלם׳</span></li>
<li><span lang="he">השלושה, הסתער עלי אדם שביקשם, ולקחם ממני יחד עם האריג הלבן שנועד לבגדי</span></li>
<li><span lang="he">אני, מפני שהשעה חייבה זאת, ואינני יכול לפרט; אלוהים ימנע מאתנו מה שאנחנו מפחדים; היינו חייבים</span></li>
<li><span lang="he">לומר שהם למכירה. אם כן, אדוני, רצוני (כי תשלח לי) את הכי אדום שאפשר להעלות על הדעת ביחס לאודם</span></li>
<li><span lang="he">של בגדים, ולבן, וצהוב, צבע טוב, כי הצהוב שהגיע, לא מצא צבעו חן בעיני; כמו כן האריג</span></li>
<li><span lang="he">הלבן אשר בשביל הבגד רוצה אני (עוד) כמוהו. ואם מזדמן אריג מן הייצור הקודם הנגזר לשניים מוטב,</span></li>
<li><span lang="he">כראות עיניך. למען תשומת הלב הנאה שלכם, מוטב להוסיף דינר על האריג מאשר לחסוך. אשר לאריג הסקלאטון,</span></li>
<li><span lang="he">הוא יפה מאין כמוהו, אלא שאין זה הצבע שרצו בו, מפני שהוא לבן וכחול, ואילו אני רוצה</span></li>
<li><span lang="he">במקום הכחול צבע הבצל, צבע יפה ובהיר, ככל שאתם יכולים, הוא מה שאני מעדיף, בלי כחול,</span></li>
<li><span lang="he">אם תואיל בטובך. ואני מבקש שני בגדים בצבע העופרת ׳מעלם׳ תאווה לעיניים, ויהיו שניהם במחיר</span></li>
<li><span lang="he">זהה, בעד כ׳׳ה דינרים ואפילו קצת יותר, אבל (בתנאי שיגיעו) בגדים טובים. עשה אפוא, על פי ראות עיניך. הלוא ידוע לי</span></li>
<li><span lang="he">שאתה, יעזור לך אלוהים, תשתדל לחסוך לי דרהם יותר משאשתדל בעצמי, לא כל שכן דבר שמיעטתי (במחירו). </span></li>
<li><span lang="he">ואריג ׳ראזי׳ יפה. אשר לחליפה שביקשתי ממך לפני כן, אולי יזדמן משהו בדומה למה ששלחת אל</span></li>
<li><span lang="he">אבו זכריא יהודה, יעזור לו אלוהים, ואם לא יזדמן, תהיה נא אדומה עם פסים, כמו הבגד שקנה</span></li>
<li><span lang="he">אבו אברהים עיאש לעצמו, ולא אכפת לי שתעלה דינר או שניים יותר. הגיעה הכריכה שהיתה </span></li>
</ol>
                    
                        <h3>שוליים, ימין</h3>
                    
                        <ol>
<li><span lang="he">אצל האדון אבו אלחסן</span></li>
<li><span lang="he">עלי בן אחות האדון עלאל.&nbsp;</span></li>
<li><span lang="he">העתאבי, אין לו כאן</span></li>
<li><span lang="he">שוק כל כך; בסך הכול</span></li>
<li><span lang="he">שילמו בעד כריכת העתאבי כ׳ דינרים;</span></li>
<li><span lang="he">מחשבון זה</span></li>
<li><span lang="he">ישלמו</span></li>
<li><span lang="he">בעד האריגים</span></li>
<li><span lang="he">הצהובים</span></li>
<li><span lang="he">שהם, אחד מהם</span></li>
<li><span lang="he">(11&ndash;17) (נזכרים: אריג משי (?) וצעיפים).</span></li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li>&nbsp;</li>
<li><span lang="he">ורצוני, אדוני,</span></li>
<li><span lang="he">אם תזדמן שיירה</span></li>
<li><span lang="he">היוצאת לדרך, אולי יהיו</span></li>
<li><span lang="he">בה מסלמים</span></li>
<li><span lang="he">אנשים נאמנים מן הבאים</span></li>
<li><span lang="he">אליכם &hellip;.</span></li>
<li><span lang="he">בשיירה ואז</span></li>
<li><span lang="he">(25&ndash;26) תשלח (את הכסף) שנכנס אצל אחי</span></li>
<li>&nbsp;</li>
<li><span lang="he">עמם, (שיהיה) באמצעותנו</span></li>
<li><span lang="he">כי זה דבר</span></li>
<li><span lang="he">שבו סומכים עליכם (?)</span></li>
<li><span lang="he">בעלי ההכנסה</span></li>
<li><span lang="he">מפני סיבות רבות,</span></li>
<li><span lang="he">(32&ndash;34) וכל הבגדים האלה &hellip;.</span></li>
<li>&nbsp;</li>
<li><span lang="he"></span></li>
</ol>
                    
                        <h3>שוליים, למעלה: </h3>
                    
                        <p></p>
<ol>
<li><span lang="he">(שלח לך) ׳הראש׳ מכתב</span></li>
<li><span lang="he">שיגיע אליך בשיירת החג׳ (ועמו)</span></li>
<li><span lang="he">כיס ובו רו׳׳נ (דינר) זהב.</span></li>
<li><span lang="he">ואין צורך</span></li>
<li><span lang="he">שאלחץ עליך, אדוני,</span></li>
<li><span lang="he">כי תדאג</span></li>
<li><span lang="he">לאחי, יעזרם</span></li>
<li><span lang="he">אלוהים, כי מה</span></li>
<li><span lang="he">שמקל על לבי</span></li>
<li><span lang="he">(10–11) בגבור געגועי אליהם,</span></li>
<li> </li>
<li><span lang="he">הוא אך ורק היותם</span></li>
<li><span lang="he">אתכם, ואני יודע</span></li>
<li><span lang="he">שמקום</span></li>
<li><span lang="he">שאתם נמצאים בו</span></li>
<li><span lang="he">אין הם</span></li>
<li><span lang="he">זרים בו. אלוהים</span></li>
<li><span lang="he">ישמור עלי באמצעותכם ….</span></li>
<li> </li>
<li><span lang="he">וכתבת אדוני</span></li>
<li><span lang="he">על דבר הקנקן</span></li>
<li><span lang="he">שאתה שמח</span></li>
<li><span lang="he">במה שכתבתי כי</span></li>
<li><span lang="he">אבו אסחק בן ….</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00133/canvas/2">
                    
                    
                    
                        <h3>ע׳׳ב:</h3>
                    
                        <p></p>
<ol>
<li><span lang="he">למסלם וטען כנגדו, שהוא מכר לו אותו בכ׳׳ב דינר טבועים …. וכבר (דרש) שבועה אבל אבו</span></li>
<li><span lang="he">אסחק התנגד לשבועה ונתן לאחי ייפוי כוח לגבות אותם מן המסלם ונעזרנו ….</span></li>
<li><span lang="he">כאשר ישוב. אני מקווה, שהדבר יצא אל הפועל, וכאשר יגיעו יישלחו באוניות …. הודיעני</span></li>
<li><span lang="he">זאת. כתוב אדוני על מצבך ועל שלומך וכל צורך (בקנייה) שיופיע אצלך, הלוא תגרום לי שמחה בזאת, עשה</span></li>
<li><span lang="he">זאת, בחסדך ובטובך. אני שולח לך, מכובדי, את מיטב דרישות השלום ולרבותי אבו נצר ואבו סעד ואבו מנצור,</span></li>
<li><span lang="he">תזכה מאלוהים לראות בשמחת הכול, ברצון האל, ולאדוני, אבו …. ולכל הנתון לדאגתך, דרישות שלום.</span></li>
</ol>
                    
                        <h3>הפוך:</h3>
                    
                        <p><span lang="he">לאדוני וראשי ומכובדי, אבו אלפצל (וגם) אבו יעקב ואבו סהל: סהל, יוסף, וסעיד בני ישראל התסתרים, ייתן להם אלוהים אריכות ימים, מאת מוסא ויצחק בני ברהון נ׳׳נ.</span></p>
                    
                </div>
            
        </section>
    </body>
</html>
