
<html>
    <head>
        <title>Transcription of Letter: T-S 12.133</title>
    </head>
    <body style="max-width: 860px; margin: auto">
        <h1>Transcription of Letter: T-S 12.133</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00133/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאשיכי וריסי וכבירי אטאל אללה בקאך ואדאם סלאמתך וסעאדתך וזאד פי א[חסאנה]&nbsp;</li>
<li>אליך וענדך ו ט' מרחשון ען סלאמה ועאפיה ללה אלחמד וצלת כתבך יאסידי אידך אל[לה]</li>
<li>וסרני סלאמתכם וחמדת אללה עלי דלך וסאלתה ידים לך דלך בפצ'לה וצלת יאסידי [כתב]</li>
<li>אכותי סלמהם אללה ידכרו כתרה מא תעאמלהם בה מן אלגמיל ואלמראעה ושכרו</li>
<li>לכם יאסידי דלך ענד כל מן יעלמכם ומן לא יעלמכם פאסל אללה אן יכתר פי אלאמה מ[תלכם]</li>
<li>פאנכם גמאלהא וחק אבי ננ אני ואן כנת מע אהלי מתנגץ' שדיד אלתנגץ' למפארק[תכם]</li>
<li>לאן כון אנסאן מע מת'לכם תקוא נפסה מע אללה אסל אללה ידים לכם דלך ויחייכם</li>
<li>תראו פתיאנכם כמא ראכם סידי אלשיך נ'נ' במא אנהם אלסעה כיר מנכם כל וא[חד &nbsp; &nbsp; &nbsp; &nbsp; &nbsp; ]</li>
<li>וצל יאסידי מא אמלתמה ברסם אלשיך סידי אבי זכרי יהודה אידה אללה והי אעלאק [ליס]</li>
<li>&nbsp;מתלהא ללואחד פי מענאה אלמריש ליס לה מת'ל ואלחלה אצ'רף מנה וקד קיל אן א[נפק]&nbsp;</li>
<li>&nbsp;פיהא ס' דינ' צרוף ואבא יביעהא לאנה ילבסהא ואלתוב אלרצאצי כ'יר מן אלגמיע וקד</li>
<li>&nbsp;אנפדת כתבכם אליה ומא כאן יאסידי ללגלאם הדא אלהרש לאן גרץ אלרגל ודאדכם ו[</li>
<li>&nbsp;ואלאתצאל בכם ואלאנתפאע בגאהכם ובראיכם פימא ירידה ולו כאן ולד לה יצלח אן [יכרס]&nbsp;</li>
<li>&nbsp;קדאמכם לשרף בה וכתבה תצל אליכם פי אלמוסם ווצלת אלכסואת אלדי וגהת אליי וש[כרת]</li>
<li>&nbsp;תפצ'לכם ואהתמאמכם בה ואדכרת חצול אלבאקי וגמיע מא וגהתה יאסידי פי ג[איה מא]&nbsp;</li>
<li>&nbsp;יכון מן אלחסן אלא אנה אחב מן תפצ'לכם תעויץ' אלגמיע לאן אלתיאב אלמעןלמה]</li>
<li>&nbsp;תלאתהא תחמל עלי פיהא אנסאן ואכדהא מני מע אלתוב אלאביץ' אלדי ללכס[וה]</li>
<li>&nbsp;אלדי לי לאן אלוקת יוגב דלך וליס ימכנני שרח ואללה יכפינא מא נכאפה ולם ימכנ[נא אן]</li>
<li>&nbsp;נקול אלא אנהם לתגארה פאחב יאסידי אחמר גאיה מא יטן פי אלחמרה פי מע[ני אל]</li>
<li>&nbsp;תוב ואביץ' ואצפר לון גייד לאן אלאצפר אלדי וצל מא עגבני לונה וכדלך אלתוב אל</li>
<li>&nbsp;אביץ' אלדי ללכסוה אחב מתלה ואן אתפק תוב עמל אלקדים יקטע קטעין פהו כ'[יר]</li>
<li>&nbsp;חסבמא תראה וזאיד דינ פי תוב מע חסן ענאיתכם כיר מן נקצה ואלתוב אלס[ק]ל[אטון]</li>
<li>&nbsp;פהו פי ג'אית אלחסן לכנה ליס הו אללון אלדי אשתהאו לאן הד'א אביץ ואזרק ואנא נש[תהי]</li>
<li>&nbsp;מוצ'ע אלאזרק בצלי לון יכון מפתוח מא יחסן ענדכם והו אלדי אריד אחסן בל[א אזרק]</li>
<li>&nbsp;בשהותך ואכתיארך ואריד תובין רצאצי מעלמה ממא תמלא עינך יכון אלב' ס[ער]</li>
<li>&nbsp;ואחד מן כה דינ ואן כאן זאיד בקליל אלי אן תגי גיאד פתעמל מא תראה פאני אעלם</li>
<li>&nbsp;אנך אידך אללה תחרץ פי דרה יתופר לי אכת'ר מן חרצי פכיף שי תציקת עליה</li>
<li>&nbsp;ותוב ראזי חסן ואלחלה אלדי כנת סאלתה פיהא לעל תתפק מת'ל אלדי וגהתה אל[י]</li>
<li>&nbsp;אבי זכריא יהודה אידה אללה ואן לם יתפק פתכון חמרה מערג מתל תוב אשתרא[ה]</li>
<li>&nbsp;אבי ברהים עיאש לנפסה ולא נבאלי בזאיד דינ ואתנין ווצלת אלרזמה אלתי כאנת</li>
</ol>
<p>&nbsp;</p>
                    
                        <h3>Right margin</h3>
                    
                        <ol>
<li><span lang="he">מע סידי אבי אלחסן</span></li>
<li><span lang="he">עלי בן אכת אלשיך עלאל</span></li>
<li><span lang="he">ואלעתאבי ליס לה ההנא</span></li>
<li><span lang="he">דאך אלמשי כלמא</span></li>
<li><span lang="he">דפע פי אלרזמה אלעתאבי כ דינ&nbsp;</span></li>
<li><span lang="he">עלי גהתהא&nbsp;</span></li>
<li><span lang="he">ידפ[ע]&nbsp;</span></li>
<li><span lang="he">מנהא אל[תיאב]&nbsp;</span></li>
<li><span lang="he">אלצפן והי&nbsp;</span></li>
<li><span lang="he">&nbsp;ואחד מנהא [&nbsp; &nbsp; &nbsp; &nbsp; ]</span></li>
<li><span lang="he">&nbsp;ואכד דונה וג [</span></li>
<li><span lang="he">&nbsp;אלכוצה כה ד[ינ]</span></li>
<li><span lang="he">&nbsp;ורזמה אלא [</span></li>
<li><span lang="he">&nbsp;אלרפיעה דפעת[הא]</span></li>
<li><span lang="he">&nbsp;לה אלמקא[נע]</span></li>
<li><span lang="he">&nbsp;לם יצח כה ע[נהא]</span></li>
<li><span lang="he">&nbsp;גמיע דלך&nbsp;</span></li>
<li><span lang="he">&nbsp;ואלדי אריך יאסידי</span></li>
<li><span lang="he">&nbsp;אן אתפקת קאפל[ה]</span></li>
<li><span lang="he">&nbsp;תכרג לעל יכון</span></li>
<li><span lang="he">&nbsp;תם מסלמון&nbsp;</span></li>
<li><span lang="he">&nbsp;תקאת ממן [יגי]</span></li>
<li><span lang="he">&nbsp;אליכם [</span></li>
<li><span lang="he">&nbsp;פיהא פיכון</span></li>
<li><span lang="he">&nbsp;מא חצל ענד</span></li>
<li><span lang="he">&nbsp;אכותי יוגהה&nbsp;</span></li>
<li><span lang="he">&nbsp;מעהם עלי איאדינא&nbsp;</span></li>
<li><span lang="he">&nbsp;באנהא אמר&nbsp;</span></li>
<li><span lang="he">&nbsp;יכצכם מן</span></li>
<li><span lang="he">&nbsp;ינתפע ברלך</span></li>
<li><span lang="he">&nbsp;מן וגוה כתרה&nbsp;</span></li>
<li><span lang="he">&nbsp;וגמיעהם</span></li>
<li><span lang="he">&nbsp;הדה אל</span></li>
<li><span lang="he">&nbsp;כסואת</span></li>
</ol>
<p>&nbsp;</p>
                    
                        <h3>Top margin</h3>
                    
                        <ol>
<li><span lang="he">אלריס אליך כתא[ב]&nbsp;</span></li>
<li><span lang="he">יצל אליך פי אלמוסם&nbsp;</span></li>
<li><span lang="he">צרה רו'נ עין&nbsp;</span></li>
<li><span lang="he">ומא אחתאג&nbsp;</span></li>
<li><span lang="he">אכר יאמולאי&nbsp;</span></li>
<li><span lang="he">פי אלמראעה&nbsp;</span></li>
<li><span lang="he">לאכותי [איד]ה[ם]&nbsp;</span></li>
<li><span lang="he">אללה לאן מא&nbsp;</span></li>
<li><span lang="he">תטיב נפסי&nbsp;</span></li>
<li><span lang="he">&nbsp;אדא אכתר</span></li>
<li><span lang="he">&nbsp;אלשוק אליהם&nbsp;</span></li>
<li><span lang="he">&nbsp;אלא בכונהם</span></li>
<li><span lang="he">&nbsp;מעכם פנעלם</span></li>
<li><span lang="he">&nbsp;אן מוצ'ע</span></li>
<li><span lang="he">&nbsp;תכונו פיה</span></li>
<li><span lang="he">&nbsp;פליס הם פיה</span></li>
<li><span lang="he">&nbsp;ג'רבה ואללה</span></li>
<li><span lang="he">&nbsp;יוקיני פיכם&nbsp;</span></li>
<li><span lang="he">&nbsp;&hellip;</span></li>
<li><span lang="he">&nbsp;ודכרת יאסידי&nbsp;</span></li>
<li><span lang="he">&nbsp;אמר אלקנינה</span></li>
<li><span lang="he">&nbsp;במא יסרך</span></li>
<li><span lang="he">&nbsp;פי כתאבי אן</span></li>
<li><span lang="he">&nbsp;אבי סחק בן</span></li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00133/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">עלי מסלם ואדעא עליה אנה באעהא מנה בככ דינ צרוף [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] וקד [ &nbsp; &nbsp; &nbsp; &nbsp; ] אלימין ותוקף אבי</span></li>
<li><span lang="he">סחק ען אלימין ווכל אכי עלי קבצ'הא מן אלמ[סלם] ואסתעננא עלי אל[ &nbsp; &nbsp; ] ענדה [&nbsp; &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">ברגועה וארגו יתם דלך וענד וצולהא תחמל פי אלמראכב [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תערפני</span></li>
<li><span lang="he">דלך וכתאב יאסידי בחאלך וסלאמתך וחאגה תערץ' לך פאנך תסרני בדלך פעלת</span></li>
<li><span lang="he">דלך מאנא מנעמא תכתץ אנפסכם אלאע[&nbsp; &nbsp; &nbsp; &nbsp; ] עלי אפצ'ל אלס וסידי אבי נצר ואבי סעד ואבי [מנצור]</span></li>
<li><span lang="he">אשהדך אללה פרח אלגמיע אן וסידי אבו [ &nbsp; &nbsp; &nbsp; &nbsp; &nbsp; &nbsp; &nbsp; ] וכל מן תשמלה ענאיתך [אלסלם]</span></li>
</ol>
<p>&nbsp;</p>
                    
                        <h3>Verso, at bottom of page upside down</h3>
                    
                        <ol>
<li><span lang="he">לשיכי וריסי וגלילי אבי אלפצ'ל ואבי יעקב&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן מוסי ויצחק בני ברהון ננ</span></li>
<li><span lang="he">ואבי סהל סהל ויוסף וסעיד בני ישראל</span></li>
<li><span lang="he">אלתסתריין אטאל אללה בקאהם</span></li>
</ol>
<p>&nbsp;</p>
                    
                </div>
            
        </section>
    </body>
</html>
