
<html>
    <head>
        <title>Transcription of Letter: T-S 12.133</title>
    </head>
    <body style="max-width: 860px; margin: auto">
        <h1>Transcription of Letter: T-S 12.133</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00133/canvas/1">
                    
                    
                    
                        <ol>
<li>כתאבי יא שיכי וריסי וכבירי אטאל אללה בקאך ואדאם סלאמתך וסעאדתך וזאד פי א[נעאמה</li>
<li>אליך וענדך לט מרחשון ען סלאמה ועאפאה ללה אלחמד ידלת כתבך יא סידי אידך אללה</li>
<li>וסרני סלאמתכם וחמדת אללה עלי דלד וסאלתה ידים לך דלך בפצלה וצלת יא סידי (כתב</li>
<li>אכותי סלמהמא אללה ידכרו כתרה מא תעאמלהם בה מן אלגמיל ואלמראעה ושכרה(ם</li>
<li>ללה יא סידי דלך ענד כל מן יעלמכם ומן לא יעלמכם פאסאל אללה אן יכתר פי אלאמה מת(לכם</li>
<li>פאנכם גמאלהא וחק אבי ננ' אני ואן ענת מע אהלי מתנגץ שדיד אלתנגץ למפרארק(תכם</li>
<li>לאן כון אלאנסאן מע מתלכם תקוא נפסה מע אללה אסאל אללה ידים לכם דלך ויחייכם [אן</li>
<li>תראו פתיאנכם כמא ראכם סידי אלשיך נת' דמא אנהם אלסעה כיר מנכם כל וקת.....</li>
<li>וצל יא סידי מא חמלתתה ברסם אלשיך סידי אבי זכרי יהודה אידה אללה והי אעלאק ליס</li>
<li>מתלהא כל ואחד פי מעזאה אלמריש ליס לה מתל ואלחלה אטרף מנה וקד קיל אן (ערצו</li>
<li>פיהא ס' דינ' צרוף ואבא יביעהא לאנה ילבסהא ואלתוב אלרצאצי כיר מן אלגמיע וק(ד</li>
<li>אנפדת כתבכם אליה ומא כאן יא סידי ללגלאם הדא אלהרש לאן גרץ אלרגל ודאדכם ו(</li>
<li>ואלאתצאל בכם ואלאנתפאע בגאהכם ובראיכם פימא ירידה ולו כאן ולד לה יצלח אן (יקום</li>
<li>קדאמכם לשרף בה וכתבה תצל אליכם פי אלמוסם ווצלת אלכסואת אלדי וגהת אליי וש(כרת</li>
<li>תפצלכם ואהתמאמכם בה ודכרת חצול אלבאקי וגמיע מא וגהתה יא סידי פי ג(התי</li>
<li>יכון מן אלחסן אלא אנה אחב מן תפצלכם תעויץ אלגמיע לאן אלתיאב אלמע(רגה</li>
<li>תלאתהא תחמל עלי פיהא אנסאן ואכדהא מני מע אלתוב אלאביץ אלדי ללכס(וה</li>
<li>אלדי לי לאן אלוקת יוגב דלך וליס ימכנני שרח ואללה יכפינא מא מכאפה ולם ימכנ(נ</li>
<li>נקול אלא אנהם לתגארה פאחב יא סידי אחמר גאיה מא יכון פי אלחמרה פי מע(רג</li>
<li>תוב ואביץ ואצפר לון גייד לאן אלאצפר אלדי וצל מא אעגבני לונה וכדלך אלתוב אל</li>
<li>אביץ אלדי ללכסוה אחב מתלה ואן אחסן תוב עמל אלקדים יקטע קטעין פהו כ(ה רנ'</li>
<li>חסב מא תראה וזאיד דינ' פי תוב מע חסן ענאיתכם כיר מן נקצה ואלתוב אלסק[לסון</li>
<li>פהו פי גאיה אלחסן לכנה ליס הו אללון אלדי אשתהאו לאן הדא אביץ ואזרק ואנא נש(תהי</li>
<li>מוצע אלאזרק בצלי לון יכון מפתוח מא יחסן ענדכם והו אלדי אריד אחסן כל (שי?</li>
<li>בשהותך ואכתיארך ואריד תובין רצאצי מעלמה ממא תמלא עינך יכון אלב' ת(מן</li>
<li>ואחד בין כ"ה דינ' ואן כאן זאד בקליל אלי אן תגי גיאד פתעמל מא תראה פאני אעל(ם</li>
<li>אנך אידך תחרץ פיי דרה' יתופר לי אכתר מן חרצי פכיף שי תטיקה עליה</li>
<li>ותוב ראזי אביץ ואלחלה אלדי כנת סאלתך פיהא לעל תתפק מתל אלדי וגהתהא ל(סידי</li>
<li>אבו זכרי יהודה אידה ואן לם יתפק //פתכון// חמרה מערג מתל תוב אשת(גל סיד</li>
<li>אבי ברהים(!) עיאש לנפסה ולא נבאלי בזאיד דינ' ואתנין ווצלת אלרזמה אלדי כאנת</li>
</ol>
                    
                        <h3>TS 12.133 (page 2)
Margin</h3>
                    
                        <ol>
<li>מע סידי אבי אלחסן(?) עלי בן אכת אלשיך עלאל ואלעתאבי ליס לה ההנא</li>
<li>דאר אלמשי כל מא ידפע פי אלרזמה אלעתאבי דינ' עלי גהתהא</li>
<li>[מנהא אל לאצפר והי ואחד מנה ואכד דונה וג'(מע?) אלכוצה כ"ה דלג</li>
<li>ורזמה אלאס אלרפיעה דפעת לה ואלמקא לם יצח כה ע(ן גמיע דלך</li>
<li>ואלדי אריד יא סידי אן אתפקת קאפלה תכרג לעל יכון תם מסלמין תקאת צמנ[א</li>
<li>אליכם יכ[ונו] פיהא פיכון מא חצל ענד אכותי יוגהה(!) מעהם עלי</li>
<li>כאנה אמר יכצכם פאנהם ינתפעו בדלך מן וג'וה כתרה וגמיע ח(סאב</li>
<li>הדה אל כסואת</li>
<li>ראש העמוד</li>
<li>אלד סאלת חמלהא חצל אליך פי אלמוסם צרה דננ' עין ומא אחתאג</li>
<li>אכד יא מולאי פי אלמראעה (?) לאכותי סלמהם אללה לאן מא תעיש נפסהם</li>
<li>אלא בכונהם מעכם פעל לאן מוצע תכונו פיה פליס הם פיה ג'רבה ואללה</li>
<li>יו/נ/קיני פיכם [ודרכת יא סידי אמר אלקנינה פי כתאבי אן אבי סחק...</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00133/canvas/2">
                    
                    
                    
                        <h3>Verso</h3>
                    
                        <ol>
<li>עלי מסלם ואדעא עליה אנה באעהא מנה בכפב דינ' צרוף וקד כלפה אלימין ותוקף (אבי?</li>
<li>סחאק(?) ען אלימין ווכל אכי</li>
<li>ברגועה וארגו יתם דלך וענד וצלהא(!) תחמל פי אלמראכב חסב מא רסמתה תערפהם</li>
<li>דלך וכתאב יא סידי בחאלך וסלאמתך וחאגה תערץ לך פאנך תסרני בדלך פעלת</li>
<li>דלך מאנא מנעמא תכצו אנפסכם אלאעזא עלי אפצל סלאם וסידי אבי נצר ואבי סעד</li>
<li>אשהדך אללה פי אלגמיע אמאלכם וכל מן תשמלה ענאיתך //ואבי [מנצור] שלום//</li>
</ol>
                    
                        <h3>Address</h3>
                    
                        <ol>
<li>לשיכי וריסי וגלילי אבי אלפצל ואבי יעקב(!)מן מוסי ויצחק בני ברהון ננ'</li>
<li>ואב סהל סהל ויוסף וסיד בני ישרא</li>
<li>אלתסתריין אטאל אלה בקאהם</li>
</ol>
                    
                </div>
            
        </section>
    </body>
</html>
