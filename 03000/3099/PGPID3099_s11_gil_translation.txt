ע׳׳א:


אני כותב, אדוני וראשי וגדולי, ייתן לך אלוהים אריכות ימים ויתמיד את שלומך ואת אושרך וירבה את חסדו
לך ולאשר לך, בט׳׳ו במרחשון. שלומי טוב, ואני בריא, תודה לאל. באו מכתביך אדוני, יעזור לך אלוהים,
ושמחתי בשלומכם והודיתי על זאת לאלוהים, וביקשתי ממנו כי יתמיד לך זאת בחסדו. הגיעו אדוני מכתבי
אחי, ייתן להם אלוהים שלום, הכותבים על רוב הטוב שאתה מעניק להם ועל דאגתך להם; והודו
לכם, אדוני, על זאת אצל כל היודע אתכם ושאינו יודע. מאלוהים אבקש שירבה באומה כמותכם,
שהלוא אתם תפארתה. חי אבי נ׳׳נ, אני –– אף על פי שאני עם בני ביתי, אני ממש אומלל על שנפרדתי מכם,
כי אם האדם הוא עם אנשים כמותכם תחזק נפשו באלוהים. מאלוהים אבקש כי יתמיד לכם זאת וייתן לכם אריכות ימים
ותראו את בניכם, כפי שראה אתכם אדוני הזקן נ׳׳נ, שירבו טובה אף יותר מכם, כל אחד ….;
הגיע אדוני מה שהזמנתם בשביל אדוני ורבי, אבו זכרי יהודה, יעזור לו אלוהים, והם חפצי חן, שאין
דוגמתם, ואין כמותם לאיש; קישוט הנוצות שבשוליים, אין כמותו, והחליפה אף מהודרת מזה, ויש אומרים שעלו
ס׳ דינרים טבועים; אבל סירב למכור אותם, כי הוא עצמו לובש אותם. ואילו הבגד בצבע העופרת, טוב מכולם. כבר
שלחתי לו את מכתביכם. לא היתה לו למשרת, אדוני, סיבה לאותו רוגז, כי האיש הזה מבקש את ידידותכם ….
וכי יהיה לו קשר אתחם וייעזר ביוקרתכם ובחוות דעתכם במילוי שאיפותיו. אילו היה לו בן שיהיה ראוי להיות בשירותכם,
היה מתכבד בזה. מכתביו יגיעו אליכם בשיירת החג׳. הגיעו הבגדים שנשלחו אלי, והודיתי 
על חסדכם ועל תשומת הלב שהקדשתם לזאת. והזכרת שגם השאר יתקבל. כל מה ששלחת אדוני הוא
יפה מאין כמוהו; אלא שרצוני כי תואילו לשלוח שוב את הכול; כי הבגדים מסוג ׳מעלם׳
השלושה, הסתער עלי אדם שביקשם, ולקחם ממני יחד עם האריג הלבן שנועד לבגדי
אני, מפני שהשעה חייבה זאת, ואינני יכול לפרט; אלוהים ימנע מאתנו מה שאנחנו מפחדים; היינו חייבים
לומר שהם למכירה. אם כן, אדוני, רצוני (כי תשלח לי) את הכי אדום שאפשר להעלות על הדעת ביחס לאודם
של בגדים, ולבן, וצהוב, צבע טוב, כי הצהוב שהגיע, לא מצא צבעו חן בעיני; כמו כן האריג
הלבן אשר בשביל הבגד רוצה אני (עוד) כמוהו. ואם מזדמן אריג מן הייצור הקודם הנגזר לשניים מוטב,
כראות עיניך. למען תשומת הלב הנאה שלכם, מוטב להוסיף דינר על האריג מאשר לחסוך. אשר לאריג הסקלאטון,
הוא יפה מאין כמוהו, אלא שאין זה הצבע שרצו בו, מפני שהוא לבן וכחול, ואילו אני רוצה
במקום הכחול צבע הבצל, צבע יפה ובהיר, ככל שאתם יכולים, הוא מה שאני מעדיף, בלי כחול,
אם תואיל בטובך. ואני מבקש שני בגדים בצבע העופרת ׳מעלם׳ תאווה לעיניים, ויהיו שניהם במחיר
זהה, בעד כ׳׳ה דינרים ואפילו קצת יותר, אבל (בתנאי שיגיעו) בגדים טובים. עשה אפוא, על פי ראות עיניך. הלוא ידוע לי
שאתה, יעזור לך אלוהים, תשתדל לחסוך לי דרהם יותר משאשתדל בעצמי, לא כל שכן דבר שמיעטתי (במחירו). 
ואריג ׳ראזי׳ יפה. אשר לחליפה שביקשתי ממך לפני כן, אולי יזדמן משהו בדומה למה ששלחת אל
אבו זכריא יהודה, יעזור לו אלוהים, ואם לא יזדמן, תהיה נא אדומה עם פסים, כמו הבגד שקנה
אבו אברהים עיאש לעצמו, ולא אכפת לי שתעלה דינר או שניים יותר. הגיעה הכריכה שהיתה 

שוליים, ימין

אצל האדון אבו אלחסן
עלי בן אחות האדון עלאל. 
העתאבי, אין לו כאן
שוק כל כך; בסך הכול
שילמו בעד כריכת העתאבי כ׳ דינרים;
מחשבון זה
ישלמו
בעד האריגים
הצהובים
שהם, אחד מהם
(11–17) (נזכרים: אריג משי (?) וצעיפים).
 
 
 
 
 
 
ורצוני, אדוני,
אם תזדמן שיירה
היוצאת לדרך, אולי יהיו
בה מסלמים
אנשים נאמנים מן הבאים
אליכם ….
בשיירה ואז
(25–26) תשלח (את הכסף) שנכנס אצל אחי
 
עמם, (שיהיה) באמצעותנו
כי זה דבר
שבו סומכים עליכם (?)
בעלי ההכנסה
מפני סיבות רבות,
(32–34) וכל הבגדים האלה ….
 


שוליים, למעלה: 


(שלח לך) ׳הראש׳ מכתב
שיגיע אליך בשיירת החג׳ (ועמו)
כיס ובו רו׳׳נ (דינר) זהב.
ואין צורך
שאלחץ עליך, אדוני,
כי תדאג
לאחי, יעזרם
אלוהים, כי מה
שמקל על לבי
(10–11) בגבור געגועי אליהם,
 
הוא אך ורק היותם
אתכם, ואני יודע
שמקום
שאתם נמצאים בו
אין הם
זרים בו. אלוהים
ישמור עלי באמצעותכם ….
 
וכתבת אדוני
על דבר הקנקן
שאתה שמח
במה שכתבתי כי
אבו אסחק בן ….

ע׳׳ב:


למסלם וטען כנגדו, שהוא מכר לו אותו בכ׳׳ב דינר טבועים …. וכבר (דרש) שבועה אבל אבו
אסחק התנגד לשבועה ונתן לאחי ייפוי כוח לגבות אותם מן המסלם ונעזרנו ….
כאשר ישוב. אני מקווה, שהדבר יצא אל הפועל, וכאשר יגיעו יישלחו באוניות …. הודיעני
זאת. כתוב אדוני על מצבך ועל שלומך וכל צורך (בקנייה) שיופיע אצלך, הלוא תגרום לי שמחה בזאת, עשה
זאת, בחסדך ובטובך. אני שולח לך, מכובדי, את מיטב דרישות השלום ולרבותי אבו נצר ואבו סעד ואבו מנצור,
תזכה מאלוהים לראות בשמחת הכול, ברצון האל, ולאדוני, אבו …. ולכל הנתון לדאגתך, דרישות שלום.

הפוך:
לאדוני וראשי ומכובדי, אבו אלפצל (וגם) אבו יעקב ואבו סהל: סהל, יוסף, וסעיד בני ישראל התסתרים, ייתן להם אלוהים אריכות ימים, מאת מוסא ויצחק בני ברהון נ׳׳נ.