
<html>
    <head>
        <title>Transcription of Letter: T-S 13J24.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00018/canvas/1">
                    
                    
                    
                        <ol>
<li>אלי סת ריחאן וגה אללה להא באלעאפיה</li>
<li>וגמע שמלנא בהא קריבא במנה</li>
<li>נעלמהא אן מא יעלם אחד מא עלי</li>
<li>קלובנא מן אגל מרצך ולם יתגדד</li>
<li>לנא כתאב ולא כבר יטמן קלובנא</li>
<li>מן א[גלך?] פעהד וצול הדה אלאחרף אליך</li>
<li>וכאן . . . .וה אן תרכבי פי פרדה (?)</li>
<li>מחצרה אלי אלעטף פתכלי ליוסף</li>
<li>אלטביב ופקה אללה תע ותכלף לך בדלך</li>
<li>ולוא. . . . לך יס. . יסאפר מעך אלי</li>
<li>מצר לאנני מא אקדר אכרג מן מצר</li>
<li>שבר לאלא אפסד חאלי ופי אלתגר מא</li>
<li>יתם לי מקצוד לאנהם מצייקין פי</li>
<li>אחואלהם ויטלבוא ופא עיון ובאנני</li>
<li>אדא גית נרגע תקלה ואנא אליום פי</li>
<li>מצר [כמא] תערפי ואכתר והרב רבנו (?)</li>
<li>שמ צו יכברך תפצלהם ואכראמי</li>
<li>וקיאם גאהי אללה תע יתבתה פי רצאה תע</li>
<li>פאן כנתי תקדרי עלי אלספר פלא</li>
<li>תקעדי סאעה ואחדה ואמא חדית אלאגארה</li>
<li>אלתי תרידי תכתביהא בחסב . . . . .</li>
<li>פקד כנתי אנתי והו ואנא קד וכלנא</li>
<li>אלשיך אבו אלעלא בן בו סהל שמ צו פקד</li>
<li>כתבת לר יוסף שמ צו אן יגעלה יגו . . ם</li>
<li>אלגמיע ותכתבוא מקא. . . . .[. .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00024-00018/canvas/2">
                    
                    
                    
                        <h3>Verso.</h3>
                    
                        <ol>
<li>אן לך אלרבע ואן לאכותך אלרבע ואן לי</li>
<li>אלקיראטין ונצף ואן לאכתך אלתמן</li>
<li>ונצף קיראט ואן לאבנה אכתך אלרבע</li>
<li>ויאכד כל מנהם כתאב פי ידה</li>
<li>ומא ילזם אבנה אכתך פי אלמכאתבה שי</li>
<li>לאן בידהם כתאב באלרבע בל תכון</li>
<li>אלשהאדה עליהם באקרארהם בדלך</li>
<li>ואלשהאדה עליכם איצא בתתבית</li>
<li>אלרבע אנה להם והכדי אתפק מעהם</li>
<li>קבל אן אכרג ור יוסף שמ צו ינעם</li>
<li>יתפצל ויחצר שהוד אליהוד ועלי אן</li>
<li>קד כתב מסטור במצמון כל דלך</li>
<li>והו ענדך ואן ארדתי אן תמצי אלי</li>
<li>ר צדוק שמ צו ויפרד להא כתאב</li>
<li>ויטרח פיה אלשהוד אלתי פי תלך</li>
<li>אלשהאדה והי אלורקה אלטוילה אלדי</li>
<li>גית וגדתהא קד כתבוהא פי אלתגר</li>
<li>פאן כאנת ענדך ואלא פתשתהא וסיירתהא</li>
<li>אליך וסאעה וקופך עלי הדה אלאחרף</li>
<li>תסיירי לי כתאב במא אנתי פיה ועליה</li>
</ol>
                    
                        <h3>Right margin, perpendicular lines.</h3>
                    
                        <ol>
<li>ומהמא אחתג פיה ר יוסף שמ צו יקרצה לי ואנא אסיירה ודלך שי תתספרי בה אלי מצר</li>
<li>אן כאן ימכנך ו[[ארגי]] פי . . . .ה ושלום רב</li>
</ol>
                    
                        <h3>Bottom margin, parallel lines written upside down. Address.</h3>
                    
                        <ol>
<li>להדרת מרנו ורבנו יוסף הח׳ והנ׳ הרופא יוצלה</li>
<li>בפצלה לממלוכתה סת ריחאן עאפאהא אללה תע</li>
</ol>
                    
                </div>
            
        </section>
    </body>
</html>
