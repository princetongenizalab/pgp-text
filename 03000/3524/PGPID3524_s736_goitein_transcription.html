
<html>
    <head>
        <title>Transcription of Legal document: T-S 18J1.9</title>
    </head>
    <body style="max-width: 860px; margin: auto">
        <h1>Transcription of Legal document: T-S 18J1.9</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00018-J-00001-00009/canvas/1">
                    
                    
                    
                        <ol>
<li>מעשה שהיה לפנינו אנו בית דין החתומים למטה ודלך אן למא כאן פי אלעשר אלאכיר מחד[ש] שבט</li>
<li>דשנת אלפא וארבע מאה ושבעין וחד שנין לשטרות בפסטאט מצרים דעל נילוס נהרא מותבה רשותיה</li>
<li>דהדרת יקרת צפירת תפארת כבוד גדולת קדושת מרנו ורבנו יחיד דורנו מאיר דרכינו נסיכנו ונשיא</li>
<li>אלהים בתוכנו אדוננו נתנאל הלוי רכב ישראל ופרשיו יהי שמו לעולם אחצר אלשיך אבו אלרביע סלימאן אל</li>
<li>כהן אלעטאר כגק מרנא ורבנא שלמה הכהן השר הנכבד סגן הכהנים ועוזם שצ בן אדיר[נו כגק] מרנא ורבנא</li>
<li>יהודה הכהן השר הנכבד החכם והנבון שר הכהנים ועוזם פאר הנדיבים חרות הנשי[או]ת . . בידה שטר</li>
<li>מקתצאה אן לרבנא חייא בן רבנא יצחק הספרדי קבל אלשיך אבו אלחסן אלהאגר בן אלשיך [אבו] סעד אלתאגר</li>
<li>הידוע בן טיבאן מר ור טוביהו הלוי הזקן היקר בן מ ורב שמואל הלוי הנכבד נע כמסה וסתין דינאר עלי סביל</li>
<li>אלקראץ פי אלקמח ואלשרט בינהמא אן תכון אלפאידה פיהא נצפין באלסוייה תם אחצר מ שלמה הכהן אי[צא] בידה</li>
<li>וכאלה מחכמה מן מ חייא לה געל לה פיהא מטאלבה אלשיך אבו אלחסן בגמלה הדא אלמבלג ענד וצולה מן</li>
<li>אלספר פלמא אגתמעא כלאהמא בין ידינא אנו בית דין דכר אלשיך אבו אלחסן אללוי אן אלמתבקא בידה מן אלמבלג</li>
<li>אלמדכור בעד אלעמל פיה תסעה ותלאתין דינאר למא הו משהור מן השיטה סער אלקמח ען מא כאן עליה</li>
<li>וקת משתראה עלי מא דכרה ואן עלי הדא אלחסאב אנפצלת מחאסבה אלשיך אבו אלחסן אללוי מע גמיע</li>
<li>מקארציה פי הדה אלסנה אלמדכורה חסאבא לכל מאיה דינאר סתין דינארא פקבץ מ שלמה הכהן מן אבו</li>
<li>אלחסן אלמדכור מן הדה אלגמלה תלאתין דינארא דהבא עינא והו אלמבלג אלדי כאן רבנא חייא הנזכר קד</li>
<li>אקתרצה מנה קבל ספרה וגעל לה אסתיפאה מן הדא אלמאל פלמעיין לעיל ודלך בחסב מא אקתצא[ה</li>
<li>רבנא חייא אלדי כירח בדלך תם קבץ אלשיך אבו אלחסן ואנו אלתאגר מר ור אדונים הזקן היקר שצ בן כגק</li>
<li>אברהם השר הנכ נע מן אלמבלג אלמדכור עשרה דנס והי אלדי כאן אסלפהא לרבנא חייא וגעל לה אסת[יפא</li>
<li>מן אלמבלג אלמדכור חסבמא אקתצאה כטה וחצר אלשיך אבו אלרביע סלימאן אלכהן ואלשיך אבו אלחסן נא[נו</li>
<li>ואעתרף כל מנהמא בין ידינא בוצול מא לה אלמעיין לעיל אלי ידה ואברו דמה אלשיך אבו אלחסן מנה ואשהדו</li>
<li>עלי נפסהמא בדלך ואקנינא מנהמא עליה קנין שלם מעשיו פכאן אלפאיץ ללשיך אבו אלחסן עלי הדא אלחסאב</li>
<li>דינאר ואחד עלי מא תצמנה חסאבה פחסב מבלג מא ילזמה מן כסארה הדא אלמאל פגא עליה</li>
<li>תסעה דנס גיר תלת כרג מן דלך דינאר//פי// תתממה אלעשרה דנאניר אלדי קבצהא אלשיך אבו אלחסן נאנו</li>
<li>ובקי עליה מא ילזמה אלקיאם בה מן נאיבה פי אלכסארה אלמדכורה והו תמאניה דנאנ[יר גיר] תלת</li>
<li>תקרר אן ינכתב בדלך שטר חוב עלי אלשיך אבו אלחסן אללוי באסם אהל רבנא חייא החכם הנבון הנזכר</li>
<li>וסלם מרנא שלמה הכהן ללשיך אבו אלחסן אללוי אלשטר אלדי עליה באצל מאל אלקראץ //אלדי// באסם רבנא חייא עליה</li>
<li>בעד אן ביין עליה אן קד בקי ילזמה למקארצה ימין אלאשראך ליכון ענד חצורה אלמכייר פי אסתיפאהא</li>
<li>עליה או מסאמחתה בהא וכאן דלך גמיעה בפנינו אבו בית דין פי אלתאריך אלמדכור לעיל ומה</li>
<li>דהוה קדמנא כתבנא וחתמנא למיהוי לזכו פי אלדי מלהק וקיים</li>
<li>הלל בירבי צדוק אב בית דין זקל</li>
<li>פרחיה בר יוסף זלהה</li>
</ol>
                    
                </div>
            
        </section>
    </body>
</html>
