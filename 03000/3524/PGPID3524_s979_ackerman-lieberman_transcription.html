
<html>
    <head>
        <title>Transcription of Legal document: T-S 18J1.9</title>
    </head>
    <body style="max-width: 860px; margin: auto">
        <h1>Transcription of Legal document: T-S 18J1.9</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00001-00009/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">מעשה שהיה לפנינו אנו בית דין החתומים למטה ודלך אן למא כאן פי אלעשר אלאכיר מחד]ש[ שבט&nbsp;</span></li>
<li><span lang="he">דשנת אלפא וארבע מאה ושבעין וחד שנין לשטרות בפסטאט מצרים דעל נילוס נהרא מותבה רשותיה&nbsp;</span></li>
<li><span lang="he">דהדרת יקרת צפירת תפארת כבוד גדולת קדושת מרנו ורבנו יחיד דורנו מאיר דרכינו נסיכנו ונשיא&nbsp;</span></li>
<li><span lang="he">אלהים בתוכנו אדוננו נתנאל הלוי רכב ישראל ופרשיו יהי שמו לעולם אחצר אלשיך אבו אלרביע סלימאן אל&nbsp;</span></li>
<li><span lang="he">כהן אלעטאר כגק מרנא ורבנא שלמה הכהן השר הנכבד סגן הכהנים ועוזם שצ בן אדיר[נו כגק] מרנא ורבנא&nbsp;</span></li>
<li><span lang="he">יהודה הכהן השר הנכבד החכם והנבון שר הכהנים ועוזם פאר הנדיבים חדות הנשי[או]ת ... בידה שטר&nbsp;</span></li>
<li><span lang="he">מקתצאה אן לרבנא חייא בן רבנא יצחק הספרדי קבל אלשיך אבו אלחסן אלתאגר בן אלשיך [אבו] סעד אלתאגר&nbsp;</span></li>
<li><span lang="he">הידוע בן טיבאן מר ור טוביהו הלוי הזקן היקר בן מ ורב שמואל הלוי הנכבד נע כמסה וסתין דינאר עלי סביל&nbsp;</span></li>
<li><span lang="he">אלקראץ פי אלקמח ואלשרט בינהמא אן תכון אלפאידה פיהא נצפין באלסוייה תם אחצר מ שלמה הכהן אי[צא] בידה&nbsp;</span></li>
<li><span lang="he">וכאלה מחכמה מן מ חייא לה געל לה פיהא מטאלבה אלשיך אבו אלחסן בגמלה הדא אלמבלג ענד וצולה מן&nbsp;</span></li>
<li><span lang="he">אלספר פלמא אגתמעא כלאהמא בין ידינא אנו בית דין דכר אלשיך אבו אלחסן אללוי אן אלמתבקא בידה מן אלמבלג&nbsp;</span></li>
<li><span lang="he">אלמדכור בעד אלעמל פיה תסעה ותלאתין דינאר למא הו משהור מן השיטה סער אלקמח ען מא כאן עליה&nbsp;</span></li>
<li><span lang="he">וקת משתראה עלי מא דכרה ואן עלי הדא אלחסאב אנפצלת מחאסבה אלשיך אבו אלחסן אללוי מע גמיע&nbsp;</span></li>
<li><span lang="he">מקארציה פי הדה אלסנה אלמדכורה חסאבא לכל מאיה דינאר סתין דינארא פקבץ מ שלמה הכהן מן אבו&nbsp;</span></li>
<li><span lang="he">אלחסן אלמדכור מן הדה אלגמלה תלאתין דינארא דהבא עינא והו אלמבלג אלדי כאן רבנא חייא הנזכר קד&nbsp;</span></li>
<li><span lang="he">אקתרצה מנה קבל ספרה וגעל לה אסתיפאה מן הדא אלמאל [א]למעיין לעיל ודלך בחסב מא אקתצא[ה]&nbsp;</span></li>
<li><span lang="he">רבנא חייא אלדי כירה דלך תם קבץ אלשיך אבו אלחסן נאנו אלתאגר מר ור אדונים הזקן היקר שצ בן כגק [מר ור]</span></li>
<li><span lang="he">אברהם השר הנכ נע מן אלמבלג אלמדכור עשרה דנא והי אלדי כאן אסלפהא לרבנא חייא וגעל לה אסת[יפא]</span></li>
<li><span lang="he">מן אלמבלג אלמדכור חסב מא אקתצאה כטה וחצר אלשיך אבו אלרביע סלימאן אלכהן ואלשיך אבו אלחסן נא[נו]&nbsp;</span></li>
<li><span lang="he">ואעתרף כל מנהמא בין ידינא בוצול מא לה אלמעיין לעיל אלי ידה ואברו דמה אלשיך אבו אלחסן מנה ואשהדו&nbsp;</span></li>
<li><span lang="he">עלי נפסהמא בדלך ואקנינא מנהמא עליה קנין שלם מכעשיו פכאן אלפאיץ ללשיך אבו אלחסן עלי הדא אלחסאב&nbsp;</span></li>
<li><span lang="he">דינאר ואחד עלי מא תצמנה חסאבה פחסב מבלג מא ילזמה מן כסארה הדא אלמאל פגא עליה&nbsp;</span></li>
<li><span lang="he">תסעה דנא גיר תלת כרג מן דלך דינאר //פי// תתממה אלעשרה דנאניר אלדי קבצהא אלשיך אבו אלחסן נאנו&nbsp;</span></li>
<li><span lang="he">ובקי עליה מא ילזמה אלקיאם בה מן נאיבה פי אלכסארה אלמדכורה והו תמאניה דנאנ[יר גיר] תלת&nbsp;</span></li>
<li><span lang="he">תקרר אן ינכתב בדלך שטר חוב עלי אלשיך אבו אלחסן אללוי באסם אהל רבנא חייא החכם הנבון הנזכר&nbsp;</span></li>
<li><span lang="he">וסלם מרנא שלמה הכהן ללשיך אבו אלחסן אללוי אלשטר אלדי עליה באצל מאל אלקראץ //אלדי// באסם רבנא חייא עליה&nbsp;</span></li>
<li><span lang="he">בעד אן ביין עליה אן קד בקי ילזמה למקארצה ימין אלאשראך ליכון ענד חצורה אלמכייר פי אסתיפאהא&nbsp;</span></li>
<li><span lang="he">עליה או מסאמחתה בהא וכאן דלך גמיעה בפנינו אבו בית דין פי אלתאריך אלמדכור לעיל ומה&nbsp;</span></li>
<li><span lang="he">דהוה קדמנא כתבנא וחתמנא למיהוי לזכו פי אלדי מלהק וקיים&nbsp;</span></li>
<li><span lang="he">הלל בירבי צדוק אב בית דין זקל&nbsp;</span></li>
<li><span lang="he">פרחיה בר יוסף זלהה &nbsp; &nbsp; ..............</span></li>
</ol>
                    
                </div>
            
        </section>
    </body>
</html>
