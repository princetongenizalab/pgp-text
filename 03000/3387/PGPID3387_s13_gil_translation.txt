recto

(2−1) בשם אלוהים הנורא. אני כותב לך, ייתן לך אלוהים, אדוני ורכי, אריכות ימים ויתמיר את גדולתך ואת עזרתו לך ואת אושרך ואת שלומך
 
ואת חסדיו לך, מאלכסנדריה, במחצית סיון. שלומי טוב, ואני מאושר בזכות חייך,
אדוני ורבי, יתמיד אלוהים את גדולתך, תודה לאל ריבון העולמים. כתבתי לך לפני כן
מכתב בידי מנצור נושא המכתבים ומצורף אליו מכתב בן החון אל אדוני
החבר, יתמיד אלוהים את גדולתו, בכתב ערבי, והעתיק סבו, עטיה, ....
יביא אותי בו לפסטאט, כי הוא אדם זקן, ואין מה לנסוע בעניינו.
אבקש ממך כי תואיל, כאשר יגיעו אדוני הנגיד הנכבד ואדוני החבר,
יתמיד אלוהים את מעלתם, תן להם לקרוא את המכתב, כדי שידעו שאדם זה
יש בלבו עלי, והוא אמר זאת לך, אדוני ורבי, יתמיד אלוהים את גדולתך. הובילו
את הסחורה שלך בשנה זו: אוניית בן אסכנדר, לסיציליה שני ברקלו תבלינים.
האונייה הגדולה : ו' משואים פשתים. אוניית מפצל: ה' משואים פשתים ושני ברקלו
תבלינים, ו'עלאוה'. אוניות אלמהדייה: אוניית האמיר פכר אלערב,
ממה שהיה באלכסנדריה בחשבונך הפרטי: ברקלו פלפל. אוניית נאצר אלדולה,
ממה שהיה באלכסנדריה (מחוק: כלל) בשותפות: ברקלו פלפל; לחשבונך הפרטי:
ברקלו ניל; שותפותך עם אסוד: ברקלו. שלחתי עם הכוהן הפאסי
את הצניף, ואת שני הכדים כספית באוניית האמיר נאצר אלדולה, וקברניטה הוא
בן אלקט. ושלחתי עם הכוהן עוד : את תרמיל אבן התכלת אשר
בשביל בן אזהר, כאשר הורית, וכתבתי לאדון אבו אלחסן והודעתי לו מה שנשלח
אליו. וכבר הפליגו ראשונים אוניית כן אלקט ובן אסכנדר. הרוח
היום מזרחית והחשבון בנוגע להן הוא שהיום עברו (לים הפתוח). האונייה
הגדולה ואוניית מפצל ואוניית פכר אלערב הפליגו אחריהן, והחשבון
בנוגע להן הוא שהיום הן בסביבת טברק. אלוהים יתעלה ישמיענו את שלום כולן
ברחמיו. כאשר תגענה מהן ידיעות אכתבן לך, וברצון אלוהים יהיה טוב.
נותרו אצלי מאשתקד, ממה שקניתי לעצמי, ה' כדים
דבש, ששלחתי עם דאוד, חברו של ביאן, ואמר שהוא יוריד את הדבש שלו
אצל האדון אבו אלפרג' בן שעיה, על כן שמתי אותם אצלו, יוריד אותם היכן
שיוריד את המשאוי שלך. וזאת לידיעתך, אדוני ורבי, יתמיד אלוהים את גדולתך,
כדי שתשאל עליהם את בן שעיה, ברצון האל. כתוב עליהם יחיא הרופא, יחיא הרופא.

recto, right margin
כמו כן שלחתי עמו זוג מחצלות לאדוני החבר, אבו אלפצל ועמו ג' ערבות, אחת לחבר ושתיים לנגיד, ולא לקח מה שהיה בשבילך, אדוני ורבי יתמיד אלוהים את גדולתך, אלא שאלה לא מילאו ....; ביקשתי מאדם אחר (שישיג) ערבה גדולה והיא תגיע אליך בידי מי שיעלה אחרי (אנשים) אלה, ברצון האל. כתבת, אדוני ורבי, יתמיד אלוהים את גדולתך, שאזפת אותן באלכסנדריה,
verso

אבל אינני יודע מה צורת הזיפות, אף מעולם לא ראיתי ערבה שזיפתוה. כבר
כתבתי לך על יציאת המשואים דרך שער (הים) וכי לא נתנו מעבר לאישורים משנת 458, אבל לא היו
למשואים אישורים מלכתחילה ; אם היו לחשבונך הפרטי, כי אז אין מה לומר, אבל אם היה למישהו אחר
משהו בהם, חייב אותו בחשבון חצי דינר למשאוי. את זפת הים תקבל יחד עם הערכה, ברצון האל.
הריני שולח לך את מיטב דרישות השלום. יעקוב ומוסא שולחים לך את מיטב דרישות השלום.
כתבת, אדוני ורבי, יתמיד אלוהים את גדולתך, על עניין החיטים; אכן חי אלוהים, אדוני, אני אובד עצות. המזרח
אין בו כלום ו(באזור) הבחירה אי אפשר לקנות אותן, ואני, חי אלוהים, אובד עצות. אלוהים יאפשר
מה שהוא לטובה ברחמיו. והלוא זו שנה קשה. אלוהים יהפוך את האחרית לטובה. 

verso, address
לאדוני ורבי האדון אבו זכרי יהודה בן מוסא נ''נ בן סגמאר, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת חסדיו לו; המורה לו, אברהים בן פראח נ"נ האלכסנדרוני. 
 