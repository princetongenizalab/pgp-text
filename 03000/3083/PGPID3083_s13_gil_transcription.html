
<html>
    <head>
        <title>Transcription of Letter: T-S 10J9.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00003/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם תאיידך וסעאדתך לה בקין מן אלול</p>
</li>
<li>
<p>עליך באחסן כאתמה ותקבל מנך ומנא הדה אלאיאם אלמסתקבלה ותכתב בספר חיים בספר</p>
</li>
<li>
<p>מליחה וסליחה אתה וכל ישראל בעד תקדמת כתבי אליך פי אלמראכב כתב אללה סלאמתהא</p>
</li>
<li>
<p>ובעד אקלאעהם וצל מרכב בן מגבר ודכר אן בקית אלמראכב רגעת ללאסכנדריה</p>
</li>
<li>
<p>ווצל כתאבך פי אלמרכב ווקפת מנה עלי סלאמתך ועאפיתך אדאמהא אללה לך</p>
</li>
<li>
<p>ווצלת אלצרה לולו דכר אבי אלחסן עלאל פי רקעתהא תמנהא כמסין דינ ואנא נגתהד</p>
</li>
<li>
<p>פיהא בחסב מא יגב אן שא אללה ותבאע עלי אלטאלב באסתצהאר וכנת דפעת לך</p>
</li>
<li>
<p>חסאב אללאך וכנת אעלמתך חאל קלאל אלדי אשתריתהא עלי אן אמלאהא באלצאבון פכאן</p>
</li>
<li>
<p>בדינארין ונצ אלקנט ולם יצל אליך אחד אלא אלצלטאן ובעד אקלאע אלמראכב</p>
</li>
<li>
<p>רגע לדינארין אלא תמן אלקנט וקדמת הדה אלכנזירה וקלאל אבי עלי חסון [ג]א ואסתכרת</p>
</li>
<li>
<p>אללה תעאלי ואשתרית מלו י קלאל מן גמלה אלקלאל וקד כאן קאמת סער ה דננ</p>
</li>
<li>
<p>אלא רב אלק רגעת אלאן תסוא ח דננ לאן טולבת אלאן לם תוגי ובעת לה וצקא ו</p>
</li>
<li>
<p>בנצף דינ ואבקית אלבאקי לעל אמלאהא לה אן שא אללה מן תמן אלדי יחצל מן הדה אלצרה</p>
</li>
<li>
<p>ואלצאבון יכון רכיץ מע אלחמדה אלסנה גיידה חמלת אלי קלאל ז קנאטיר ומה רטל</p>
</li>
<li>
<p>צאבון סער דינארין אלא תמן אלתמן יד דינ אלא קירט ותמנהא פכאר &gt; דינ אלא חבין ותגליף</p>
</li>
<li>
<p>רבאעי ומלוהא וחמל ללבחר וברטיל רבאעי וחבה וסלפה ג דנא וקירט ונצ ולם יבקא עליהא שי ועמאלה</p>
</li>
<li>
<p>רבאעי ונצף דאלך יח דינ ורבע ותמן וחבה תנסקט מן אלבקיה אלדי בקית פי אלחסאב מן חאק(!) אללאך</p>
</li>
<li>
<p>ואלגאיז לי אסתופיה אדא אביע אלמחלב ומא יכצך מן הדה אלצרה אן שא אללה</p>
</li>
<li>
<p>וכנת אעלמתך חאל אלצרפין זית אלדי אנפדת לכאצתי ארגו מן אללה כתב סלאמתהא ואנפדת איצא ברסם</p>
</li>
<li>
<p>כאצתי מי הדה אלכנזירה צחבה אבי עלי חסון ה גראר צאבון לם יבקא עליהא סלפה ולא שי</p>
</li>
<li>
<p>עליהא מכתוב באלמגרה נסים ובאלחבר עטא תיהרתי תתפצל תציף תמנהא ללצרפין</p>
</li>
<li>
<p>מע תמן אלגל[ד] דהב אלדי צחבה רחמים ותשתרי לי בתמנהא מא ראיתה עלי כאצה נפסך אלסלאם</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ומן תחוטה ענאיתך</p>
</li>
<li>
<p>אלסלם ווצל כתאבך</p>
</li>
<li>
<p>ואנא אנפדה</p>
</li>
<li>
<p>לסקליה אן שא אללה</p>
</li>
<li>
<p>ואלי גראר</p>
</li>
<li>
<p>עליהא</p>
</li>
<li>
<p>מכתוב</p>
</li>
<li>
<p>באלמגרה</p>
</li>
<li>
<p>מוסי</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00009-00003/canvas/2">
                    
                    
                    
                        <h3>verso</h3>
                    
                        <ol>
<li>
<p>סידי ומולאי אבי עמראן אטאל אללה בקאה מן נסים בן יצחק נע תיהרתי</p>
</li>
<li>
<p>מוסי בן אבי אלחי נע כלילה אללה וליה</p>
</li>
</ol>
                    
                </div>
            
        </section>
    </body>
</html>
