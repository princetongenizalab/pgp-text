
<html>
    <head>
        <title>Hebrew Translation of Letter: T-S 12.373</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.373</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00373/canvas/1">
                    
                    
                    
                        <h3>recto</h3>
                    
                        <ol>
<li>(1–2) על שמך; אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, ויסלק ממך כל רע, מאלכסנדריה,</li>
<li> </li>
<li>בא' במרחשון. שלומי טוב ואני מאושר, אבל מתגעגע אליך; יקרב אלוהים את פגישתי עמך במיטב הנסיבות.</li>
<li>אודיעך, אדוני, ששלחתי לך לפני כן מכתבים, ואקווה שהגיעו אליך וקראת אותם. ביום ו' האחרון</li>
<li>נכנסתי לבית המרחץ, ואכלתי אפרוחים, ואני במצב מצוין, תודה לאל. אחר כך קראתי את מכתבך ביום ו' זה,</li>
<li>וקראתי בו על שלומך והודיתי לאלוהים על זאת. כתבת שאשלם לאדוני אבו אלפעל בן פרח פ' דינר</li>
<li>מהכיס אשר לך; וכבר מסרתי לך כיס מרבעי הדינר אשר לך, כי חילקתי לך את אלף שע"ג רבעי הדינר</li>
<li>אשר לך לשני כיסים; אחד מהם מסרתי לאדון אבו אלפצל, ואת האחר אשלח לך עם</li>
<li>אדוני אבו סעיד מימון, ואת התמורה בעד הארגז עם אדוני אבו אברהם בן כלף, נ''ע; אלוהים יגן עליך.</li>
<li>ביקשתי את חסדי אלוהים, יתגדל וישתבח, ושלחתי עם אדוני אבו יוסף יעקב בן נחום, כיס שמשקלו</li>
<li>ק' דינר, (כתוב) עליו מרדוך בן מוסא וחסון בן פלאח; ביקשתי ממנו שימסור אותו לך. אבקש ממך כי תואיל</li>
<li>לקבלו ממנו ותשאיר אותו אצלך כמות שהוא עד שאגיע, ברצון האל. אמר לי אחי</li>
<li>שהפקיד בשבילי אצלך שישים דינר. אבקש ממך, אם תזדמננה לך פנינים טובות מתאימות לספרד,</li>
<li>משובחות, קנה לי אותן בהם, אך אם לא יזדמן לך דבר, השאר אותם אצלך עד שאגיע, ברצון האל,</li>
<li>כי אז אעביר אותם לאדם שהוא יקר לי. כיוצא בזה, כל זהב שאשלח לך, השאר לי אותו כמות שהוא.</li>
<li>בני הבית עד עכשיו חולים, אלוהים ימציא להם רפואה שלמה. בנוגע למה שכתבת על עניין אבו</li>
<li>עקבאן, ביררתי את עניינה במאור ובפלרמו, אבל לא מצאתיה </li>
</ol>
                    
                        <h3>recto, right margin</h3>
                    
                        <p>והודיעו לי שהיא במהדייה. הריני שולח לך את מיטב דרישות השלום ולכל מי שנתון להשגחתך דרישות שלום ; ולאדוני הרב, דרישות שלום ולאדוני אבו זכרי יהודה בן מוסא בן סגמאר, דרישות שלום, והודע לו את געגועי אליו. אחי שולח לך את מיטב דרישות השלום, ואומר לך, הדינרים אשר לך מהתמורה בעד המשי נשלחו אליך עם עזרא בן מרואן, והוא אומר לך: שלח לי הוראות במכתבים של אחי באשר לכל חשבונך, מה </p>
<p> </p>
                    
                        <h3>recto, top margin</h3>
                    
                        <p>נכנס לזכותך ומה מגיע לו ממך מן התמורה בעד ה.... ומשאר הדברים. שלחתי לו את ה'עלאוה' שבשביל הכדים, כי הוא זקוק לה ביותר. וקנה לו את ה'ח'רס' (כד גדול), הכי טוב שתוכל. וקנה לי 'עלאוה' (12) של כדים שיהיו בה נ' כדים ושלח לי אותה במהירות, ויהיו כדים טובים, הכי משובחים שתוכל. </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00373/canvas/2">
                    
                    
                    
                        <h3>verso</h3>
                    
                        <ol>
<li>ואני אוהבך מוסא בן אבי אלחי שולח לך דרישות שלום. אודיעך ששלחתי לך עם אדוני אבו יוסף יעקוב בן</li>
<li>נחום שני כיסים, האחד לך, ששולח הכוהן, ועמו הכיס הקטן אשר לבן אלסכרי ואחר אשר לי בו ע"ר דינר מנויים,</li>
<li>שהם מן הדינרים שנטבעו במהדייה, מעדיים. אבקש ממך שתואיל ללכת ותמיר לי אותם. ביקשתי מאדוני</li>
<li>אבו יוסף יעקוב שאם מזדמן לו לקנות בשבילך, יקנה גם בשבילי משאוי אחד ; ואם תזדמן לו קנייה, תמסור לו את הדינרים</li>
<li>בטובך, אצלו המכתבים שהגיעו אליך מן המגרב; וגם מכתבים בשבילי יגיעו אליך. שלחתי עם חסון בן אסחק כיס</li>
<li>ובו מחשבוני הפרטי אלפיים דרהם, והם טובים. אבקש ממך כי תואיל, אם הם שווים לפי שישים דרהם בדינר בקירוב, להשתדל למכור אותם בשבילי</li>
<li>בטובך, עד י"ו דינר האלף לפחות, עשה זאת, בטובך. ושלום. שלחתי בכריכה של אסמעיל בן יעקוב בן אלאנדלסי</li>
<li>כיס דרהמים מן הדרחמים ששלח עמי אדוני ורבי אבו אסחק. אם יכתבם אלוהים לשלום, יקבל אותם אדוני אבו אל </li>
</ol>
                    
                        <h3>verso, right margin</h3>
                    
                        <p>פרג'. מכתבים בשבילי יגיעו אליך. </p>
<p> </p>
                    
                        <h3>verso, top margin</h3>
                    
                        <p>מרדוך מבקש ממך שתקנה לו 'תליס' חיטים ותשאיר אותו אצלך בשבילי עד שאגיע. </p>
<p> </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו. ממרדוך בן מוסא נ"ע. </p>
                    
                </div>
            
        </section>
    </body>
</html>
