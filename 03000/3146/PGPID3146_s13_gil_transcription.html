
<html>
    <head>
        <title>Transcription of Letter: T-S 12.373</title>
    </head>
    <body style="max-width: 860px; margin: auto">
        <h1>Transcription of Letter: T-S 12.373</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00373/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">על שמך</span></li>
<li><span lang="he">כתאבי יאסידי ומולאי אטאל אללה בקאך ואדאם סלאמתך וסעאדתך וצרף אלאסוא ענך מן אסכנדריה</span></li>
<li><span lang="he">מסתהל מרחשואן ען חאל סלאמה ונעמה ושוק אליך קרב אללה אלאגתמאע בך עלי אפצל אלאחואל</span></li>
<li><span lang="he">אעלמך יאמולאי אן תקדמת כתבי אליך ארגו וצולהא אליך ווקופך עליהא למא כאן פי הדה אלגמעה</span></li>
<li><span lang="he">דכלת אלחמאם ואכלת אלפרוג ואנא פי כל נעמה ללה אלחמד תם וקפת עלי כתאבך פי הרה אלגמעה</span></li>
<li><span lang="he">ווקפת מנה עלי סלאמתך פחמדת אללה עלי דלך דכנר]ת אן אדפע לסידי אבו אלפצל בן פרח פ' דינ'</span></li>
<li><span lang="he">מן אלצרה אלד[י] לך וקד דפעת לה צרה מן אלרבאעיה אלדי לך לאן קסמת לך אלאלף שע'ג' רבאער</span></li>
<li><span lang="he">אלדי לך עלי צרתין דפעת מנהא ואחדה ללשיך אבי אלפצל ואלאכרי אנא אנפדהא לך צחבת</span></li>
<li><span lang="he">סידי אבו סעיד מימון ותמן אלספט צחבת סידי אבי אברהם בן כלף נע אללה יגמע עליך</span></li>
<li><span lang="he">&nbsp;וקד אסתכרת אללה עז וגל ואנפדת צחבת סידי אבו יוסף יעקוב בן נחום צרה וזנהא</span></li>
<li><span lang="he">&nbsp;ק' דינ' עליהא מרדוך בן מוסי וחסין בן פלאח סאלתה יסלמהא אליך פאחב מנך תתפצל [[רק&nbsp; &nbsp; &nbsp; ]]</span></li>
<li><span lang="he">&nbsp;ותקבצהא מנה ותבקיהא ענדך עלי חאלהא אלי חין וצולי אן שא אללה וקד דכר לי אכי אן</span></li>
<li><span lang="he">&nbsp;אודע לי ענדך סתון דינ' פאחב מנך אן וקע לך לולו אן גיד ממא יצלח ללאנדלס [[אגוד]]</span></li>
<li><span lang="he">&nbsp;גיד תשתרי לי בהא ואן לם יתפק לך שי אן אבקיהא ענדך אלא חין וצולי אן שא אללה</span></li>
<li><span lang="he">&nbsp;לאן אמא אדירהא לרגל יעז עלי וכדלך אש מא אנפדת לך מן אלעין אבקיה לי עלי חאלה</span></li>
<li><span lang="he">&nbsp;ואהל אלדאר אלי אלסעה צעפא אללה יכתב להם אלעאפיה ומא דכרתה מן אמר אבו</span></li>
<li><span lang="he">&nbsp;עקבאן אצתקצית(!) עליהא פי מאזר ופי אלמדינה פלם אגדהא</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">וערפת אנהא</span></li>
<li><span lang="he">פי אלמהדיה קראת עליך</span></li>
<li><span lang="he">אתם אלסלם וגמיע מן תשמלה</span></li>
<li><span lang="he">ענאיתך אלסלם ומולאי אלרב אל</span></li>
<li><span lang="he">סלם וסידי אבו זכרי יהודה</span></li>
<li><span lang="he">בן מוסי בן סגמאר אלסלם</span></li>
<li><span lang="he">ותערפה בשוקי אליה</span></li>
<li><span lang="he">ואכי יכצך באתם אלסלם</span></li>
<li><span lang="he">ויקול לך אן אלדנאניר</span></li>
<li><span lang="he">&nbsp;אלדי לך מן תמן אלחריר</span></li>
<li><span lang="he">&nbsp;קד חמל לך צחבת</span></li>
<li><span lang="he">&nbsp;עזרא בן מרואן ויקול</span></li>
<li><span lang="he">&nbsp;לך יגיני ךצרתך</span></li>
<li><span lang="he">&nbsp;פי כתאבי אכי</span></li>
<li><span lang="he">&nbsp;בגמיע חסאבך</span></li>
<li><span lang="he">&nbsp;אש</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">חצל לך ראש לה</span></li>
<li><span lang="he">ענדך מן תמן אל[&nbsp; &nbsp; &nbsp; &nbsp; ]</span></li>
<li><span lang="he">ומן גיר דאלך וגהת</span></li>
<li><span lang="he">לה אלעלאוה אלדי</span></li>
<li><span lang="he">ללכיזאן לאנה</span></li>
<li><span lang="he">מחתאג אליהא</span></li>
<li><span lang="he">גיאכ'(!) אלחאגה</span></li>
<li><span lang="he">ותשתרי לה אל</span></li>
<li><span lang="he">כארס אגוד</span></li>
<li><span lang="he">&nbsp;מא תקדר עליה</span></li>
<li><span lang="he">&nbsp;ותשתרי לי עלאוה</span></li>
<li><span lang="he">&nbsp;כיזאן יכון פיהא</span></li>
<li><span lang="he">&nbsp;נ' כוז ותנפדהא לי</span></li>
<li><span lang="he">&nbsp;מסרע תכון</span></li>
<li><span lang="he">&nbsp;כיאזאן(!) מלאח</span></li>
<li><span lang="he">&nbsp;אגוד מא</span></li>
<li><span lang="he">&nbsp;חקדר</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00373/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">פיה ואנא מחבך מוסי בן אבי אלחי אקרא עליך אלסלם נעלמך אני אנפדת לך צחבת סידי אבו יוסף יעקוב בן</span></li>
<li><span lang="he">נחום צרתין ואחדה לך אלדי מן קבל אלכהן ומעהא אלצרה אללטיפה אלדי לבן סכרי ואכרי לי פיהא ע'ו' דינ עדד</span></li>
<li><span lang="he">והי מן אלדנאניר אלדי צרבת פי אלמהדיה מעדיה פאחב תתפצל אן כאן תמשי תגוזהא לי וקד סאלת סידי</span></li>
<li><span lang="he">אבו יוסף יעקוב אן אתפק לה שרי לך ישתרי לי מעה חמל ואחד פאן אתפק לה שרי תדפע אליה אלדנאניר</span></li>
<li><span lang="he">מתפצל ומעה אלכתב אלדי וצלת אליך מן אלגרב וכתבי תצל אליך ואנפד'ת צחבה חסון בן אסחק צרה</span></li>
<li><span lang="he">לי כאצה פיהא אלפין דרה' והי גיאד פאחב תתפצל אן סוית מן סתין דרה' בדינ' למא חולה תעמל לי עלי ביעהא</span></li>
<li><span lang="he">מתפצל אלי י'ו' דינ' אלאלף אקלה פעלת מתפצל וש'ל'ו'ם' ואנפדת פי רזמה לאסמאעיל בן יעקוב בן אלאנדלסי</span></li>
<li><span lang="he">צרה דראהם מן דראהם אלדי אנפד מעי סידי אלשיך אבו אסחק אדא מן אללה בסלאמתהא יקבצהא סידי אבו אל</span></li>
</ol>
                    
                        <h3>Verso, upper margin</h3>
                    
                        <ol>
<li><span lang="he">ומרדוך יסלך תשתרי לה תליס קמח ותתרכה לי ענדך אלי חין וצולי</span></li>
</ol>
                    
                        <h3>Verso, right margin</h3>
                    
                        <ol>
<li><span lang="he">פרג וכתבי</span></li>
<li><span lang="he">תצל אליך</span></li>
</ol>
                    
                        <h3>Verso, botto region, upside down</h3>
                    
                        <ol>
<li><span lang="he">לסידי ומולאי אבו יחיי נהראי בן נסים נע &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן מרדוך בן מוסי נע</span></li>
<li><span lang="he">אטאל אללה בקאה ואדאם סלאמתה וסעאדתה</span></li>
</ol>
                    
                </div>
            
        </section>
    </body>
</html>
