
<html>
    <head>
        <title>Transcription of Letter: T-S 12.373</title>
    </head>
    <body style="max-width: 860px; margin: auto">
        <h1>Transcription of Letter: T-S 12.373</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00373/canvas/1">
                    
                    
                    
                        <ol>
<li>על שמך</li>
<li>כתאבי יא סידי ומולאי אטאל אללה בקאך ואדאם סלאמתך וסעאדתך וצרף אלאסוא ענך מן אסכנדריה</li>
<li>מסתהל מרחשואן(!) ען חאל סלאמה ונעמה ושוק אליך קרב אללה אלאגתמאע בך עלי אפצל אלאחואל</li>
<li>אעלמך יא מולאי אן תקדמת כתבי אליך ארגו וצולהא אליך ווקופך עליהא למא כאן פי הדה אלגמעה</li>
<li>דכלת אלחמאם ואכלת אלפרוג ואנא פי כל נעמה ללה אלחמד תם וקפת עלי כתאבך פי הדה אלגמעה</li>
<li>ווקפת מנה עלי סלאמתך פחמדת אללה עלי דלך דכרת אן אדפע לסידי אבו אלפצל בן פרח פ דינ</li>
<li>מן אלצרה אלדי לך וקד דפעת לה צרה מן אלרשאעיה אלדי לך לאן קסמת לך אלאלף שעג רבאעי</li>
<li>אלדי לך עלי צרתין דפעת מנהם ואחדה ללשיך אבו אלפצל ואלאכרי אנא אנפדהא לך צחבת</li>
<li>סידי אבו סעיד מימון ותמן אלספט צחבת סידי אבו אברהים בן כלף נע אללה יגמע עליך</li>
<li>וקד אסתכרת אללה עז וגל ואנפדת צחבת סידי אבו יוסף יעקוב בן נחום צרה וזנהא</li>
<li>ק דינ עליהא מרדוך בן מוסי וחסון בן פלאח סאלתה יסלמהא אליך פאחב מנך תתפצל [[וקד]]</li>
<li>ותקבצהא מנה ותבקיהא ענדך עלי חאלהא אלי חין וצולי אן שא אללה וקד דכר לי אכי אן</li>
<li>אודע לי ענדך סתון ת פאתב מנה אן וקע לך לולו אן גיד ממא יצלח ללאנדלס [[אגד]]</li>
<li>גיד תשתרי לי בהא ואן לם יתפק לך שי אן אבקיהא ענדך אלא חין וצולי אן שא אללה</li>
<li>לאן אמא אדירהא לרגל יעז עלי וכדלך אש מא אנפדת לך מן אלעין אבקיה לי עלי חאלה</li>
<li>ואהל אלדאר אלי אלסעה צעפא אללה יקרב להם אלעאפיה ומא דכרתה מן אמר אם</li>
<li>עקבאן אצתקצית(!) עליהא פי מאזר ופי אלמדינה פלם אגדהא</li>
</ol>
                    
                        <h3>Right margin, diagonal lines written upside down.</h3>
                    
                        <p>וערפת אנהא | פי אלמהדיה קראת עליך | אתם אלסלם וגמיע מן . . .מ. . . | ענאיתך אלסלם ומולאי אליס. אל | סלם וסידי אבו זכרי יהודה | בן מוסי בן סגמאר אלסלם | ותערפה בשוקי אליה | ואכי יכצך באתם אלסלם | ויקול לך אן אלדנאניר | אלדי לך מן תמן אלחריר | קד ת. . לך צחבת | עזרא בן מרואן ויקול | לך יגיני וציתך | פי ל. אני אכי | פגמיע חסאבה | אש |</p>
                    
                        <h3>Top margin, diagonal lines.</h3>
                    
                        <p>חצל לך ואש לה | ענדך מן תמן אל . . . | ומן מחל . ומן | ל . אלאנח אלדי | ללכיזאן לאנה | מחתאג אליהא | גיא כ אלחאגה |</p>
<p>ותשתרי לה אל | כאדם אגוד | מא תקדר עליה | ותשתרי לי עלאוה | כיזאן יכון פיהא | נ כוז ותנפדהא לי | מסרע לתכון | כיאזאן מלאח | אגוד מא | תקדר</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00373/canvas/2">
                    
                    
                    
                        <h3>Verso.</h3>
                    
                        <ol>
<li>עליה //ומרדוך יסלך אשתרי לה תיאליס קמח ותתרכהא לי ענדך אלי חין וצולי// ואנא מחבך מוסי בן אבו אלחי אקרא עליה אלסלם נעלמך אני אנפדת לך צחבת סידי אבו יוסף יעקוב בן</li>
<li>נחום צרתין ואחדה לך אלדי מן קבל אלכהן ומעהא אלצרה אללטיפה אלדי לך . . .י ואכרי לי פיהא עו דינ עדר</li>
<li>והי מן אלדנאניר אלדי צרבת פי אלמהדיה מעדיה פאחב תתפצל אן כאן תמשי תגוזהא לי וקד סאלת סידי</li>
<li>אבי יוסף יעקוב אן אתפק לה שרי לך ישתרי לי מעה חמל ואחד פאן אתפק לה שרי תדפע אליה אלדנאניר</li>
<li>תתפצל ומעה אלכתב אלדי וצלת אליך מן אלגרב וכתיב תצל אליך ואנפדת צחבת חסין בן אסחק צרה</li>
<li>לי כאצה פיהא אלפין דרה והי גיאד פאחב תתפצל אן סוית מן סתין דרהם בדינ למא חולה תעמל לי עלי בי היס</li>
<li>מתפצל אלי . . . .אל. .אכ.ל. פעלת מ. . .ל ושלום ואנפדת פי רזמה לאסמאעיל בן יעקוב בן אלאנדלסי</li>
<li>צרה דראהם מן דראהם אלדי אנפד מעי סידי אלשיך אבו אסחק ארגו מן אללה בסלאמתהא יקדמהא סידי אלסלם</li>
</ol>
                    
                        <h3>Bottom margin, straight lines written upside down. Address.</h3>
                    
                        <p>לא. . . . . . . . . . . . . . . . . . . . . . . . נע מן מרדוך בן מוסי מע</p>
<p>. . . . . . .א. . ואדאם סלאמתה סעאדתה</p>
                    
                </div>
            
        </section>
    </body>
</html>
