
<html>
    <head>
        <title>Transcription of Letter: T-S 13J16.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J16.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00016-00002/canvas/1">
                    
                    
                    
                        <ol>
<li>כתאבי יאלואלד ואלעזיז עלי אטאל אללה בקאך ואדאם עזך ותאידך וסעאדתך</li>
<li>וסלאמתך ונעמתך מן סכנדריה לתלת ב[קין] מן טבת ען חאל סלאמה ועאפיה</li>
<li>ושוק אליך שדיד גמע אללה ביננא עלי א[סר] חאל במנה וכרמה אנה ולי דלך</li>
<li>ואלקאדר עליה אן שא אללה אסלך יא ואל[די ת]תפצל ותקבץ לי מן ענד שעף</li>
<li>מא תדפעה לך פקד כתבת מן לא חפצהא אללה אליהא כתאב תסלם</li>
<li>אליך מרפע פצה וקחף וחצר מטויה ודאכלהא תלת טראחאת סאמאן</li>
<li>ומנארה מכלעה וצחון ציני וזבאדי ציני וכתאן מגזול ומא תתפעה מן גיר</li>
<li>תבת לאן אלגאריה קד דכרת אנהא קד כתבת אליהא תסלם אליך וכדא דכרת</li>
<li>אן כאן ענד אבי אלחוסין בן פרג תיאב כאן לי פי גומלתהם תלת רדאת</li>
<li>תערפני אן כונת קבצתהם פאן כאן תם צחה ממא תדכר פתוגהם</li>
<li>לי עלי יד מן תתק בה מן אצחאבנא פמא מנהם אלא מן אדא סאלתה</li>
<li>פי חאגה לי קצאהא לאני אדפע לה אגרתהא וכדא תנפד לי מן</li>
<li>מן(!) גומלת אלבוצט אלדי ענדך אלבצאט אלאחמר אלארמני ואלזרביה אלודי</li>
<li>הי גדידה ולא תתואנא פי דאלך סאלת אבו סעוד פי חמלהם וקד אגאב</li>
<li>ותערפני עלי צחה פי כתאבך מא תקבצה ומא יבקא פאנהא</li>
<li>חרמהא אללה קד אבדעת פימא אכדת ותכץ עני אבי אסחק אברהם</li>
<li>באלסלאם ותקבץ לי מנה סתה דנאניר פאנה קד אחאלני בהא עלי</li>
<li>אבו זכרי בן מנשה פמא דפע לי שי בשהאדה אבו אלפצל ואנה</li>
<li>דכר אנה קד סלם אליה ומא בקי בינהם מעאמלה והו אלחריר אלדי תעלם</li>
<li>קבצה מן אלמשוש בן סוגמאג וכדלך אבו אלסרור בן אלצירה . . . .עני</li>
<li>כאן לי ענדה . .תקדם דינ וכסר פלם ידפע לי שי פתגדד מעאמלה</li>
<li>אכרה פבקי לי ענדה בעד דאך דינ ונצף ותמן תקבצה לי מנה</li>
<li>ותחרץ פיה והו אן שא אללה מא יולפיה שי לאנה</li>
<li>יעלם אני והו ת. ענה . . . . . . . . . .ת. . .</li>
</ol>
                    
                        <h3>Right margin, perpendicular line.</h3>
                    
                        <p>לי מן עלי בן אלטבני מא וצא לי בה ויעלמני פי כתאבה פקד כאן לי ענדה פי אלדוכאן תוב דביקי</p>
                    
                        <h3>Top margin, diagonal lines written upside down.</h3>
                    
                        <p>מפצל | ומקטעין | עמל | עסקלאן | תסאלה לי ען | אלגמיע | וקד אנפדת | מע חסן | צאלחכם . | . . . . . |</p>
<p>פיהא | . . . . .</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00002/canvas/2">
                    
                    
                    
                        <h3>Verso.</h3>
                    
                        <ol>
<li>וקליל פוסתוק וקטעת גובן ואנא בא.ה מועתדר מנך לאן לא יקדר אחד עלי</li>
<li>שי לאן אצחאבנא מא יחמלו שי פי אלבר ואלדי יונפד פי אלבחר פמא</li>
<li>אראה יורגא ואלגאריה עלי חאלהא ואלדי כאן אפסך ביעהא מן אבו</li>
<li>אלפצל אן כאן לי מעהא שי דפעתה לי פקאל מא אשתרית אלא</li>
<li>בהדא אלשי והי פי אלביע בודיעה בית דין לאן הדא שי כאן</li>
<li>מן אכתיארי ומא תוקף פי ביעהא אלא חתי יוצתכלץ שי מן</li>
<li>הדה אלודיעה פתחרץ פיה וקד כאן לי ענד אבי אסחאק מצחף</li>
<li>תורה וכאן פי אלבית לי מצחף אכר תורה ומצחף אכיר אלנביאים</li>
<li>וכאן ענד אבו אסחק קופה טחאניה יתפצל יקבץ אלמצאחף מן ענדה</li>
<li>ויחאפץ לי באלגמיע וקד סאלת אבו אלפצל פי חמל אלמצחף אל. . .</li>
<li>פתנפדה לי מעה כצצתה באתם(!) ועלי ולדה אחיאה אללה . . . . . .</li>
<li>אן וכץ עני חצרה מולאי אלחבר אלמעולה באתם אלסלאם //ואן// וכאן לה חאגה ישרפני בהא</li>
<li>וכאתב הדא אלכתאב יכצה באתם אלסלאם ויסאלה פי אגובה כותב הו . . . . .</li>
<li>בן עלי אלחבר ושלום</li>
</ol>
                    
                        <h3>Bottom margin, Address:</h3>
                    
                        <ol>
<li>مولاي الفرناس الكوهين النامان ابو الحسن [علي] بن يعيش من والده حـ[ـسن]</li>
<li>اطال الله بقاه وادام عزه وتايده وسـ[ـلامتـ]ـه الفسـ[ـطـ]ـاط</li>
</ol>
                    
                </div>
            
        </section>
    </body>
</html>
