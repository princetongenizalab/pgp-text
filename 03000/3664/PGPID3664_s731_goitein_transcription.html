
<html>
    <head>
        <title>Transcription of Letter: T-S 8.9</title>
    </head>
    <body style="max-width: 860px; margin: auto">
        <h1>Transcription of Letter: T-S 8.9</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-00009/canvas/1">
                    
                    
                    
                        <ol>
<li>בסם אללה אלרחמן אלרחמן(!)</li>
<li>אטאל אללה יאבני בקאך ואדאם איאם סלאמתך וכאן לך ומעך</li>
<li>וליא וחאפצא פי גמיע אמורך כתאבי אליך ען סלאמה ועאפיה</li>
<li>פי גמיע אמורך (!!) ונעלמך יאבני אן תבעד כתבכם ובלגני מא</li>
<li>גאז עליכם פטריק וכתבת אליכם כתאב ואתנין ולם נרא לכם</li>
<li>כתאב ולא גואב חתא וצל לי כתבכם (!) אלעזיז עלי ושרחת מולי</li>
<li>בעד מא גאז עליכם . . פנחמד אלבארי עלי [[תמלך]] חסן אל</li>
<li>עאקבה חו. חמד ושכר אלדי יגדד עליכם אחסאנה דאים</li>
<li>בדא יאביסלימאן יא/ח/ביבי אנא ראציא(!) ענך [ [. . .] ] אלבארי יכן</li>
<li>ראצי ענך וסעה יאחביב בחקי עליך ודיעתי ענדך</li>
<li>אבו טייב ארפק ביה כמא תרפק בנפסך ולא תעטיה כל . . . .</li>
<li>ביסא והדי קלבי [[כמא]] והאדי הי מ. . . . . אדא גאני כתאב</li>
<li>אבי טיב(!) ישכר פאן שכר פאנת תחג ללה וסעה יאחביבי מא</li>
<li>אנת מא תוצא פלמן אלעקל ולדין ואלוסם כאן גריב מעך</li>
<li>לכנת תחפצה וכיף אכוך וכיף אן עמלתה אוצלת אלי צרור</li>
<li>אלי קלבי אלבארי יעטיך כל מא תשהי וסעה אדא וגהת</li>
<li>כתאב אשכר פיה[[א]] נסים פאנה מא קצר יפתקדני פי .כל</li>
<li>וקת והו יסל ען כתבכם ואשכרא אבו ברהם (!) בן אלזני [[וכוייה]]</li>
<li>ואבו יחיה פאנהם מא חפצכם אחד גיר הולאי אלג אנאס</li>
<li>פאנהם יסלו ענכם ויקראו כתבכם ויסלו ען אחואלנא</li>
<li>וסעה ההאללה בחקי עליך ובמא קצם אללה מן חקי עלי[ך</li>
<li>לא תוגע קלב אבו טיב וארפק ביה כל מא תצתטיע(!)</li>
<li>וחוטו כמא יחפץ לך אלבארי אלחסנאנת[[ף]](!) ויכן לך עזי.</li>
<li>ודליל אבדא וסעה אכברני אש בינכם ובין אלצרקוצי</li>
<li>חית כרק פי ערצכם עצים ו/י/קל פי כתאבה מ. .ה</li>
<li>אן אבו סלימאן יחסב נפסה מן סמא אגזל וכאן מא יס.</li>
<li>אחד גירה וסעה לא תכן מע כלך אלי כיר מן מא כנת</li>
<li>פאנת [מכא]ן אבוכם אליום וכץ נפסך אלשריפה אלסלם</li>
</ol>
                    
                        <h3>Right margin, diagonal lines written in same direction.</h3>
                    
                        <p>וסלם עליך | ורחמת אללה | וברכתה אלסלם | ואלסלם אליך</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-00009/canvas/2">
                    
                    
                    
                        <h3>Verso.
Top margin. Address.</h3>
                    
                        <p>אלי אבי סלימאן דאוד אבן נעמן מן ואלדתה</p>
<p>אטאל אללה בקאה יצל ברקה אן שאללה</p>
                    
                </div>
            
        </section>
    </body>
</html>
