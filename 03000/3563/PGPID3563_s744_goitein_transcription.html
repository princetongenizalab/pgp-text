
<html>
    <head>
        <title>Transcription of Legal document: T-S 24.28</title>
    </head>
    <body style="max-width: 860px; margin: auto">
        <h1>Transcription of Legal document: T-S 24.28</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00024-00028/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתמות ידנא לתחתא כן הוה חצרת אלינא נאגיה</li>
<li>הנקראת סת חדק בת מר ור יוסף נע וקאלת לנא בעד אן צחת לנא מערפתהא באלוגוה אלתי</li>
<li>תצח מערפה מתלהא בהא ובאסמהא ושכצהא ונסבהא אשהדו עלי ואקנו מני מעכשו</li>
<li>ואכתבו ואכתמו עלי בגמיע אלאלפאט אלמחכמה ואלמעאני אלמוכדה ובכל לישאני</li>
<li>דזכואתא וסלמו דלך אלי אלשיך אבי אלסרור מר ור ששון זוגי בר מר ור נתן הזקן נע ליכון</li>
<li>בידה לליום ובעדה חגה וותאק אנני מקרה ענדכם באוכד מעאני אלאקראראת</li>
<li>פי צחה מני וגואז אמר טאיעא מן גיר קהר ולא גבר ולא אכראה ולא סהו ולא גלט</li>
<li>ולא עלה בי מן מרץ ולא גיר דלך מן גמיע מפסדאת אלשהאדה קד אבראתה מן גמיע</li>
<li>אלדעאוי ואלמטאלבאת ומן סאיר אלעלק ואלתבעאת אלתי תתגה לי עליה פי גמיע מא גרי</li>
<li>ביננא מן סאיר אצנאף אלמעאמלאת עלי אכתלאף אגנאסהא מן כתובה ומוכר ודין</li>
<li>וגיר דלך מימות עולם ועד עכשו בראה כאמלה תאמה נאגזה פאצלה קאטעה</li>
<li>חאסמה לסאיר אלדעאוי בראה קבץ ואסתיפא בראה לא רגעה בעדהא במטאלבה</li>
<li>בראה לא שרט עלי'הא ולא חגה תבטלהא ולא תאויל יעלהא בראה מני אנא נאגיה</li>
<li>פי חיותי ומן וראתי בעד ופאתי ללשיך אבו אלסרור מר ור ששון דנן פי חיותה</li>
<li>ולוראתה בעד ופאתה מכל דר ומר ומכל דין ודברים ומכל דבר הקרוי ממון ומכל</li>
<li>אונאה ותרעומת מדיני אדם ודיני שמים ומכל טענה וערערה מטענת בארי</li>
<li>ומטענת שמא ומכל תביעא(!) ומכל אלה וקללה וחרם ונידוי ושבועה ושמותא סתם</li>
<li>ופרוש ומהנעלת כל בית דין בין בדיני ישראל בין בנימוסי אמות העולם אד לם יבק</li>
<li>ענדה ולא ענד ולדה מ אפרים הנקרא בנין ולא פי קבלהם ולא פי גהתהם חק מן גמיע</li>
<li>אלחקוק ולא שי מן ס[איר אל]אשיא לא דראהם ולא דנאניר ולא דהב ולא פצה לא מצארה</li>
<li>ולא חדיד ולא נחאס ולא קצדיר ולא רצאץ ולא בצאעה ולא תגארה ולא שרכה ולא</li>
<li>מצארבה ולא מן מוכר ולא מן מוקדם ולא מן נדוניא ולא אצל ולא באקי ולא רבח</li>
<li>ולא כסראן ולא רחל ולא אתאת ולא קמאש ולא דין ולא נסיה ולא ודיעה לי ולא ודיעה</li>
<li>אודעתהא לגירי ולא ודיעה אודעהא לי גירי ולא שי מן סאיר אלאשיא אלדי ימתלכוהא</li>
<li>אלנאס ויתעאמלו בהא תחת כל השמים מן קליל וכתיר וגליל וחקיר משוי פרוטה</li>
<li>ולעילא ולא דין ולא דיין ולא פיקר ולא הימר ולא מימר ולא משמע ולא מידן ולא מזכא</li>
<li>ולא תיגר ולא מצו ולא טענה ולא ערערה ולא שבועה ולא גלגול שבועה ולא שמותא</li>
<li>ואפילו חרם סתם והרי הם פטורים מכל אנפי דשבועות והרי הם בהתר גמור</li>
<li>ובמחילה גמורה בפה ובלב בעולם הזה ולעולם הבא וקד מחלת להם מעכשו</li>
<li>כל סהו וכל גלט וכל גזת וכל גבינה וכל תרך וכל פשרה גרת ביני ובינהם מימות</li>
<li>עולם ועד עכשו מא עלמת בה ומא לם אעלם בה מא אנכשף לי ומא לם ינכשף</li>
<li>לי כאין מא כאן ובאלג מא בלג וכתבת להם הדא אלכתאב ליכון בידהם וביד</li>
<li>וראתהם בעדהם אריך ושריר וקיים ומוחזק דיזכון ביה בכל בתי דינין לעלם</li>
<li>לא כאלאסנאדאת ולא כמצאדיר אלכתב אלא כאוכד ואתקן מא סטרוה רבותינו</li>
<li>זל פי כתב אלאבארי פמא אדרכהם או אדרך וראתהם בעדהם מן קבלי או מן</li>
<li>קבל וראתי בעדי פי שי מן הדה אלאברי כאן עלינא תכליצהם ואבראה[ם . . .</li>
<li>ותתבית הדה אלאברי באידיהם ואלקיאם להם בכל מונה וכסראן תלזמהם</li>
<li>פי דלך וכל כתבי בכל כתב ולשון דיפקון למרעם ולבטולא ית שטרא דנן בטילין</li>
<li>אינון מעכשו קדמיכון וחשיבין כחספא בשוקא דלית ביה ממש ולכל בית</li>
<li>דין דיפקון לא ליעבדון דינא מנהון ובטילית נמי כל מודעי ותנאי דמסירין לי</li>
<li>מר ור ששון דנן ולולדה מ אפרים דנן במנא דכשר למקניא ביה בכל מה</li>
<li>דכתיב ומפרש לעילא ושהדותא דא כתבנא וחתמנא ויהבנא למר ור</li>
<li>ששון דנן דליהוי בידיה לזכו ולראיה וכאן דלך פי אלעשר אלאכר מן חודש</li>
<li>אייר דשנת אלפא וארבע מאה ושיתת עשר שנין למניינא דרגיליננא ביה</li>
<li>בפסטאט מצרים דעל נילוס נהרא מותבה שריר ובריר וקיים</li>
</ol>
                    
                </div>
            
        </section>
    </body>
</html>
