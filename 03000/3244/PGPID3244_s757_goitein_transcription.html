
<html>
    <head>
        <title>Transcription of Letter: T-S 13J15.21</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00021/canvas/1">
                    
                    
                    
                        <ol>
<li>כתבי(!) אל אלולד אלעזיז אדם(!) אלה בקאה ובקאך ומן חסן</li>
<li>אלתופיק לא אכלאה הו יסלם עליכם כתיר ולא יפעל .והך</li>
<li>עבדו באן מא בקה יבצר מוטנו ואן כאן פי קלבך</li>
<li>טלוע אטלע פאן אלכבז שבעה בדרהם ואני בכיר פי דלך</li>
<li>נעמה ענד שיכי לא תשאל מא גרא עליא(!) ועלא א[בן</li>
<li>מן אכתך מן גיהת אשקה והי כאיפה מן גיהת</li>
<li>לא תבעתהא ואכדהא בשר ואן אלדי אעתהם באלמלחף</li>
<li>אלכל קאעדין ותכון חתא תבעת אלמלאחף או תגיבהם</li>
<li>ואן צאחבת אלתקניעה אלחרירי אלדי קאלת לך תבעתה</li>
<li>פצתהא קאעדא תתנאך ואן אכו צהרך אשחאק</li>
<li>אלשושיה קאל אועדני בהא ומא יגיבהא לי פאן כאן</li>
<li>יכאף אנא נבעת לו פצתהא קאלך ולדך לונך תקטע</li>
<li>פצתהא מן פמך לא תטלע אלא בהא ולא תטלע</li>
<li>אלא באלתקניעה אלחרירי פאנה יא אלכל ולא תטלע</li>
<li>אלא בלמלאחף פאנהם אלכל יתנוך [ת]טלע בלמלאחף</li>
<li>וקאלך בלא יא שידי אי וקת אמא טלעת ביע</li>
<li>אלנמא גש בתאעו וכמל עליהם מן ענדך ואשתרי</li>
<li>לי קבטייתין אמלאח משפע וביצה לשבת</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00021/canvas/2">
                    
                    
                    
                        <h3>Verso.</h3>
                    
                        <ol>
<li>קאלך יא שידי אלגבה בתעתו אבעתהא לי מע איש</li>
<li>מן טלע פאנהו ישתי בהא פאנה וקלבו ענד אמו</li>
<li>לא ירקד מן אגלהא פאן קלבו ענדהא ענדהא</li>
<li>איש פיש יחשן אלה כלאצהא אן אלא אלא אתלע</li>
<li>לאני מא בקית נקעד שי נאכד פי דיאר מצר הו</li>
<li>קאעד יתנאכם תגו יאכדכם וירוח אלשאם פאן מא</li>
<li>ענדו שי יעקו פאן גמע פציצה ואני גירת אש</li>
<li>כאדה טלעת עיט. יעקוב בלפצל ישלם עליך</li>
<li>וקאלך הו ענדי פלדכאן וקאלך יעקוב פאנהו</li>
<li>עזיז ענדי והו וצגארו מעכם לשאם(!) ושאלום</li>
<li>אשלאם עליכם ועלא אמי ועלא אכותי ועלא /א/בי</li>
<li>ואהלך ישלמו עליך ולשלאם</li>
</ol>
                    
                        <h3>Bottom margin, parallel lines written upside down. Address.</h3>
                    
                        <ol>
<li>יצל אלכתאב לשמאעיל אלולד אלעזיז לשכנדריה אלמחרושה</li>
<li>מן ענד יעקוב</li>
</ol>
                    
                </div>
            
        </section>
    </body>
</html>
