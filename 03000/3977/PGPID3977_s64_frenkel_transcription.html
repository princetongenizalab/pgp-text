
<html>
    <head>
        <title>Transcription of Letter: CUL Or.1080 J112</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J112</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00112/canvas/1">
                    
                    
                    
                        <h3>Recto</h3>
                    
                        <ol>
<li>[ ] כלאצי</li>
<li>אלנביל אלפאצל אלמשהוד פי אל</li>
<li>בלאד למא ראיתה תתעוק מן אבו אל</li>
<li>מכארם בן בקא ומע יוסף בן איוב פי</li>
<li>ורטאת הי אפעאלה וטראיקה כשית</li>
<li>אן יפותני ויהרב לי פנחתאג נקף אלי</li>
<li>אלסלטאן בטלועה והרובה מן אלשריעה</li>
<li>ומא צבר לי אלי אן אצל ואנפדת אליה</li>
<li>רקעה עלי יד אלצביאן אולאד אלמקדסי</li>
<li>נקול לה תוקף בעד כלאצך מן ורטאתך</li>
<li>ה' איאם ואחדה אריד ממא אקפל אל</li>
<li>היכל ולא אפתחה אלי אן ינפד סיידנא</li>
<li>אלרייס רקאץ כלפך ואקף לסלטאן פיך</li>
<li>ועבדהא יסאל פיאלאנעאם עליה ואל</li>
<li>אחסאן אליה באן יסאל אלרב רבינו אלעזר</li>
<li>יבחת לי פי אלנטר פי אעקתה פאנני</li>
<li>שיך אן כביר וקצדו תעבי ווכלת אלשיך</li>
<li>אבו זכרי פי אעקתה לי לאן נאיב</li>
<li>חצרתה אלדיין מא ינצפני מנה וקאל</li>
<li>לה אן גאב עדים אנפד בית דין פיך</li>
<li>אלחכם הונא ענדנא ונכתבה לה במא</li>
<li>לזמך וכתבנא לה כטוטה לדיאן</li>
<li>באנפאד מא לזמך לאנני מא נסתופי</li>
<li>מא ילזמה אלא הונא מוצע אן תבת חקי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00112/canvas/2">
                    
                    
                    
                        <h3>ע"ב</h3>
                    
                        <ol>
<li>אם יכון אלאסתיפא אן גאב ואן חצר</li>
<li>אן לם ילזמה אלשרע יגלס יוצל מעי</li>
<li>מא יכלצ[ ] ם פיה מא ילזמה</li>
<li>ונאכד כטוט בתי דינים ואלחאצרין</li>
<li>בדלך ונסאפר נוקף עליה נאיב חצרתך</li>
<li>ואן גלס פהו אלאפצל לה והמקום</li>
<li>ברוך הוא יכפיל שכרך מן השמים</li>
<li>ואן כאן צואב תוקף עלי רגעתי בית דינך</li>
<li>פלחצרתהא עלו אלראי פי דלך</li>
</ol>
<p>הערות</p>
                    
                </div>
            
                <div data-canvas="https://geniza.princeton.edu/documents/3977/iiif/canvas/1/">
                    
                    
                    
                        <h3>Recto</h3>
                    
                        <ol>
<li>ה'נאטר' הוא מפקח הדיואן בביורוקרטיה הפאטמית.</li>
</ol>
                    
                </div>
            
        </section>
    </body>
</html>
