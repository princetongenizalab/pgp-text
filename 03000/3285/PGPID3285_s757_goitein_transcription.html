
<html>
    <head>
        <title>Transcription of Letter: T-S 13J18.6</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00006/canvas/1">
                    
                    
                    
                        <ol>
<li>בשמ רחמ</li>
<li>וצל כתאב הדרת כגק מרנו ורבנו נתן</li>
<li>הכהן החבר המעולה ישמרו שומר ישראל</li>
<li>ויעזרו וקראתה ופהמת מצמונה וסררת</li>
<li>בסלאמתכם אללה ידימהא ואשתהי מן</li>
<li>תפצלהא אן אמכן ארסאל אלמתכתה אלי</li>
<li>דמיאט אפעל פהו יואפקני ויכון ארסאלהא</li>
<li>אדא פרגהא אלי מניה זפתא אלי מקדמהא</li>
<li>והי תצלני ואלכרסי מא וצלני וקד אנפדנא</li>
<li>עשר דראהם נריד בהא מן ברכאת בגאההא</li>
<li>תמן רבע באן טייבה וירסל לי מע מוצל</li>
<li>כתאבי אבו סהל אלעטאר הו פי אלמרבעה</li>
<li>והו תקה ואן כאנת אלכרקה פרגת אבעתהא</li>
<li>מעה ואלכרסי הו פי אל דוכאן ואנא אקבל</li>
<li>ידך ואכרמך באגל סלאם ומן ענדך ועלי</li>
<li>וואלדתה יקבלו ידכם ושלום ישע יקרב</li>
<li>וקד ארסלת עריצי כאן כליע ומכלף כליע אן</li>
<li>סאר בן כאלתי תדפעהם לה יוצלהם לבנת</li>
<li>אלמרה זוגה עמאר בן אלבדוי ווציה יא</li>
<li>מולאי יחתפץ בהם ויוצלהם ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00018-00006/canvas/2">
                    
                    
                    
                        <h3>Verso.</h3>
                    
                        <ol>
<li>הדרת כגק מרנו ורבנו נתן משרתו טוביהו</li>
<li>הכהן החבר המעולה בר הכהן בר עלי</li>
<li>שלמה הכהן החסיד נע הכהן המעולה זל</li>
</ol>
                    
                        <h3>Top margin, parallel lines written upside down.</h3>
                    
                        <ol>
<li>וצל כתאב מולאי אלחזאן אלגליל</li>
<li>וקראתה ופהמת מצמונה</li>
<li>ואמא מא דכר מן אמר אלדפתר</li>
<li>פקד כתב בעצה ונקום [ב]ה</li>
</ol>
                    
                        <h3>Bottom margin, parallel lines written upside down.</h3>
                    
                        <ol>
<li>נס[יו]ן הקלמ[ס] . . . הדיו לידע מה</li>
<li>כ . יו . הלו תדע על</li>
</ol>
                    
                </div>
            
        </section>
    </body>
</html>
