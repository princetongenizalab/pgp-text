
<html>
    <head>
        <title>Transcription of Letter: T-S 13J17.15</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.15</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00015/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">בסם אללה אלעטים &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; [למולאי] אלשיך אבי סעיד</span></li>
<li><span lang="he">כתאבי יאסידי ומולאי אטאל אללה בקאך ואדאם עזך ותאידך וסעאדתך וסלאמתך</span></li>
<li><span lang="he">ונעמתך מן אלאסכנדריה מסתהל טבת אקד[מה] אללה עליך באימן קדום ואלחאל</span></li>
<li><span lang="he">סלאמה ונעמה ואלחמד ללה רב אלעאלמין וצלת כתבך יאמולאי ווקפת מנהא</span></li>
<li><span lang="he">עלי מא תצ'מן מן סלאמתך אדאמהא אללה לך וחמדת אללה עלי דלך דכרת אמ</span></li>
<li><span lang="he">אלגרתין אלזית ואללה אלעט'ים מא פרטת פיהא ואני [ &nbsp; &nbsp; &nbsp; &nbsp; &nbsp; ]לם אלדי הי ענדה</span></li>
<li><span lang="he">ויועדני בהא [&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ידפעהא אלי [[אלי]] אלנותי אלדי סלמתהא [ &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;ישדך מא יוגד ואנא אן שא אללה אקבצ'הא מנה דכרת אמר צאבון סידי אבו סחק</span></li>
<li><span lang="he">ברהון בן עמך והו מ'א יסוי באסכנדריה ג' דנ' אלי רבע כמא [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] לה</span></li>
<li><span lang="he">&nbsp;וכדלך אלרצאץ באקי ואלקטעה אלכחל חמלהא בן אל [ &nbsp; &nbsp; &nbsp; &nbsp; &nbsp; ] דאר עבד לאני</span></li>
<li><span lang="he">&nbsp;גהדת פיהא וגמעת בינה ובין וכיל דאר בן גית ולם אגד באסכנדריה מן [&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;יטלע מן אצחאבנא אנפד לה אלמרגאן מעה לאן בן סמחה איצ'א סאלני פי</span></li>
<li><span lang="he">&nbsp;חמלה קבל יצל כתאבך יאמולאי סלמך אללה וקד ערפתך פי כתבי אלמתקד[מה]</span></li>
<li><span lang="he">&nbsp;אן אלדי תצל באסכנדריה מע מא ארגו אן תשתמל לך כ' חמל וקד וצל קארב</span></li>
<li><span lang="he">&nbsp;בן אבי עקיל אלסגיר אלדי כאן משתי באסקאלה [הו] יסאפר אלי אלגרב ולם ינשא</span></li>
<li><span lang="he">&nbsp;באסכנדריה מן סנין אחסן מן האדי אלד' מראכב אלדי אנשית פי האדי אלסנה</span></li>
<li><span lang="he">&nbsp;אללה תעאלי יערפנא ואיאך ברכתהא ולא יוקפנא עלי מכרוה וקד קבצ'ת אל</span></li>
<li><span lang="he">&nbsp;מזוד אלאשנאן מן עשארי מסבח לאן מסבח לם יצל פיה אלי אסכנדריה דכרת</span></li>
<li><span lang="he">&nbsp;אן אנפדת פי שרא ערצתין אלי אבוציר אללה תעאלי לא יעדמני תפצ'לך</span></li>
<li><span lang="he">&nbsp;פאחיב יאמולאי אן תחרץ לי פי וסק אלקליל לאסין לאן מא ראית עלי רוחי</span></li>
<li><span lang="he">&nbsp;פי האדי אלסנה דנא' ואנת תעלם אן עלי מון וקד כאן בקי לצמח אלפאסי</span></li>
<li><span lang="he">&nbsp;ענדי ד' דנ'נ' ותמן אנפדת מעה ה' דנ'נ' אחמדיה וזנהא ד' דנ'נ' ותלתין וכתבת מעה</span></li>
<li><span lang="he">&nbsp;כתאב לסידי אבי אסחק אברהם אלקאבסי אן יקבצ'הא מנה וידפע לה ד' דנ'נ' ותמן</span></li>
<li><span lang="he">&nbsp;וקד כלפה פאחיב יאמולאי אן תתפצ'ל ותקבץ' מנה אלה' דנ' אחמדיה ותדפע</span></li>
<li><span lang="he">&nbsp;לה [ד'] דנ'נ' ותמן גיאד ותכרג אנת סלמך אללה אלאחמדיה פי שי תשתריה לאן</span></li>
<li><span lang="he">&nbsp;ליס ענדנא במצר שי ומא בקי לי תתבתה לי ענדך מע תמן אללאסין פאחיב</span></li>
<li><span lang="he">&nbsp;לא תפרט לי פי דלך לאן אלרגול רגול סו ואמא אתכאלי פי דלך עלי אללה תעאלי</span></li>
<li><span lang="he">&nbsp;ועליך ואנא מנתצ'ר לכתאבך בקבצ'ך האדי אלדנ'נ' מנה פאחיב לא תתואנא פי דלך</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">וכדלך לי ענד אבי אל</span></li>
<li><span lang="he">פצ'ל צהר מולאי אבי זכרי</span></li>
<li><span lang="he">אלטביב אדאם אללה עזה</span></li>
<li><span lang="he">די'נ' ונצף קיר' אחיב תתפצ'ל</span></li>
<li><span lang="he">חסל סידי אבי אסחק</span></li>
<li><span lang="he">ברהון בן עמך אן כאן</span></li>
<li><span lang="he">קבצ'ה מנה או תקבצ'ה לי</span></li>
<li><span lang="he">מנה ותכתבה לי פי חסאבי</span></li>
<li><span lang="he">פמא אחתאג אוכד עליך</span></li>
<li><span lang="he">&nbsp;פי דלך וחסאבה פי רקעה</span></li>
<li><span lang="he">&nbsp;דרג כתאבי האדי וקד</span></li>
<li><span lang="he">&nbsp;כנת כתבת לך פי אל</span></li>
<li><span lang="he">&nbsp;כתב אלמתקדמה אן</span></li>
<li><span lang="he">&nbsp;קבץ' סידי אבו זכרי</span></li>
<li><span lang="he">&nbsp;בן קיומה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00015/canvas/2">
                    
                    
                    
                        <h3>Verso, upside down (right side up in original orientation, per Gil)</h3>
                    
                        <ol>
<li><span lang="he">אלקפל אלואחד אלדי כאן עלי אלמכזן לאן דכר אנה לה ואן אנת סלמך אללה קלת לם אקבצ'ה</span></li>
<li><span lang="he">מן אלמכזן ואנא מראעי ללמכזן פי כל וקת וקד טלבני [[ &nbsp; &nbsp; &nbsp; &nbsp; ]] וכיל אלדאר טלב עט'ים</span></li>
<li><span lang="he">פי אלאגרה מן אלמכזן וקד כנת דפעת לה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אלמתקדמה רבאעי פתכתב</span></li>
<li><span lang="he">לי אן כנת אדפע לה שי ולאני איצא מא דכלת א[&nbsp; &nbsp; &nbsp; &nbsp; &nbsp; ]ר אלמכזן יטלבני קראת</span></li>
<li><span lang="he">עליך אתם אלסלם ועלי סידי אבי אסחק ברהון אלסלם וסידי אבי יחיי אלסלם ותערפה אן</span></li>
<li><span lang="he">אלדי אנפקת עלי אלאעדאל אלמכלוטה נחו י'ט' די'נ' ונצף זאיד נאקץ וענד וצולה אלי אסכנדריה</span></li>
<li><span lang="he">יקף עלי אל[חסאב &nbsp; &nbsp; ] וצח לה פי אלעדל אלדי אוביע באסכנדריה בעד אלמאונה ט'ו' די'נ'</span></li>
<li><span lang="he">ותלת ותמן ודאנק וחבה ולעל תשתרי לי ענד אנחדארך אוקיתין מדאד מן אלעגמי</span></li>
<li><span lang="he">אלדי עלי באב אלגאמע ורזמה אקלאם מן אלדי תגי מן אלפיום ואלסלם וקד יאמולאי</span></li>
<li><span lang="he">&nbsp;כתבת אליכום פי מא גרי עלי מן כביצה ומא עמל בי פלם תעמלו לי פי דלך שי</span></li>
<li><span lang="he">&nbsp;וקד צח ענד גמיע אלאסכנדראנין אן אלמגארבה כתבו כתאב ואכאפו מנה ובאללה אל</span></li>
<li><span lang="he">&nbsp;עטים לם תעמלו פיה שי וכאן למגרבי ענדהום קימה ואנא ואללה יאמולאי לו</span></li>
<li><span lang="he">&nbsp;כאנת לך חאגה פי ספר לכנת פארח בקצ'אהא ואנא כתבת לך וסאלתך אלסואל אלעט'ים</span></li>
<li><span lang="he">&nbsp;פי אמר האדי אלכתאב פלם תעמלו פיה שי פאחיב מנך אן תתפצ'ל ותוכד עלי מולאי</span></li>
<li><span lang="he">&nbsp;אלשיך אבי זכרי פי אמר אלכתאב ולא תתואנא לי פי דלך ואלסלם וקד קבצ'ת אלגרתין אל</span></li>
<li><span lang="he">&nbsp;זית פי סאעתנא האדי מצ'יה לבן אלדאודי סאלתה פיהא וגעלת מן סאלה וקד קבצ'תהא</span></li>
<li><span lang="he">&nbsp;והי ענדי פי אלמכון ולולם אתקל עליה למא עטאהא לאחד לאנה טמע פיהא</span></li>
</ol>
                    
                        <h3>Verso (upside down in original orientation, per Gil)</h3>
                    
                        <ol>
<li><span lang="he">[לסידי ומול]אי אבי סעיד יוסף בן מוסי בן ברהון נ'נ'&nbsp; &nbsp; &nbsp; &nbsp; שאכרה אברהים בן פראח נ'נ' &nbsp; &nbsp; &nbsp; &nbsp; &nbsp; &nbsp; &nbsp; אסכנדראני</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;תאהרתי</span></li>
<li><span lang="he">אטאל אללה בקאה ואדאם עזה ותאידה וסעאדתה</span></li>
</ol>
                    
                </div>
            
        </section>
    </body>
</html>
