
<html>
    <head>
        <title>Hebrew Translation of Letter: T-S 13J17.15</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J17.15</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00015/canvas/1">
                    
                    
                    
                        <h3>recto</h3>
                    
                        <ol>
<li>(2−1) בשם אלוהים הנורא. לאדוני ורבי אבו סעיד. אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך</li>
<li> </li>
<li>ואת חסדיו לך, מאלכסנדריה, בא' בטבת, ימשיך לך אותו אלוהים, המשך מוצלח ביותר, שלומי</li>
<li>טוב, ואני מאושר, תודה לאל ריבון העולמים. הגיעו מכתביך, אדוני, וקראתי בהם</li>
<li>את הכלול בהם על שלומך יתמיד לך אותו אלוהים, והוריתי על זאת לאלוהים. כתבת על עניין </li>
<li>שני כדי השמן. בשם אלוהים הנורא, לא התעלמתי מהם .... שהם אצלו</li>
<li>ויבטיח לי את הדבר.... ימסור אותם לבעל האונייה אשר מסרתי אותם ....</li>
<li>יארוז בשבילך מה שיימצא, ואני, ברצון האל, אקבל אותם ממנו, כתבת על עניין הסבון של אדוני אבו אסחק</li>
<li>ברהון בן דודך, והוא אינו שווה באלכסנדריה ג' דינרים פחות רבע כפי ....</li>
<li>כמו כן העופרת נשארה : וחבילת הפוך הוביל אותה בן ה.... (אל) ביתו של עבד, כי אני</li>
<li>השתדלתי בעניינם והפגשתי אותו עם הממונה על ביתו של בן גית, אבל לא מצאתי באלכסנדריה מישהו ....</li>
<li>העולה מקרב אנשינו כדי לשלוח לו עמו את הפנינים הקטנות, כי גם בן שמחה ביקש ממני </li>
<li>לשלוח אותן, לפני בוא מכתבך אדוני, ייתן לך אלוהים שלום. כבר הודעתי לך במכתבי הקודמים</li>
<li>שמה שיגיע לאלכסנדריה יחד עם מה שאני מקווה שיצטרף לך, יהיו כ' משואים. כבר הגיעה האונייה</li>
<li>של בן אבי עקיל, הקטנה ששהתה במשך החורף ברציף, היא תפליג אל המגרב. לא בנו</li>
<li>באלכסנדריה מזה שנים אוניות טובות מאלה הד' שבנו בשנה זו,</li>
<li>אלוהים יתעלה יודיע לנו ולך את ברכתה ואל יראה לנו שום דבר רע. קיבלתי את</li>
<li>אריזת האלקלי מן ה'עשארי' של מצבח, כי מצבח לא הגיע בו לאלכסנדריה; כתבת</li>
<li>ששלחת לקנות שני שולחנות(?) בשביל בוציר, אלוהים יתעלה אל ימנע ממני את חסדך.</li>
<li>רצוני, אדוני, כי תשתדל למעני בעניין ההעמסה של אותו 'לאסין' מועט, כי לא ראיתי אצל עצמי</li>
<li>בשנה זו כספים, וידוע לך שאני חייב בהוצאות. נשארתי חייב לצמח אלפאסי</li>
<li>ד' דינרים ושמינית; שלחתי עמו ה' דינרים 'אחמדי', משקלם ד' דינרים ושני שלישים, וכתבתי על ידו</li>
<li>מכתב אל אדוני אבו אסחק אברהם אלקאבסי כי יקבל אותם ממנו וימסור לו ד' דינרים ושמינית,</li>
<li>אבל הוא איחר אותו. רצוני, אדוני, כי תואיל לקבל ממנו את ה' הדינרים 'אחמדי' ותמסור </li>
<li>לו ד' דינרים ושמינית טובים ותוציא אתה, ייתן לך אלוהים שלום, את (הדינרים) 'אחמדי' על קנייה כלשהי, כי</li>
<li>אצלנו בפסטאט אין כלום. ומה שנשאר לזכותי, תרשום לזכותי אצלך, יחד עם התמורה בעד ה'לאסין'; אבקש ממך, אפוא,</li>
<li>שלא תתרשל לי בזאת כי האדם הוא אדם רע, ואני סומך בזאת על אלוהים יתעלה</li>
<li>ועליך, ואני מחכה למכתב ממך, שקיבלת את הדינרים האלה ממנו, ואני מבקש: אל תזניח זאת. </li>
</ol>
                    
                        <h3>recto, right margin</h3>
                    
                        <p>כמו כן חייב לי אבו אלפצל, חתן אדוני אבו זכרי הרופא, יתמיד אלוהים את גדולתו, דינר וחצי קיראט, רצוני כי תואיל לשאול את אדוני אבו אסחק ברהון בן דודך אם גבה זאת ממנו, או תגבה לי אתה ממנו ותרשום לי זאת בחשבוני; אין צורך שאזרו אותך בעניין זה. חשבונו נמצא ברשימה המצורפת למכתבי זה. במכתבי הקודמים כבר כתבתי לך שאדוני אבו זכרי בן קיומה לקח </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00015/canvas/2">
                    
                    
                    
                        <h3>verso</h3>
                    
                        <ol>
<li>את המנעול האחד שהיה על המחסן, כי אמר שהוא שלו ושאתה, ייתן לך אלוהים שלום, כתבת שלא .... קיבלת אותו</li>
<li>מן המחסן, והלוא אני דואג למחסן כל הזמן. הממונה על הבית דרש ממני דרישה עצומה</li>
<li>בעד שכר המחסן ושילמתי לו לפני כן .... (בעד השנה?) הקודמת רבע דינר. כתוב לי אפוא </li>
<li>אם עלי לשלם לו משהו, כי אני לא נכנסתי .... המחסן דורש ממני. אני שולח</li>
<li>לך את מיטב דרישות השלום ולאדוני אבו אסחק ברהון, דרישת שלום ולאדוני אבו יחיא, דרישת שלום והודע לו כי</li>
<li>על המשואים שבשותפות הוצאתי י"ט דינרים וחצי בקירוב, פחות או יותר. כאשר יגיע לאלכסנדריה</li>
<li>יקרא את החשבון ....; הסתכם לו בעד המשאוי שנמכר באלכסנדריה, אחרי ההוצאות, ט"ו דינרים</li>
<li>ושליש ושמינית ודאנק וחבה. כאשר תיסע, קנה לי בבקשה שתי אוקיות דיו מן ה'עג'מי'</li>
<li>אשר על יד השער של המסגד הגדול, וחבילת עטים המגיעים מהפיום. ושלום. ועוד, אדוני, </li>
<li>כתבתי לכם מה שעבר עלי מצד כביצה וכיצד התעלל בי, והנה לא עשיתם לי בזאת דבר.</li>
<li>כל אנשי אלכסנדריה יודעים היטב שהמגרבים כתבו מכתב ונבהלו ממנו; חי אלוהים</li>
<li>הנורא, לא עשיתם דבר בעניין זה. למגרבי אחד היה אצלם סכום כסף. ואני, חי אלוהים, אדוני, אילו</li>
<li>היה לך צורך בנסיעה, הייתי שמח למלא אותו בשבילך; ואני כתבתי לך וביקשתי ממך בקשה גדולה</li>
<li>בעניין המכתב הזה, אבל לא עשיתם בו דבר. רצוני ממך שתואיל ותזרז את אדוני</li>
<li>ורבי אבו זכרי בעניין המכתב, ואל תתרשל לי בזאת, ושלום. כבר קיבלתי את שני כדי</li>
<li>השמן, ממש ברגע זה, למאור אצל בן אלדאודי. שאלתי אותו עליהם ושלחתי אחרים לשאול אותו, וכבר קיבלתי אותם.</li>
<li>והם אצלי במחסן; לולא לחצתי עליו, לא היה נותנם לאיש, כי הוא חמד אותם. </li>
</ol>
                    
                        <h3>verso, address</h3>
                    
                        <p>לאדוני ורבי אבו סעיד יוסף בן מוסא בן ברהון נ"נ תאהרתי, ייתן לו אלוהים אריכות ימים ויתמיד את גדולתו ואת עזרתו לו ואת אושרו ; המודה לו, אברהים בן פראח נ"נ האלכסנדרוני. </p>
<p> </p>
                    
                </div>
            
        </section>
    </body>
</html>
