
<html>
    <head>
        <title>Hebrew Translation of Letter: T-S 13J28.2</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J28.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00002/canvas/1">
                    
                    
                    
                        <h3>recto</h3>
                    
                        <ol>
<li>שלחתי לך לפני כן, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך ויכה את אויביך, מכתבים אחדים שלא ספרתים,</li>
<li>אבל לא קיבלתי ממך תשובה אף על אחד מהם; אקווה שאלוהים יתעלה מעסיקך בדברים טובים, ואולם אתה יודע, אדוני, כמה אני מודאג</li>
<li>מכמה סיבות וכמה אני מצפה ומשתוקק למכתב ממך, כדי שאדע את הנעשה. אין לי ספק שמכתבי הגיעו אליך.</li>
<li>פירטתי לך מה אבד לנו בשיירה עם אותו 'שכטור' אומלל, אלוהים יתעלה ימציא לך ולנו חילופין במהרה.</li>
<li>ועוד כתבתי לך על החרדה שבלבי ממה שעבר על דודי, אחי אמי, כשייחסו לי שאני חייב לו כספים. וכבר הודעתיך שבדקתי</li>
<li>את עסקיו ונשבעתי שאיני חייב לדודי לא דינר ולא דרהם ולא סחורה ולא מרכולות ולא פיקדון, וכתבתי מעשה</li>
<li>בשתי העתקות ושלחתי אחת מהן אליך, שתיתן אותו (את המעשה) לקרוא לכל האומר שאני חייב לו משהו; ומכתבים של אדוני הנגיד אל אחיו,</li>
<li>אקווה שהכול הגיע, ואקווה שמכתביך הם בדרך אלי ואיוורע מהם מה שלומך ומה רצונך .... </li>
<li>כיוצא בזה. עוד הודעתי לך שהעמסתי על ה'כיטי' של אבן אלשובקי ט"ו כדי שמן מן השותפות שלנו, אבל עד עכשיו</li>
<li>לא הפליג, אלוהים יעזור ואל יגרום שאתחרט. כמו כן הודעתיך מה שיש לך בו (ב'כיטי'), דהיינו שני כדי שמן, כד</li>
<li>סבון, שק 'כז' ובו ויבה; שק שבו אגוזי אלסר ואגוזים ותאנים וצימוקים ואגוזי בוטנה ואגוזי אדמה; ושני כדים</li>
<li>(שמן) טהור, ושק שבו כ' רטלים מאפה טהור, י' רטלים שקדים קלופים, הכול עם</li>
<li>יוסף בן כלפה, אלוהים יכתבנו לשלום ; ויש לי עמו כיס, ובו ס' דינר וכיס ובו י' דינרים ושישית</li>
<li>וקיראט, התמורה בעד הדרהמים של אבן והב; אלה נמצאים אצלו מזמן; והוא נוסע ב'כיטי' ויש לו עירבון, אלוהים יכתבנו לשלום.</li>
<li>לפני כן שלחתי לך את מכתביו של זכאר, והודעתיך שהגיעה כריכה, וקיבל אותה האדון אבו יצחק בן האלכסנדרוני,</li>
<li>וכמו כן הודעתיך שהגיע מכתב …. שבו הוא כותב שכל מה שהיה עמו הוא שלח</li>
<li>לפלרמו ואירע אותו מאורע קשה ונשארו בפלרמו ; וחי אלוהים, הוא לא שלח כלום ממה שהיה עמו, לא מחשבונו הפרטי,</li>
<li>ולא משלך, לא יהיה אפוא .... כי הוא שוהה במאור עד שתגיע התמורה בעד סחורה זו</li>
<li>מפלרמו ואז יצא וישהה בחורף במהדייה ויקנה את הנחוץ לך ולנו, והוא כבר פירט לך כמה שהיו הכנסותיך במהדייה</li>
<li>מן (מחוק: התמורה בעד) הדרהמים, דהיינו קמ''ה; ועוד: התמורה בעד כד השמן הוא הוסיף לחשבוני הפרטי שלי, קק"ל וחצי, כי אני</li>
<li>איני בוטח (לשלוח אותו) לקרדאנה(?); והוא קנה בעד התמורה של כ''ה כדים שמהם אבדו י' והגיעו ט"ו, והם ב(כיטי של) אבן אלשובקי,</li>
<li>אלוהים יכתבם לשלום, עוד כ"ה כדים מספאקץ, שמהם נותרו בספאקץ ז' והגיעו הנה</li>
<li>י"ח שמהם נמכר א'; ועוד ט"ו כדים, וארגז כרכום שהוא בשביל אבן .... עם ....</li>
<li>ושלחתי, דהיינו את ע' הדינר שאבדו ; ולי עכשיו אין ידיעה אם (נסיעתו ?) של אותו אדם עברה בשלום .... (או)</li>
<li>שלא עברה אצלו בשלום, דהיינו אצל עמר אלקט. ואולם ידיעה על זאת צריכה להיות אצל אדוני ורבי אבו יצחק אברהים ....</li>
<li>ואולם אני נואשתי, ואין מה לעשות. וביקשתי את חסדי אלוהים, יפואר שבחו, ושלחתי לך עם נושא מכתבי זה,</li>
<li>שהוא רחמים בן עמראן, ג' כיסים ובהם ק''ק דינר, דהיינו כיס דינרים ישנים שכולם לחשבונך הפרטי, אדוני,</li>
<li>וכיס קטן רביעי, ובו כ"ז דינר שהם של עבדנו פרג'; קנה לו בהם דרהמים. ובאותם ק"ק</li>
<li>הדינר תקנה דרהמים. והשתדל שיהיו צרופים; קופסה טובה, לגברים(?) עם מעברים(?) בולטים, קטנים;</li>
<li>משי(?) בחבילות קטנות; ותשתדל שיהיו במחיר הדרהמים שבאלכסנדריה או אף קצת פחות, ואם</li>
<li>תזדמן לך תוצרת עדינה יפה, והכסף שלה מבהיק, קנה אותה. יחד עם זאת צירפתי בסך הכול לחשבוני הפרטי</li>
<li>ק' רבעי דינר; והוא רוצה לקנות תבלינים, והוא אדם נאמן ראוי לאמון, בחור ישר, החלטתי אפוא</li>
<li>שיקנה משהו לשותפות, כפי שימצא הוא לנכון, כי הוא הגיע השנה המגרב ואני דואג לו </li>
</ol>
                    
                        <h3>recto, right margin</h3>
                    
                        <ol>
<li>והוא יודע כל מה שיקנה, ואל תמוש ידך ממנו; והיה לו באותו 'שכטור' סכום כסף, אלוהים ימציא לו חילופיו במהרה; קווה שהשגת את התמורה בעד התבלינים שכתבתי לך עליהם,</li>
<li>ואקווה שהשגת את הנשדור; יזמן לך אלוהים דברים טובים. אני יודע שאתה עסוק ושעוד לא התאוששת; אלוהים יתעלה יעזור לך. ביקשתי מרחמים שיקנה</li>
<li>סחורות (אם לא יהיה לו כסף בשביל) תמורתן, תן לו מה שיאמר לך. אני אמכור את יתרת השמן של השותפות בהקדם .... המגיע לך. אקווה שאתה </li>
</ol>
                    
                        <h3>recto, top margin</h3>
                    
                        <p>עשית כן. וייעזר גם בבגדים שלי שהשארתי אצל דודי, אחר אמר; אולי תקנה אתה מה שיש בהם באמת, בתנאי(?) שלא ייקחו מה שאיננו שלהם וכי אדוני הנגיד ואחיו ישלחו את יתרת בגדי; אני מכיר אותו; אין עצה נגד גזירת אלוהים. אשר לברקלו הלכה, מסור אותו ליוסף בן כלפה, כאשר יגיע והודע לי אם האריגים .... </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00002/canvas/2">
                    
                    
                    
                        <h3>verso</h3>
                    
                        <ol>
<li>דהיינו יריעת האריג והצניף, כי אני משקיע בהם שליש הכסף ומעלה ; ויש אצלי אריגים שנותרו עם זה ....</li>
<li>מאשתקד, שקניתי בכספי; לולא החג הזה, הייתי שולח אותם ועולה (לפסטאט) אבל אני חושש פן יישאר הפלפל; אלוהים</li>
<li>עד לי, אילו הייתי מוכר אותו לא הייתי מוצא מה לקנות. פ' דרהמים מחירם י''ז וחצי לפחות ואלה הירוקים</li>
<li>אינם טובים לכלום; אף על פי כן תחליט אתה, אם תצווה שאמכרנו אמכור. וגם אבן התכלת </li>
<li>נשארה, כי מי שקנוה במחירים ההם הפליגו מזמן, ונתנו לי בעד המשובחות שבהן כ' וחצי</li>
<li>אבל לא מכרתי; זאת לידיעתך. הבטיח לי אדוני ורבי אבו מנצור, רופאו של אלזעים, שהוא </li>
<li>יוביל כל מה שתמסור לו, כי הוא חוזר הנה דרך אלג'יזה, כי יש עמו משלוחים מאת</li>
<li>יעקוב אבן כעב. ואם סבור אתה לשלוח עמו משהו, שלח, וכך הוריתי גם לרחמים,</li>
<li>הוריתי לו שישוב עמו, ושלח עמו (מן הסחורות) מה שתוכל לקנות. חי אלוהים אני מצטער על האיחור .... (מכירת?)</li>
<li>הדרהמים עד עכשיו כי אילו הפלגתי והגעתי היתה בהם הישועה, ואמנם כבר עמדתי (לבוא) .... (שלחתי עם)</li>
<li>אבו זכרי בן סומא כיס ; הוא יצא ולא הודיע לנו. אני שולח לך את מיטב דרישות השלום. עם ה.... הזה</li>
<li>יחד עם הכיסים האלה, כיס לאדוני אבו יוסף ישראל אלפאסי; חי אלוהים, הוא מן ה....</li>
<li>אבקש ממך שתואיל לקנות לי.... הם דרהמים, יש (בכיס) ס' וכמה דינר, עשה זאת בטובך, ושלח אותם</li>
<li>אליו עם כל סחורתי …. עם הדרהמים. ולאדוני אבו סהל אביו, ייתן לו</li>
<li>אלוהים חיים (דרישות שלום) .... ולגיסיך דרישות שלום ....</li>
<li>.... חיתוך עדין, קניתי אותו</li>
<li>בשבילו, לא ראיתי כמוהו מעולם. ו' רטלים .... בשק, קח אותם</li>
<li>ממנו, עם דרישות שלום, ברצון האל. </li>
</ol>
                    
                        <h3>verso, margin</h3>
                    
                        <p>הכיס של אלפאסי משקלו ק"י דינרים כי הוא .... הוסיף בו זהב של אבו .... </p>
<p> </p>
                    
                        <h3>verso, address</h3>
                    
                        <p>לאדוני ורבי אבו זכרי יהודה בן מנשה השולחני נ"ע, ייתן לו אלוהים אריכות ימים ויתמיד את עזרתו ואת שלומו ואת חסדיו לו ; המודה לו אוהבו פרח בן יוסף בן פרח נ"ע קאבסי. </p>
                    
                </div>
            
        </section>
    </body>
</html>
