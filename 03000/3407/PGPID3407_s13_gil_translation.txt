recto

שלחתי לך לפני כן, אדוני ורבי, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך ויכה את אויביך, מכתבים אחדים שלא ספרתים,
אבל לא קיבלתי ממך תשובה אף על אחד מהם; אקווה שאלוהים יתעלה מעסיקך בדברים טובים, ואולם אתה יודע, אדוני, כמה אני מודאג
מכמה סיבות וכמה אני מצפה ומשתוקק למכתב ממך, כדי שאדע את הנעשה. אין לי ספק שמכתבי הגיעו אליך.
פירטתי לך מה אבד לנו בשיירה עם אותו 'שכטור' אומלל, אלוהים יתעלה ימציא לך ולנו חילופין במהרה.
ועוד כתבתי לך על החרדה שבלבי ממה שעבר על דודי, אחי אמי, כשייחסו לי שאני חייב לו כספים. וכבר הודעתיך שבדקתי
את עסקיו ונשבעתי שאיני חייב לדודי לא דינר ולא דרהם ולא סחורה ולא מרכולות ולא פיקדון, וכתבתי מעשה
בשתי העתקות ושלחתי אחת מהן אליך, שתיתן אותו (את המעשה) לקרוא לכל האומר שאני חייב לו משהו; ומכתבים של אדוני הנגיד אל אחיו,
אקווה שהכול הגיע, ואקווה שמכתביך הם בדרך אלי ואיוורע מהם מה שלומך ומה רצונך .... 
כיוצא בזה. עוד הודעתי לך שהעמסתי על ה'כיטי' של אבן אלשובקי ט"ו כדי שמן מן השותפות שלנו, אבל עד עכשיו
לא הפליג, אלוהים יעזור ואל יגרום שאתחרט. כמו כן הודעתיך מה שיש לך בו (ב'כיטי'), דהיינו שני כדי שמן, כד
סבון, שק 'כז' ובו ויבה; שק שבו אגוזי אלסר ואגוזים ותאנים וצימוקים ואגוזי בוטנה ואגוזי אדמה; ושני כדים
(שמן) טהור, ושק שבו כ' רטלים מאפה טהור, י' רטלים שקדים קלופים, הכול עם
יוסף בן כלפה, אלוהים יכתבנו לשלום ; ויש לי עמו כיס, ובו ס' דינר וכיס ובו י' דינרים ושישית
וקיראט, התמורה בעד הדרהמים של אבן והב; אלה נמצאים אצלו מזמן; והוא נוסע ב'כיטי' ויש לו עירבון, אלוהים יכתבנו לשלום.
לפני כן שלחתי לך את מכתביו של זכאר, והודעתיך שהגיעה כריכה, וקיבל אותה האדון אבו יצחק בן האלכסנדרוני,
וכמו כן הודעתיך שהגיע מכתב …. שבו הוא כותב שכל מה שהיה עמו הוא שלח
לפלרמו ואירע אותו מאורע קשה ונשארו בפלרמו ; וחי אלוהים, הוא לא שלח כלום ממה שהיה עמו, לא מחשבונו הפרטי,
ולא משלך, לא יהיה אפוא .... כי הוא שוהה במאור עד שתגיע התמורה בעד סחורה זו
מפלרמו ואז יצא וישהה בחורף במהדייה ויקנה את הנחוץ לך ולנו, והוא כבר פירט לך כמה שהיו הכנסותיך במהדייה
מן (מחוק: התמורה בעד) הדרהמים, דהיינו קמ''ה; ועוד: התמורה בעד כד השמן הוא הוסיף לחשבוני הפרטי שלי, קק"ל וחצי, כי אני
איני בוטח (לשלוח אותו) לקרדאנה(?); והוא קנה בעד התמורה של כ''ה כדים שמהם אבדו י' והגיעו ט"ו, והם ב(כיטי של) אבן אלשובקי,
אלוהים יכתבם לשלום, עוד כ"ה כדים מספאקץ, שמהם נותרו בספאקץ ז' והגיעו הנה
י"ח שמהם נמכר א'; ועוד ט"ו כדים, וארגז כרכום שהוא בשביל אבן .... עם ....
ושלחתי, דהיינו את ע' הדינר שאבדו ; ולי עכשיו אין ידיעה אם (נסיעתו ?) של אותו אדם עברה בשלום .... (או)
שלא עברה אצלו בשלום, דהיינו אצל עמר אלקט. ואולם ידיעה על זאת צריכה להיות אצל אדוני ורבי אבו יצחק אברהים ....
ואולם אני נואשתי, ואין מה לעשות. וביקשתי את חסדי אלוהים, יפואר שבחו, ושלחתי לך עם נושא מכתבי זה,
שהוא רחמים בן עמראן, ג' כיסים ובהם ק''ק דינר, דהיינו כיס דינרים ישנים שכולם לחשבונך הפרטי, אדוני,
וכיס קטן רביעי, ובו כ"ז דינר שהם של עבדנו פרג'; קנה לו בהם דרהמים. ובאותם ק"ק
הדינר תקנה דרהמים. והשתדל שיהיו צרופים; קופסה טובה, לגברים(?) עם מעברים(?) בולטים, קטנים;
משי(?) בחבילות קטנות; ותשתדל שיהיו במחיר הדרהמים שבאלכסנדריה או אף קצת פחות, ואם
תזדמן לך תוצרת עדינה יפה, והכסף שלה מבהיק, קנה אותה. יחד עם זאת צירפתי בסך הכול לחשבוני הפרטי
ק' רבעי דינר; והוא רוצה לקנות תבלינים, והוא אדם נאמן ראוי לאמון, בחור ישר, החלטתי אפוא
שיקנה משהו לשותפות, כפי שימצא הוא לנכון, כי הוא הגיע השנה המגרב ואני דואג לו 

recto, right margin

והוא יודע כל מה שיקנה, ואל תמוש ידך ממנו; והיה לו באותו 'שכטור' סכום כסף, אלוהים ימציא לו חילופיו במהרה; קווה שהשגת את התמורה בעד התבלינים שכתבתי לך עליהם,
ואקווה שהשגת את הנשדור; יזמן לך אלוהים דברים טובים. אני יודע שאתה עסוק ושעוד לא התאוששת; אלוהים יתעלה יעזור לך. ביקשתי מרחמים שיקנה
סחורות (אם לא יהיה לו כסף בשביל) תמורתן, תן לו מה שיאמר לך. אני אמכור את יתרת השמן של השותפות בהקדם .... המגיע לך. אקווה שאתה 

recto, top margin
עשית כן. וייעזר גם בבגדים שלי שהשארתי אצל דודי, אחר אמר; אולי תקנה אתה מה שיש בהם באמת, בתנאי(?) שלא ייקחו מה שאיננו שלהם וכי אדוני הנגיד ואחיו ישלחו את יתרת בגדי; אני מכיר אותו; אין עצה נגד גזירת אלוהים. אשר לברקלו הלכה, מסור אותו ליוסף בן כלפה, כאשר יגיע והודע לי אם האריגים .... 
verso

דהיינו יריעת האריג והצניף, כי אני משקיע בהם שליש הכסף ומעלה ; ויש אצלי אריגים שנותרו עם זה ....
מאשתקד, שקניתי בכספי; לולא החג הזה, הייתי שולח אותם ועולה (לפסטאט) אבל אני חושש פן יישאר הפלפל; אלוהים
עד לי, אילו הייתי מוכר אותו לא הייתי מוצא מה לקנות. פ' דרהמים מחירם י''ז וחצי לפחות ואלה הירוקים
אינם טובים לכלום; אף על פי כן תחליט אתה, אם תצווה שאמכרנו אמכור. וגם אבן התכלת 
נשארה, כי מי שקנוה במחירים ההם הפליגו מזמן, ונתנו לי בעד המשובחות שבהן כ' וחצי
אבל לא מכרתי; זאת לידיעתך. הבטיח לי אדוני ורבי אבו מנצור, רופאו של אלזעים, שהוא 
יוביל כל מה שתמסור לו, כי הוא חוזר הנה דרך אלג'יזה, כי יש עמו משלוחים מאת
יעקוב אבן כעב. ואם סבור אתה לשלוח עמו משהו, שלח, וכך הוריתי גם לרחמים,
הוריתי לו שישוב עמו, ושלח עמו (מן הסחורות) מה שתוכל לקנות. חי אלוהים אני מצטער על האיחור .... (מכירת?)
הדרהמים עד עכשיו כי אילו הפלגתי והגעתי היתה בהם הישועה, ואמנם כבר עמדתי (לבוא) .... (שלחתי עם)
אבו זכרי בן סומא כיס ; הוא יצא ולא הודיע לנו. אני שולח לך את מיטב דרישות השלום. עם ה.... הזה
יחד עם הכיסים האלה, כיס לאדוני אבו יוסף ישראל אלפאסי; חי אלוהים, הוא מן ה....
אבקש ממך שתואיל לקנות לי.... הם דרהמים, יש (בכיס) ס' וכמה דינר, עשה זאת בטובך, ושלח אותם
אליו עם כל סחורתי …. עם הדרהמים. ולאדוני אבו סהל אביו, ייתן לו
אלוהים חיים (דרישות שלום) .... ולגיסיך דרישות שלום ....
.... חיתוך עדין, קניתי אותו
בשבילו, לא ראיתי כמוהו מעולם. ו' רטלים .... בשק, קח אותם
ממנו, עם דרישות שלום, ברצון האל. 

verso, margin
הכיס של אלפאסי משקלו ק"י דינרים כי הוא .... הוסיף בו זהב של אבו .... 
 
verso, address
לאדוני ורבי אבו זכרי יהודה בן מנשה השולחני נ"ע, ייתן לו אלוהים אריכות ימים ויתמיד את עזרתו ואת שלומו ואת חסדיו לו ; המודה לו אוהבו פרח בן יוסף בן פרח נ"ע קאבסי. 