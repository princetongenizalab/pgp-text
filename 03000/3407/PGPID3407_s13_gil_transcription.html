
<html>
    <head>
        <title>Transcription of Letter: T-S 13J28.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00002/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">תקדמת כתבי למולאי אלשיך אטאל אללה בקאה ואדאם תאידה וסלאמתה ונעמאה וכבת אעדאה עדה לא אחציהא</span></li>
<li><span lang="he">פלם ארא לאחדאהא גואב ארגו אללה תעאלי אן ישגלה פי אלכיר מע מא אן מולאי יעלם //מא// אנא עליה מן אלשגל</span></li>
<li><span lang="he">מן עדה וגוה ותשופי ותטלעי(!) לכתאבה לנסתעלם מנה כבר [ו]אמא כתבי מא אשך אנהא וצלת [אליה]</span></li>
<li><span lang="he">וקד אשרחת לה מא צ'אע לנא פי אלקאפלה מע הדא אלשכטור אלמנחוס אללה תעאלי יעגל כלפה וכלפ&lt;נ&gt;א תם</span></li>
<li><span lang="he">איצא מא טרא עלי קלבי מן מא גרא עלי כאלי ואן אנסב עני אן לה ענדי מאל וקד אעלמתך אני אבצרת</span></li>
<li><span lang="he">אחואלה וחלפת אן מא לכאלי ענדי לא דינ' ולא דרה' ולא בצ'אעה ולא תגאיר ולא ודיעה וכתבת מ'ע'ש'ה'</span></li>
<li><span lang="he">נסכתין ואנפדת אחדאהם אליך לתוקף עליה גמיע מן קאל אן לה ע[נדי] //שי// וכתב למולאי אלנגיד לאכיה</span></li>
<li><span lang="he">ארגו וצול אלגמיע וארגו אן כתבה עני באלקרב לנסתעלם מנהא אחואל סלאמתה ואכתארה מא[ &nbsp; &nbsp; &nbsp; &nbsp; ]</span></li>
<li><span lang="he">פי מתל דלך וכדלך איצא אעלמתה אני אוסקת פי כיטי אבן אלשובקי ט'ו' צרף זית כלט&lt;ת&gt;נא ואלי אסעה</span></li>
<li><span lang="he">&nbsp;לם יקלע אללה יסאהל ולא יגעלהא נדאמה וערפתה איצא במא לה פיה והו מעסלתין זית גרה</span></li>
<li><span lang="he">&nbsp;צאבון [ש]כארה כז פיהא ויבה(?) שכארה פיהא בנדק וגוז ותין וזביב ופסתק וחב עזיז ו[ג]רתין</span></li>
<li><span lang="he">&nbsp;טאהור ושכארה פיהא כ' רטל כעך טאהור י' ארטאל לוז מכצור אלגמיע צחבה</span></li>
<li><span lang="he">&nbsp;יוסף אבן כלפא אללה י&lt;כ&gt;תב סלמה ולי צחבתה צרה פיהא ס' די'נ' וצרה פיהא י' דנאגיר וסדס</span></li>
<li><span lang="he">&nbsp;וקירט תמן פצה לאבן והב להא מעה מדה והו ראיג פי כיטי לה צמאן אללה יכתב סלאמתה</span></li>
<li><span lang="he">&nbsp;וקד כנת אנפדת אליה כתב זכאר ואעלמתך בוצול רזמה וקבצהא אלשיך אבו יצחק בן אלסכנדראני</span></li>
<li><span lang="he">&nbsp;וכדלך איצא אעלמתה וצול כתאב [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ידכר אנה גמיע מא כאן צחבתה אנפרה</span></li>
<li><span lang="he">&nbsp;ללמדינה ווקע הד[ה אלמ]חנה פבקי פי אלמדינה ולם ואללה ינפד ממא כאן צחבתה שי לא לכאצתה</span></li>
<li><span lang="he">&nbsp;ולא לך פלא יכון [&nbsp; &nbsp; &nbsp; &nbsp; &nbsp; ]ך [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] אנה מקים פי מאזר אלי וצול תמן הדא אלרחל מן</span></li>
<li><span lang="he">&nbsp;מדינה ויכרג ישתי באלמהדיה וישתרי אלדי לך ולנא וקד אשרח לך מא צח לך פי אלמהדיה</span></li>
<li><span lang="he">&nbsp;פי [[תמן]] אלפצ'ה והי ק'מ'ה' בעד תמן אלמעסלה אלזית אצאף להא לכאצתי אנא ק'ק'ל' ונצף לאני</span></li>
<li><span lang="he">&nbsp;מא אתקה אלי קרדאנה ואשתרא מן תמן כ'ה' צרף צ'אע מנהא י' ט'ו' וצלת והי אלדי פי אבן אלשובקי</span></li>
<li><span lang="he">&nbsp;אללה יכתב סלאמתה כ'ה' צרף איצא מן אצפאקץ בקי מנהא פי אספאקץ ז' ווצל להונא</span></li>
<li><span lang="he">&nbsp;י'ח' אנב&lt;א&gt;ע מנהא א' ואיצא ט'ו' צרף וצפט זעפראן הו אלי [אבן &nbsp; &nbsp; &nbsp; &nbsp; ] מע מן [&nbsp;&nbsp;</span></li>
<li><span lang="he">&nbsp;ואנפדת אעני אלע' די'נ' אלצ'איעה ולי אסעה מא ענדי כבר הל סלם לדלך אלרגל [</span></li>
<li><span lang="he">&nbsp;לם יסלם לה אעני עמר אלקט גיר אן עלם דלך יכון ענד מולאי אלשיך אבי יצחק אברהים [&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;גיר אני מויס לא חילה וקד אסתכרת אללה גל תנאה וחמלת אליך צחבת חאמל כתאבי הדא</span></li>
<li><span lang="he">&nbsp;והו רחמים בן עמראן ג' צרר פיהם ק'ק' דינאר מנהא צרה ד'נ'&gt; קדם אלגמיע כאצת מולאי</span></li>
<li><span lang="he">&nbsp;וצרה לטיפה ראבעה פיהא כ'ז' די'נ' הי לגלאמנא פרג תשתרי לה בהא פצה וען הדה אלק'ק'</span></li>
<li><span lang="he">&nbsp;די'נ' תשתרי בהא פצה ותחרץ אן תכן מסאגה מחל דרג מליח זכארי נקל/ו/את אטנאף לטאף</span></li>
<li><span lang="he">&nbsp;צינה לטיפה מדש קטיעאת לטאף ותחרץ אן תכן בסער אלפצא אלתגר או דונה ביסיר ואן</span></li>
<li><span lang="he">&nbsp;כאן יתפק צנעה לטיפה מליחה ויכון פצתהא דריה אשתריהא וצחבת הדא בגמיע לכאצתי</span></li>
<li><span lang="he">&nbsp;ק' די'נ' ובאעיה והו יריד ישתרי סקוטאת והו תקה מאמון צבי מסתוי פקצית</span></li>
<li><span lang="he">&nbsp;אן ישתרי ש' כלטה מתל מא יראה הו לאנה אלסנה וצל מן אלגרב פאראעיה</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">והו יכבר מן גמיע מא ישתריה פלא תזול ידך ענ[ה] וכאן לה פי הדה אלשכטור גמלה אללה יעגל כלאפה וארגו אנך חצלת תמן אלסקט אלדי כתבת בה אליך</span></li>
<li><span lang="he">וארגו אנך חצלת אלנשאצר אללה יופקך למא פיה אלכירה ואנא נעלם אנך משגול ואנך מא תפיק אללה תעאלי יעינך וקד סאלת רחמים פי שרא</span></li>
<li><span lang="he">חויגאת א[ &nbsp; &nbsp; &nbsp; ] מנה תמנהא אדפע לה מא יקול לך ואנא אקדם ביע בקית אלזית אלכלטה [&nbsp; &nbsp; &nbsp; &nbsp; &nbsp; &nbsp; &nbsp; ] חקך וארגו אנך</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">פעלת פיעינה תיאבי</span></li>
<li><span lang="he">אלדי תרכת ענד כאלי ולו</span></li>
<li><span lang="he">אנך תשתרי מא</span></li>
<li><span lang="he">פיהא באלחק מע</span></li>
<li><span lang="he">אן מא יאכדו מא</span></li>
<li><span lang="he">ליס להם ואן מולאי</span></li>
<li><span lang="he">אלנגיד ואכיה</span></li>
<li><span lang="he">ינפד בקי תיאבי</span></li>
<li><span lang="he">אנא מערפה</span></li>
<li><span lang="he">&nbsp;לא חילה פי חכם אללה</span></li>
<li><span lang="he">&nbsp;ואלברקלו אללך</span></li>
<li><span lang="he">&nbsp;אדא וצל יוסף</span></li>
<li><span lang="he">&nbsp;בן כלפה</span></li>
<li><span lang="he">&nbsp;תסלמה אליה</span></li>
<li><span lang="he">&nbsp;ותעלמני אן כאן</span></li>
<li><span lang="he">&nbsp;ללמתאע</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00028-00002/canvas/2">
                    
                    
                    
                        <h3>Verso (upside down; right side up in original orientation)</h3>
                    
                        <ol>
<li><span lang="he">אעני אלפרכה ואלעמאמה לאן נכצר פיהא תלת אלמאל ואכתר ואנא ענדי מתאע בקי מע הדא [ &nbsp; &nbsp; &nbsp; ]מן</span></li>
<li><span lang="he">אלעאם אלמאצי שרא מן מאלי פלולא הדא אלעיד לחמלתהא וטלעת לאכני נכאף אלפלפל באקי אללה</span></li>
<li><span lang="he">שהד לו כנת נביעה לא נציב מא נשתרי יסוא פ' אלפצה י'ז'&gt; קלילא והדה אלמכצ'אר</span></li>
<li><span lang="he">מא טיבה עלי לאש ומע הדא אלראי לך אן ארסמת ביעה בעתה וכאן איצא אלאזורד</span></li>
<li><span lang="he">באקי לאן אלדי אשתראוה בדאך אלאסעאר אקלעו מן מדה דפעו לי פי אלגיד מנה כ'&gt;</span></li>
<li><span lang="he">לם אביעה אעלמתך דלך וקד אועדני [[אנה א]] מולאי אלשיך אבי מנצור רופ'א אלזעים אנה</span></li>
<li><span lang="he">יחמל גמיע מא תדפע לה לאנה ירגע להונא עלי טריק אלגיזה לאן מעה ארסאל מן יעק</span></li>
<li><span lang="he">יעקוב אבן כעב פמא כאן ראיך אן תנפד מעה שי אנפדה וכדלך אוצית הדא רחמי[ם]</span></li>
<li><span lang="he">אוציתה אן ירגע מעה ותנפד מנה אש מא סהל שראה ויעז באללה עלי תאכיר [</span></li>
<li><span lang="he">&nbsp;פצה לאסעה לאן לו אקלעת ווצלת לכאן פיהא פרג וקד כנת עלי אני [</span></li>
<li><span lang="he">&nbsp;אבי זכרי בן סומא צרה כרג ולם יערפנא כצצתך אפצל אלסלם וצחבה ה[דא &nbsp; &nbsp; ]</span></li>
<li><span lang="he">&nbsp;מע הדא אלצרר צרה לסידי אבי יוסף ישראל אלפאסי והו ואללה מן אלדי נכון [</span></li>
<li><span lang="he">&nbsp;ואנא אסאלה אן יתפצל ישתרי לי [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] פצה פיהא ניף ס' ד'י'נ' פעל מתפצל וינפרהא</span></li>
<li><span lang="he">&nbsp;אליה פי גמלת רח[לי&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מע פצה ומולאי אבי סהל ואלדה אחיאה</span></li>
<li><span lang="he">&nbsp;אללה [ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ועלי אצהרה אלסלאם מע</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] תקטיע לטיף אשחריתה</span></li>
<li><span lang="he">&nbsp;לה לם נרא מתלה קט ו' אר[טאל&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]עה פי אלשכארה תאכרהא</span></li>
<li><span lang="he">&nbsp;מנה מע אלסלאמה אן שא אללה</span></li>
</ol>
                    
                        <h3>Verso, margins</h3>
                    
                        <ol>
<li><span lang="he">אלצרה אלדי ללפאסי</span></li>
<li><span lang="he">וזנהא ק' די'נ' ועשרה לאנהא [</span></li>
<li><span lang="he">אצאף אליהא עין אבי [</span></li>
</ol>
                    
                        <h3>Verso (bottom region, upside down in original orientation)</h3>
                    
                        <ol>
<li><span lang="he">למולאי אלשיך אבי זכרי יהודה בן מנשה נע צירפי &nbsp; &nbsp; &nbsp; &nbsp; &nbsp; שאכרה וואדה פרח בן יוסף&nbsp; &nbsp; &nbsp; &nbsp; &nbsp; &nbsp; &nbsp; בן פרח נע קאבסי</span></li>
<li><span lang="he">אטאל אללה בקאה ואדאם תאידה וסלאמתה ונעמאה</span></li>
</ol>
                    
                </div>
            
        </section>
    </body>
</html>
