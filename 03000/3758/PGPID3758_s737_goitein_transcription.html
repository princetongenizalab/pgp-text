
<html>
    <head>
        <title>Transcription of Letter: T-S 8J27.9</title>
    </head>
    <body style="max-width: 860px; margin: auto">
        <h1>Transcription of Letter: T-S 8J27.9</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00027-00009/canvas/1">
                    
                    
                    
                        <ol>
<li>ברכאת [ . . . . . . . . . . . . . . . . . . . . . . . . . . . . . . . . . ]</li>
<li>אלסכות ראית אן לא אפותה דלך ואלאן פמוכלהא הוה רגע. . .</li>
<li>ולא לה לסאן אן יתצרע ואהל ביתה ואבנה ואבנתה בתולה פי</li>
<li>שבי אדום פלמא תואת. . אלינא כתבהם עזיז עלי יקטע</li>
<li>אלקלב וכאן מוצלהא מא פי ניתה אן ידור ולא יגבי להם שוי פרוטה</li>
<li>פקד רגע בדאלה ואשתהי מן מולאי אלוקוף מעה ותוצי אלריס</li>
<li>עליה ותערפה אן אהלה אחק מן מן יפתך ולעסא אן תאכד</li>
<li>לה כתאב שאפי ידור בת אלריף ומהמא יתחצל הוה יטלע</li>
<li>בה אליה ותערפה אן עבדהא לה עמרה כלה עלי איאם אלריסא</li>
<li>אלמתקדמה כאן מתולי אלצלאה סבת ועיד וחול בסמבאט</li>
<li>לדאת אללה בלא אגרה ואכתן לדאת אללה ומשהוד</li>
<li>לעבדהא דלך ואן בן אלשופט גא ואכד</li>
</ol>
                    
                        <h3>Right margin, diagonal lines written in same direction.</h3>
                    
                        <p>אלתקדמה בסמבאט | ואן עבדהא מא כאן אלא | במנויין מן ענד אלריסא</p>
<p>אלדי | מצו תם אן קאל עבדתא | ברוך ד גאנא מן הו | מח/ת/אג חתי יאכד</p>
<p>מנפע[ה | . .א ימצי אלא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00027-00009/canvas/2">
                    
                    
                    
                        <h3>Verso.</h3>
                    
                        <ol>
<li>צגיר וקד צאר לה תלאת שהור ומא כתן ולא</li>
<li>לואלדה שי יגיב לה מן יכתנה פלמא סמע עבדהא</li>
<li>בדלך אגלקת אלדכאן ומצית פי אלמטר [[ולא]] ואלברד</li>
<li>מסירה כלף תלת בחור חתי קצית אלמצוה לדאת</li>
<li>אללה ואכדת מעי מא יחתאג אליה אלצגיר ומכאן עבדהא</li>
<li>עלי מתל דלך פלמא וצל אלי ענדנא בן אלשופט צאר</li>
<li>יצאיק עבדהא ומא לה פי אלגרביה לא תקדמה ולא</li>
<li>אמר וימצי ויכתן ואדא גא אלרסול כלפי יקול מא ימצי</li>
<li>אלא אנא ואשתהי אן תערף אלריס אן עבדהא כאן לה</li>
<li>תויבאת בעתהם מכאן אלדרהם ברבע אלא חית תחצלת</li>
<li>לי ארבעה דנאניר ונצף יצרפתא סידנא פימא יכתץ</li>
<li>[ . . . . . . . . . . . . . . . . . . ] . . . . . . . אלשיך</li>
<li>[ . . . . . . . . . . . . . . . ] . . . אכו</li>
</ol>
                    
                        <h3>Left margin, perpendicular lines.</h3>
                    
                        <p>ולא כן מולאי אופא מני ומא תחתאג וציה לאן | וקד תעודו אלנאס</p>
<p>מנא ומן ואלדינא מן קבלי | ומא תחתאג וציה פי דלך וקלבי ענד מולאי</p>
<p>וע[נד | אללה תע/א/לי וגעלת [ . . . . . . ] סלאמה ושלומך יג[דל</p>
                    
                        <h3>Right margin, perpendicular lines.</h3>
                    
                        <p>יא מולאי כתבת ואלרסול עלי אלטריק ולכן אלחצרה | א. . . . . ממלוכהא</p>
<p>ואשתהי גואב דלך ואלסלאם</p>
                    
                </div>
            
        </section>
    </body>
</html>
