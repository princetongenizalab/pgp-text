
<html>
    <head>
        <title>Transcription of Letter: T-S 10J6.15</title>
    </head>
    <body style="max-width: 860px; margin: auto">
        <h1>Transcription of Letter: T-S 10J6.15</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00006-00015/canvas/1">
                    
                    
                    
                        <ol>
<li>בשמ</li>
<li>כתאבי אלי אכי אשיך (!) אבו זכרי אטאל אללה בקאה</li>
<li>ואדאם עזה ונעמאה ומן חסן אתופיק (!) לאכלא[ה</li>
<li>גמע אללה ביננא עלי אסר חאל אן שאללה ואל[ . . .</li>
<li>לא תסאל מא ביגרא עלי מנך פי חקי מן אן תשכ[ . . .</li>
<li>אואם ואשכיתני אלי אבן אפזר ואלי אבו סעד אלעטאר</li>
<li>וליס אחתמל מנך הדה אשתימה אליום סנה ואנא מא</li>
<li>בארד עליך גואב תסאנך תקול לנאס אסלפתה</li>
<li>ודפעת לה אנת אסלפתני קט שי כאן אול אלמעאמלה</li>
<li>אלי אלפוה ואלחויג אלדי רבחת פיהם דינאר ונצף</li>
<li>ותאניהא אלחריר כצרת(!) אנא תמן תעשר(!) דינאר</li>
<li>מא גבת עליך פיה שי תם אני אופיתך רחלך</li>
<li>ולם יבקא לך עלי חסאבי אכתר מן תלת דנאניר</li>
<li>חסבת עליה תמאניה ורבאעי חתי אן אבו</li>
<li>עמראן קלי כם לבו זכרי ענך קלת מא בקי לה</li>
<li>ענדי אכתר מן תלת דנאניר חתי אנך קלת לי</li>
<li>הי תמאניה ורבע קלת צדקה תם אן אלחריר אלדי</li>
<li>אשתריתה במאיה ארבעה ועשרי דרהם דפעתה לי</li>
<li>וקלת ביעה לי אכדתה מנך היה ואלדי כאן לי ליאליום</li>
</ol>
                    
                        <h3>Right margin, perpendicular lines.</h3>
                    
                        <p>סנתין ונצף מא בעת מנה ברבע לאנה מא ינגבר פי קוץ וספר מא ביהון עליה | אסאפר וקד דפעת לך דינארין יוספיה מע מחמד ודפע לך תר. . | אר סבעה וכמסין דרהם וקד סירת לך מע אבן מסמאר</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00006-00015/canvas/2">
                    
                    
                    
                        <h3>Verso.</h3>
                    
                        <ol>
<li>תלת יוספיה כבאר תם אנך תנפד תקול לאבו סעד</li>
<li>יא מולאי אנערף אן לי שי ואלא יקול לי בייי אלהי ישראל</li>
<li>לו כנת אן אשתתי אן אכד רחלך כנת קד חלפת לך</li>
<li>אתנין ועשרין דינאר ולא כאנך מא תכלי עאדתך</li>
<li>תנפד לי תשתמני ותשכרני פי אול אלכתאב ותנפד</li>
<li>אלי אבו סעד תתכה.ן לה ותקול אכד רחלי ומחק עלי</li>
<li>שיי יא שיך אבו זכרי מתדפע לך עשרה דראהם</li>
<li>או כ דרהם מא אכדתהא מני אלי גמל פי אלאול ותאני</li>
<li>וכל גמלה אלדי בקי מא יסוא אלכלאם עליה חתי תסיר לי</li>
<li>תשתימה אנא וחק שם ייי מא ערפת חסאבך</li>
<li>לא פי אלאול ולא פי אתאני(!) פהדי רועך פאנא ואללה</li>
<li>מא אכלי לך ענדי חבה ומאנא(!) פי הדה אלשהרין</li>
<li>לחקתני אגאחה ולנא שהר אלמועד מא בענא פיה</li>
<li>ולאשתרינא(!) לאן אלחריר כאסד ואנא לו צבת מן יש[ . .</li>
<li>מני מוצע אדרהם(!) בנצף חתי אסתריח מן הגו . ל . . . .</li>
<li>קליל קראת עליך אסלאם ועל עמראן אסלאם</li>
</ol>
                    
                        <h3>Right margin, perpendicular line.</h3>
                    
                        <p>ועלי גמיע מן תחוטה ענאיתך אפצל אסלם(!) ושלום</p>
                    
                </div>
            
        </section>
    </body>
</html>
