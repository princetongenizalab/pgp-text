
<html>
    <head>
        <title>Transcription of Letter: T-S 18J3.15</title>
    </head>
    <body style="max-width: 860px; margin: auto">
        <h1>Transcription of Letter: T-S 18J3.15</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00018-J-00003-00015/canvas/1">
                    
                    
                    
                        <h3>Recto</h3>
                    
                        <ol>
<li>[ ] מולאה ומן אגל אנקטאע</li>
<li>כתבה מנה יעלם אלמולא אן אלממלוך מא יצלח לה אן יכאתב</li>
<li>מתל אלמולא ולאכן אלמולא יחתמל אלממלוך עלא גהלה //</li>
<li>אללה יעלם כיף קלבה עלא אלשיך נחום אללה ירחמה מא אכדה</li>
<li>עליה צבר אלה יעוץ' אלמולא ופי קלבה אלנאר מן אגל גיבה</li>
<li>אלמולא אלשיך אלסדיד אלחכים בו זכרי אללה יגמע בין אלמולא</li>
<li>ובינה עלי כיר ועאפיה ויטמן קלב אלמולא מן גהתה</li>
<li>ואנא פארה כתיר באלשיך אבו אלברכאת אללה ישד עציך בה</li>
<li>וינפעה ברוחה לאן כל מן יגי מן מצר דאעי לה לאגל</li>
<li>דכאה ואשתגאלה בלעלם אללה יעינה עלא כיה בדעאך לי</li>
<li>וחק הדה אלאחרף אעלם כל כיר אן אנא כיה בדעאך לי</li>
<li>אללה לא יכליני מן דעאך ונשתהי מן אנעאמה אן ישרף</li>
<li>ממלוכה ב//כ//תאב לעל קלב יהדא לאן אנא כיה בדעאך לי</li>
<li>ונשתהי מן אלמולא אן יכדם אלבית אלעזיזה סת סאלם ואיצא</li>
<li>סת גוהר אללה יעלם כיף אנא מן אגל אןקטאע {!} כברהם אלאגל עני</li>
<li>אללה יבקיך להם פי עאפיה ואלשיך מסתוחש מן אלמולא ומן ביתה</li>
<li>ומסאיל ען אלמולא וענהם ואכי יקרי אלמולא אלסלאם וגמאתנא</li>
<li>וגמאעתנא כלהם אלצגיר ואלכביר יסלמו עלי אלמולא</li>
<li>חצרה אלמולא מכדומה באתם אלסלאם עבד עבדה ברכאת</li>
<li>וכאן ופאה ר' אנטולי יום אלארבעה ט'ו' אב ובקאת אלבלד</li>
<li>סאיבה מא פיהא מן ידברהא אגתמעו אלמשאיך עלא</li>
<li>ראי אן ואחד בתקדמה ר שמואל מנהם אן קאל ענדנא</li>
<li>תקאנא ופיהא אן לא נקדמו עלינא רומי ולא אפרנגי</li>
<li>אכרגו אלתקאנא אלמדכורה מא וגדו פיהא כמא דכר[ו]</li>
<li>וגדו מצמונהא אן לא (יכתדמו) //יקדמו// עליהם אלי {!] ערבי אלסאן {!}</li>
<li>ולא יחכם בתרגמאן קאלו אלמשאיך הדה {!} ר' שמואל</li>
<li>פצח {!} אלכלאם בלערבי ולא יחתאג חכמה תרגמאן פאגתמע</li>
<li>ראיהם עלא תקטיע דאלך אלתקנא {!} פקטעוהא וכתבו</li>
<li>תקאנא גדידה בתקדמת ר' שמואל בגיר חצורה</li>
<li>וכתב פיהא כל שיך (זקני) אלמדינה מן כביר אלא צגיר</li>
<li>והם ראצין בתקדמתה עליהם //לאגל אנה כאן מדה תלת סנין יחכם בין אלנאס// אללה יעלם פי כל גמעה</li>
<li>יסאל אלרב ר שמואל ען אלמולא נשתהי מן אנעמה {!}</li>
<li>אדא טלעת כתב מן ענדנא פי חק ר שמואל תסאעד</li>
<li>לאנהם [ ] מא יעמלה שי אלא בראי אלריס סידנא</li>
<li>שר השרים ונגיד הנגידים אללה יזיד פי עשרה וביקיה {!}</li>
<li>ויבקיה לכל בית ישראל ושלומך יגדל אלממלוך אלאצגר</li>
<li>אקל ואחקר אן יכאתב מולאה ועלא כטה יעתדה</li>
</ol>
<p>עבדה ברכאת</p>
<p>הערות</p>
                    
                </div>
            
                <div data-canvas="https://geniza.princeton.edu/documents/3532/iiif/canvas/1/">
                    
                    
                    
                        <h3>Recto</h3>
                    
                        <ol>
<li>אלה, במקום: אללה.</li>
<li>בו-זכרי: הכוונה לבנו הבכור של הדיין אליה.</li>
</ol>
<p>אל-סדיד: כינוי כבוד מקובל לרופאים.</p>
<ol>
<li>אבו אלברכאת: הכוונה לשלמה בנו השני של הדיין אליה. עצ'יך: כך במקור, וצריך להיות: עצ'דך.</li>
</ol>
<ol>
<li>סת ג'והר: קרובת משפחה של הדיין אליה, הנזכרת גם במכתבים אחרים אליו. כינויה היה 'אלכרימה'. היא הייתה נשואה לסמחון, הוא שמחה כהן מבלביס. ראו מוצקין, במפתח.</li>
</ol>
<ol>
<li>במקור: יעתדה, במקום: יעתד'רה.</li>
</ol>
                    
                </div>
            
        </section>
    </body>
</html>
