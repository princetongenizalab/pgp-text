
<html>
    <head>
        <title>Transcription of Legal document: T-S 10J9.32</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J9.32</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00009-00032/canvas/1">
                    
                    
                    
                        <ol>
<li>מן גמלתהא תמן //כ [דנ ונ]צף// [ג] אריה כאן אשתראהא מ ישועה דנן בהדא אלתמן אלמדכור פקאלת מבארכה</li>
<li>דא אן לי פיהא מן גמלה אלנדוניא אלדי לי עשרה דנ ואלעשרה דנ ונצף לה ואנני דפעתהא בראיה</li>
<li>//לאבי מ פרח בן שמואל ליתגר בהא אלי אלגרב וגירה//שהדותא דהות באנפנא אנן שהדי דחתמות ידנא לתחתא כן הוה חצר בבית</li>
<li>דין הקבוע בפסטאט מצרים מר ישועה בר מר שמואל נע וזוגתה מבארכה בת</li>
<li>מר שמואל נע הידוע אלקאבסי וסאל כמר ישועה//דנן//זוגתה הדה באשיא כתירה</li>
<li>פאסתקר אלחאל //בעד דלך// [[פי אכרהא]] אנהא אקרת לה בהדה אלעשרה דנ //ונצף//אלמקדם דכרהא</li>
<li>ואלדי סלמתהא לאכיהא עלי אלקצץ אלמדכורה [[וגעלת לה אן יסאל בה . .א]] אנהא לה</li>
<li>דונהא ואן לם יבק להא פיהא טלבה ולא חק ורפעת [יד]הא מטאלבה אכיהא</li>
<li>בהדה אלעשרה דנאניר ונצף אלמדכורה ומא עסאה אן תכרג מן פאידה כאן אלה דלך</li>
<li>דונהא [[ואן// וגעלת]] לה רשות אן יטאלב אכיהא אלמדכור בהדה אלעשרה דנ ונצף</li>
<li>ומא עסאה אן יטלב פיהא מן אלפאידה בפני כל בית דין שיצא ויזכה בה לעצמו</li>
<li>פחיניד קאלת לנא מבארכה דא אשהדו עליי ואקנו מני מעכשו ואכתבו ואכתמו עליי</li>
<li>בגמיע אלאלפאט אלמחכמה ואלמעאני אלמוכדה ובכל לישאני דזכואתא וסלמו דלך</li>
<li>למ ישועה דנן בעלי אנני מקרה ענדכם פי צחה מני וגואז אמר טאיעה</li>
<li>מן גיר קהר ולא גבר ולא אכראה ולא סהו ולא גלט ולא עלה בי מן מרץ ולא גיר</li>
<li>דלך מן גמיע מפסדאת אלשהאדה [אנני] קבלת עלי נפסי גמיע אלאסתקראר</li>
<li>אלמשרוח לעילא מן אלעשרה דנ ונצף אלדי סלמתהא לאכי מ פרח דנן עלי</li>
<li>אלקציה אלמדכורה לעילא באבטאל כל מודע וכל תאויל [[ו. . . . . . . . . . ]]</li>
<li>דלא באסמכאתי וג וקנינא ושהדותא דא וג</li>
</ol>
                    
                </div>
            
        </section>
    </body>
</html>
