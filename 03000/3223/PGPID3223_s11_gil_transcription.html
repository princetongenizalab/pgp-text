
<html>
    <head>
        <title>Transcription of Letter: T-S 13J13.27</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00027/canvas/1">
                    
                    
                    
                        <h3>recto</h3>
                    
                        <ol>
<li><span lang="he">כתאבי יאכי וסידי וריסי אטאל אללה בקאך ואדאם עזך ותאידך&nbsp;</span></li>
<li><span lang="he">וסעאדתך מן צור ז מצ'א מן כסלאב(!) ען סלאמה ועאפיה ושוק אן&nbsp;</span></li>
<li><span lang="he">שדיד גדא אסל מן אללה קרב אלאגתמאע עלי אסר אלאחואל כדלך&nbsp;</span></li>
<li><span lang="he">⟦פ⟧יפעל אללה במנה ופצלה אן שא אללה וצל כתאבך אלעזיז אלי בא יעקוב&nbsp;</span></li>
<li><span lang="he">יוסף וגאבה אלי וקריתה ופחמת מא פיה וקד דכרת אנך עלי דכול&nbsp;</span></li>
<li><span lang="he">ביתך פאצל מן אללה אן יתם עליך בעאפיה ויגעלהא אימן אלסעאת&nbsp;</span></li>
<li><span lang="he">עלינא ועליך ויערפך ברכתה ודאלך בחול אללה אן שא אללה וקד אכאר&nbsp;</span></li>
<li><span lang="he">אללה לך לאן מא בקי בסקליה כיר וקד ד'כרת תאתי אלי מא קבלי מא&nbsp;</span></li>
<li><span lang="he">אקדר עלי דאלך לאנה אלשתא גלק ואלדראהם אלדי בידי תכון יה'&nbsp;&nbsp;</span></li>
<li><span lang="he">מתקאלא ובלד לא אכברה ולא אערף אין אסלך פיה וקד אנפצ'ת(!)</span></li>
<li><span lang="he">אליך קבל האדא אלכתאב אתנין מן אלכתב בגמיע מא תחתאג</span></li>
<li><span lang="he">אליה מן אלשרח ולם ארא לך גואב ואמא אלכתא/ב\ן אלדי כתב בא יעקוב</span></li>
<li><span lang="he">מא אוקפני עליה לנוגה לך פיה סלאם ואבדתי אשרח לך מא קד גרא</span></li>
<li><span lang="he">מן אלפתן בסקליה קד אבצרנא שי מא כונת אטמע אראה אן</span></li>
<li><span lang="he">קט מן ספך אלדמא נמשו עלי אלקתלא מתל מא נמשי עלי אלארד'</span></li>
<li><span lang="he">וובא אן עצ'ים ואנתהא אלסער תמנה בזיד מן אלמתקל ולא ת/ו\גד</span></li>
<li><span lang="he">וקד אוסב מכזנא פיה בזיד מן אלאלף רבאעי ומכון סעיד בדון</span></li>
<li><span lang="he">דאלך איצ'א אוסב וכאן בעד דאלך בסנין קבל ופאת אבי רחמה אללה</span></li>
<li><span lang="he">וקדש רוחה בשהרין אשתרי מן רגול אן נסראני גנאן ודאר</span></li>
<li><span lang="he">במית מתקל פבעד צאלך(!) אזדאר אלפתן פצארו לא יסוו שין פלחקו</span></li>
<li><span lang="he">אסף עלי אלדנאניר פקד'י קד'אה פאתופי [ &nbsp; &nbsp; &nbsp; ] רחמה אללה ורחם</span></li>
<li><span lang="he">כל שבי אשרא/י\ל פדפנה פי קברה וכאן לה ענד בו יוסף אבן&nbsp;</span></li>
<li><span lang="he">אסמעלי(!) קק''ל ⟦ובל⟧ רבאעי עין ודיעה ⟦וכא⟧ וענד יהודה כתן אל</span></li>
<li><span lang="he">פאסאק איצ'א ל' דראהם ולנא ענד אלרגול אלכתאני אלתי כאן צדיק </span></li>
</ol>
                    
                        <h3>recto, right margin</h3>
                    
                        <ol>
<li><span lang="he">צדיק(!) אבי&nbsp;</span></li>
<li><span lang="he">נבד'ו מן ענדה&nbsp;</span></li>
<li><span lang="he">אלענב ודיעה</span></li>
<li><span lang="he">ז' קנאטיר שב</span></li>
<li><span lang="he">כוארי תסוא פי</span></li>
<li><span lang="he">ד'אלך אלוקח י'&nbsp;</span></li>
<li><span lang="he">רבאעיא אלקנטר&nbsp;</span></li>
<li><span lang="he">ואלסנדוק אלמטלי&nbsp;</span></li>
<li><span lang="he">פיה גוזה טיב&nbsp;</span></li>
<li><span lang="he">והרנוא וחבוב</span></li>
<li><span lang="he">ערוס ותיב אבי&nbsp;</span></li>
<li><span lang="he">ותיבנא גמיעא&nbsp;</span></li>
<li><span lang="he">פגא אלי סעיד</span></li>
<li><span lang="he">קאלי תמור בנא</span></li>
<li><span lang="he">אלי אלכתאני נאכץ'(!)&nbsp;</span></li>
<li><span lang="he">גמיע מא לנא&nbsp;</span></li>
<li><span lang="he">ענדה ואללה ביני&nbsp;</span></li>
<li><span lang="he">ובינך אני אקסם&nbsp;</span></li>
<li><span lang="he">מעך נסף בנסף&nbsp;</span></li>
<li><span lang="he">ולא אחרגך לשי&nbsp;</span></li>
<li><span lang="he">מן אלכלאם</span></li>
<li><span lang="he">פמצ'ינא אליה</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">וואלידתנא&nbsp;</span></li>
<li><span lang="he">תעלם בצ'אלך&nbsp;</span></li>
<li><span lang="he">וופאנא גמיע&nbsp;</span></li>
<li><span lang="he">אלרחל ראשהר&nbsp;</span></li>
<li><span lang="he">עלינא בצ'אלך(!)&nbsp;</span></li>
<li><span lang="he">ונסרפנא&nbsp;</span></li>
<li><span lang="he">באלרחל</span></li>
<li><span lang="he">בלם נתפק</span></li>
<li><span lang="he">עלי אלמפתח</span></li>
<li><span lang="he">פאודענא</span></li>
<li><span lang="he">אלמפתאח</span></li>
<li><span lang="he">ביד</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00027/canvas/2">
                    
                    
                    
                        <h3>verso</h3>
                    
                        <ol>
<li><span lang="he">יחיה אבן אלמנגם סהרנא ומצ'ינא ויצ'א אנמא כאנת חילה מנה&nbsp;</span></li>
<li><span lang="he">עלי פנחן פי מא אליום נביע גדא נביע מר אל [ &nbsp; &nbsp; ] רגול גב חדד קאלה&nbsp;</span></li>
<li><span lang="he">צ'אעת לי מפאתח קפל תמור בנא תפתחה פמצ'א מעה אלחדאד&nbsp;</span></li>
<li><span lang="he">אלי אלקפל פפתח אלבית ואנא פי האדא לא אדרי ונקל גמיע אלרחל&nbsp;</span></li>
<li><span lang="he">ומצ'א ביה אלי רגול כאן עטאה מעאמלה ע''ה רבאעי מן אלדאר אלתי אשתר(!)&nbsp;</span></li>
<li><span lang="he">אשתרי מן סלמאן אבן אלבני וחסל אלרחל פי דאר אלגוי אלמדי/א\ן בעד&nbsp;</span></li>
<li><span lang="he">ד'אלך ערפת ומצית ואנא אבכי בדמא/ע\ חארה ואסף מא קד גרא&nbsp;</span></li>
<li><span lang="he">עלי אלנאס אקילי תצ'רב בידך עלי תלאבבה ותסתגית באללה ובסלטאן&nbsp;</span></li>
<li><span lang="he">ובס]לטאן פלעל ירגע אלקפל פלקיתה בסמאט עאבר פפעלת מא</span></li>
<li><span lang="he">קד] אקילי ואנא באכי פקאמו אלנאס עליה ביגמע וקאלו לו תמצ'י</span></li>
<li><span lang="he">תרד אלרחל קאל אלרחל חסל פי דאר אלגוי אלמדיאן ולא אקדר עלי</span></li>
<li><span lang="he">כלאצה ואנא פי ד'אלך ארבטה אלא אן סמעת ואלדתי וגאת אלינא ולם&nbsp;</span></li>
<li><span lang="he">לקתנא ומצ'ינא אלי אלרגול אלמדיאן אלד'י ענדה אלרחל פאקר גמיע אל</span></li>
<li><span lang="he">רחל וקאל אן מא כאן לי ענד האדא אל רגול שין פכתוה פקאלו אלמש/א\יך&nbsp;</span></li>
<li><span lang="he">אסחבנא הלכום תכתבו עליה גמיע אלרחל בשטר יכון עליה דין חאל</span></li>
<li><span lang="he">פכתבנא /אל\גמיע עליה כלא מן אלתי/א\ב בכמסא ותסעין רבאעי דין ואכצ'נא&nbsp;</span></li>
<li><span lang="he">מנה גמיע אלתיאב בעד דאלך חלף אלעגוז ואלדתי ואסתחקת גמיע מא</span></li>
<li><span lang="he">תרך ואלדי רחמהו אללה בעד האדא ולם נכון חאצ'ר דפעת אליה אלמיתין</span></li>
<li><span lang="he">ותלאתין רבאעי פי וקת אלגלא אלתי קד וצפת לך עלי אנהא מתאנא לה</span></li>
<li><span lang="he">מן מהרהא ויעולהא //טול\\ טואלא מא עא[שת ו]אבו אלנגם הלאל ז' סנין אלא</span></li>
<li><span lang="he">אן יאכוד שרי לא יכון בוד מן אלגואב רואג לאני משגול אלסר אלי</span></li>
<li><span lang="he">תוגה לי באחו לך דאר אלוכיל אלכאבלי [וא]לסלאם עליך ותכוס אולאד</span></li>
<li><span lang="he">אלכוהן עני כתיר אלסלאם [&nbsp; &nbsp; &nbsp; &nbsp; &nbsp; &nbsp; &nbsp; ]הב ולסעיד ולד זכר יסמא&nbsp;</span></li>
<li><span lang="he">שמריה יכון עמרה סנא </span></li>
</ol>
                    
                </div>
            
        </section>
    </body>
</html>
