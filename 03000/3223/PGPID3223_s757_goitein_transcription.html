
<html>
    <head>
        <title>Transcription of Letter: T-S 13J13.27</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.27</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00027/canvas/1">
                    
                    
                    
                        <ol>
<li>כתאבי יאכי וסידי וריסי אטאל אללה בקאך ואדאם עזך ותאידך</li>
<li>וסע/א/דתך מן צור ז מצא מן כסלאב ען סלאמה ועאפיה ושוק אן</li>
<li>שדיד גדא אסל מן אללה קרב אלאגתמאע עלי אסר אלאחואל כדלך</li>
<li>[[פ]] יפעל אללה במנה יפצלה אן שא אללה וצל כתאבך אלעזיז אלי בא יעקוב</li>
<li>יוסף וגאבה אלי וקריתה ופהמת מא פיה וקד דכרת אנך עלי דכול</li>
<li>ביתך פאצל מן אללה אן יתם עליך בעפפיה(!) ויגעלהא אימן אלסעאת</li>
<li>עלינא ועליך ויערפך ברכתה ודאלך בחול אללה אן שא אללה וקד אכאר</li>
<li>אללה לך לאן מא בקי בסקליה כיר וקד דכרת תאתי אלי מא קבל מא</li>
<li>אקדר עלי דאלך לאנה אלשתא גלק ואלדראהם אלדי בידי תכון יה</li>
<li>מתקאלא ובלד לא אכברה ולא אערף אין אסלך פיה וקד אנפצת</li>
<li>אליך קבל האדא אלכתאב אתנין מן אלכתב בגמיע מא תחתאג</li>
<li>אליה מן אלשרח ולם ארא לך גואב ואמא אלכתא/ב/ אלדי כתב בא יעקוב</li>
<li>מא אוקפני עליה לנוגה לך פיה סלאם ואבתדי אשרח לך מא קד גרא</li>
<li>מן אלפתן בסקליה קד אבצרנא שי מא כונא אטמע אראהאן</li>
<li>קט מן ספך אלדמא נמשו עלי אלקתלא מתל מא נמשי עלי אלארד</li>
<li>וובא אן עצים ואנתהא אלסער תמנה בזיד מן אלמתקל ולא ת/ו/גד</li>
<li>וקד אוסב מכזנא פיה בזיד מן אלאלף רבאעי ומכזן סעיד ברון</li>
<li>דאלך איצא אוסב וכאן בעד דאלך בסנין קבל ופאת אבי רחמה אללה</li>
<li>וקדש רוחה בשהרין אשתרי מן רגול אן נסראני גנאן ודאר</li>
<li>במית מתקל פבעד צאלך אזדאד אלפתן פצארו לא יסוו שין פלחקו</li>
<li>אסף עלי אלדנאניר פקדי קדאה פאתופי [[. . .]] רחמה אללה ורחם</li>
<li>כל שבי אשראל פדפנה פי קברה וכאן לה ענד בו יוסף אבן</li>
<li>אסמאעלי(!) קקל [[ל]] רבאעי עין ודיעה [[ו]] וענד יהודה כתן אל</li>
<li>פאסאק איצא ל דראהם ולנא ענד אלרגול אלכתאני אלתי כאן צדיק</li>
</ol>
                    
                        <h3>Right margin, diagonal lines written upside down.</h3>
                    
                        <p>צדיק אבי | נכדו מן ענדה | אלענב ודיעה | ז קנאטיר שב |</p>
<p>כוארי תסוא פי | דאלך אלוקת י | רבאעיא אלקנטר | ואלסנדוק</p>
<p>אלמטלי | פיה גוזה טיב | והרנוא וחב אל | ערוס ותיב אבי |</p>
<p>ותיבנא גמיעא | פגא אלי סעיד | קאלי תמור בנא | אלי אלכתאני</p>
<p>נאכץ | גמיע מא לנא | ענדה ואללה ביני | ובינך אני אקסם |</p>
<p>מעך נסף בנסף | ולא אחתג לשי | מן אלכלאם | פמצינא אליה |</p>
                    
                        <h3>Top margin, diagonal lines written in same direction.</h3>
                    
                        <p>וואלדתינא | תעלם בצאלך | וופאנא גמיע | אלרחל ואשהד | עלינא</p>
<p>בצאלך | ונסרפנא | באלרחל | בלם נתפק | עלי אלמפתח | פאודענא |</p>
<p>אלמפתאח | ביד</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00027/canvas/2">
                    
                    
                    
                        <h3>Verso.</h3>
                    
                        <ol>
<li>יחיה אבן אלמנגם סהרנא ומצינא ויצא אנמא כאנת חילת מנה</li>
<li>עלי פנחן פימא אליום נביע גדא נביע מר אל[[גר]]רגול גב חדד קאלה</li>
<li>צאעת לי מפאתח קפל תמור בנא תפתחה פמצא מעה אלחדאד</li>
<li>אלי אלקפל פפתח אלבית ואנא פי האדא לא אדרי ונקל גמיע אלרחל</li>
<li>ומצא ביה אלי רגול כאן . .אה מעאמלה עה רבאעי אן אלדאר אלתי אשתר[י</li>
<li>אשתרי מן סלמאן אבן אלבני וחסל אלרחל פי דאר אלגוי אלמדי/א/ן בעד</li>
<li>דאלך ערפת ומצית ואנא אבכי בדמ/ע/א חארה ואסף מא קד גרא</li>
<li>עלי אלנאס אקולי תצרב בידך עלית לא בכה ותסתגית באללה ובסל. .</li>
<li>אלסלטאן פלעל ירגע אלקפה פלקיתה בסמאט עאבר פפעלת מא</li>
<li>.קיל. . . .כאב פקאמו אלנאס עליה ביגמע וקאלו לו תמצי</li>
<li>תרד אלרחל קאל אלרחל חסל פי דאר אלגוי אלמדיאן ולא אקדר עלי</li>
<li>כלאצה ואנא פי דאלך ארבטו אלא אן סמעת ואלדתי וגאת אלינא ולם</li>
<li>לקד לא ומצינא אלי אלרגול אלמדיאן אלדי ענדה אלרחל פגחד גמיע אל</li>
<li>רחל וקאל אן מא כאן לי ענד האדא אלרגול שין פכתוה פקאלו אלמשי/א/ך</li>
<li>אסחבנא הלכום תכתבו עליה גמיע אלרחל בשטר יכון עליה דין חאל</li>
<li>פכתבנא /אל/גמיע עליה כלא מן אלתי/א/ב בכמסא ותסעין רבאעי דין ואכצנא</li>
<li>מנה גמיע אלתיאב בעד דאלך חלף אלעגוז ואלדתי ואסתחקת גמיע מא</li>
<li>תרך ואלדי רחמהו אללה בעד האדא ולם נכון חאצר דפעת אליה אלמיתין</li>
<li>ותלאתין רבאעי פי וקת אלגלא אלתי קד וצפת לך עלי אנהא מתאנא לה</li>
<li>מן מארהא ויעולהא //טול// טואל אמא עאל[י . .] אבו אלנגם הלאל ז סנין אלא</li>
<li>אן יאכי ד וסידי לא יכון בוד מן אלגואב וואג לאני משגול אלסר אלי אן</li>
<li>תוגה לי באחולך דאר אלוכיל אלכאמלי ואלסלאם עליך ותכוס אולאד</li>
<li>אלכוהן עני כתיר אלסלאם לאני [פ. . . . .ה.] ולסעיד ולד זכר יסמא</li>
<li>עובדיה יכון עמרה סנא</li>
</ol>
                    
                </div>
            
        </section>
    </body>
</html>
