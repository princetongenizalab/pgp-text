
<html>
    <head>
        <title>Hebrew Translation of Letter: T-S 13J13.27</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J13.27</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00027/canvas/1">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אחי ואדוני ומנהיגי, ייתן לך אלוהים אריכות ימים ויתמיד את כבודך ואת חסותו לך</span></li>
<li><span lang="he">ואת אושרך, מצור, בז' בכסלו. שלומי טוב ואני בריא, אך אני מתגעגע</span></li>
<li><span lang="he">עד מאוד. אבקש מאלוהים כי יקרב את פגישתנו במיטב השמחות. כזאת</span></li>
<li><span lang="he">הלוא יעשה אלוהים בחסדו ובנדיבותו, ברצון האל. הגיע מכתבך הנכבד אל אבו יעקוב</span></li>
<li><span lang="he">יוסף והביאו אלי וקראתיו והבינותי את אשר בו. כתבת שאתה עומד לשאת</span></li>
<li><span lang="he">אישה. אני מבקש מאלוהים שייתן לך בריאות שלמה ויעשה שתהיה זו שעת מזל מאין כמוה&nbsp;</span></li>
<li><span lang="he">עלינו ועליך, ויודיעך את ברכתו, כי הדבר בכוחו של אלוהים, ברצון האל. אכן היטיב</span></li>
<li><span lang="he">לך אלוהים, מפני שלא נותרה עוד טובה בסיציליה. כתבת לי: תבוא אלי; אין</span></li>
<li><span lang="he">הדבר ביכולתי, כי החורף קשה, ו(כל) הכסף אשר לי הוא י"ה</span></li>
<li><span lang="he">דינרים וזו עיר שאינני מכיר ואינני יודע אנא אפנה בה. שלחתי</span></li>
<li><span lang="he">לך לפני המכתב הזה שני מכתבים, ובהם כל</span></li>
<li><span lang="he">הפרטים הדרושים לך, אך לא ראיתי תשובה ממך; ואילו אבו יעקוב כתב מכתב,</span></li>
<li><span lang="he">אבל לא נתן לי לקרוא אותו, שאשלח לך בו דרישת שלום. אתחיל אפוא לפרט לך</span></li>
<li><span lang="he">את השערוריות שהתרחשו בפַּלֶרְמוֹ. ראינו דבר שלא הייתי משתוקק לראותו</span></li>
<li><span lang="he">כלל וכלל, דהיינו שפיכות דמים; היינו דורכים על הפגרים, כפי שאנחנו מהלכים על פני האדמה;</span></li>
<li><span lang="he">ומגפה קשה; והגיע המחיר בעד תֵימָן ממנו למעלה מדינר, ואיננו בנמצא.</span></li>
<li><span lang="he">פרצו למחסן שלנו, ובו למעלה מאלף רבעי דינר; וחוץ מזה המחסן של סעיד,</span></li>
<li><span lang="he">גם כן נפרץ. כמה שנים אחר כך, חודשיים לפני פטירת אבי,&nbsp;</span></li>
<li><span lang="he">ירחם עליו אלוהים ויקדש רוחו, הוא קנה מאיש נוצרי מטעים ובית</span></li>
<li><span lang="he">ב־100 דינר, אבל אחרי כן, משהתרבו המהומות, לא היו שווים עוד דבר, ונתקף</span></li>
<li><span lang="he">מרה שחורה מפני הכספים ונגזר עליו ונפטר, ירחם אלוהים עליו וירחם על</span></li>
<li><span lang="he">כל שבי ישראל; ונקבר בקברו. היה מגיע לו אצל (א)בו יוסף בן</span></li>
<li><span lang="he">אסמאעיל קק"ל רבעי דינר בזהב, פיקדון; ואצל יהודה, החתן של</span></li>
<li><span lang="he">אלפסאק גם כן ל' דרהם; ומגיע לנו אצל האיש סוחר הפשתים שהיה ידיד</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">של אבי,&nbsp;</span></li>
<li><span lang="he">שאצלו (קנו) ענבים&nbsp;</span></li>
<li><span lang="he">לסחוט ליין,&nbsp;</span></li>
<li><span lang="he">פיקדון ז'&nbsp;</span></li>
<li><span lang="he">קנטארים אלום כוארי,&nbsp;</span></li>
<li><span lang="he">שמחירם בזמן הזה י'&nbsp;</span></li>
<li><span lang="he">רבעי דינר הקנטאר,</span></li>
<li><span lang="he">והארגז המוזהב,&nbsp;</span></li>
<li><span lang="he">שהיו בו אגוזי מאכל&nbsp;</span></li>
<li><span lang="he">ואטד וגרעיני&nbsp;</span></li>
<li><span lang="he">לוטוס ובגדי אבי&nbsp;</span></li>
<li><span lang="he">ובגדים של כולנו.&nbsp;</span></li>
<li><span lang="he">ובא אלי סעיד,&nbsp;</span></li>
<li><span lang="he">ואמר לי: גש אתנו&nbsp;</span></li>
<li><span lang="he">אל סוחר הפשתים וניקח</span></li>
<li><span lang="he">את כל אשר היה חייב לנו.&nbsp;</span></li>
<li><span lang="he">חי אלוהים!&nbsp;</span></li>
<li><span lang="he">ביני ובינך! אני אחלק&nbsp;</span></li>
<li><span lang="he">אתך חצי חצי&nbsp;</span></li>
<li><span lang="he">ולא יהיה צורך&nbsp;</span></li>
<li><span lang="he">שתאמר כלום.&nbsp;</span></li>
<li><span lang="he">הלכנו אפוא אליו</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">בידיעתה&nbsp;</span></li>
<li><span lang="he">של אמנו,&nbsp;</span></li>
<li><span lang="he">ומסר לנו את כל&nbsp;</span></li>
<li><span lang="he">הסחורה והעמיד&nbsp;</span></li>
<li><span lang="he">עלינו עדים על זאת,&nbsp;</span></li>
<li><span lang="he">והלכנו עם&nbsp;</span></li>
<li><span lang="he">הסחורה&nbsp;</span></li>
<li><span lang="he">אבל לא הסכמנו&nbsp;</span></li>
<li><span lang="he">בדבר המפתח,&nbsp;</span></li>
<li><span lang="he">על כן הפקדנו&nbsp;</span></li>
<li><span lang="he">את המפתח&nbsp;</span></li>
<li><span lang="he">בידי</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00027/canvas/2">
                    
                    
                    
                        <h3>verso</h3>
                    
                        <ol>
<li><span lang="he">יחיה אבן אלמנג'ם גיסנו, והלכנו: אבל לא היתה זו אלא עורמה מצדו,</span></li>
<li><span lang="he">מפני שבעוד אנחנו שוקלים בדעתנו: היום נמכור, מחר נמכור, הלך האיש, הביא מסגר, אמר לו:</span></li>
<li><span lang="he">אבדו לי מפתחות המנעול, בוא אתנו, תפתח אותו; הלך אתו המסגר</span></li>
<li><span lang="he">אל המנעול ופתח את הבית, בעוד אני אינני יודע דבר, ולקח את כל הסחורה</span></li>
<li><span lang="he">והלך אתה אל אדם שנתן לו לפני כן שכר טרחה ע"ה רבעי דינר בעד הבית אשר</span></li>
<li><span lang="he">קנה מאת סלמאן אבן אלבני, והגיעה הסחורה אל בית הגוי בעל החוב. אחר כך</span></li>
<li><span lang="he">נודע לי והלכתי הלוך ובכה בדמעות חמות ומתנה את שקרה לי</span></li>
<li><span lang="he">לפני האנשים. אמרו לי: הכה בידך על חזהו ותבע מאלוהים</span></li>
<li><span lang="he">ומהסלטאן, שמא יחזיר את המנעול. מצאתי אותו עובר בסמאטי ועשיתי מה</span></li>
<li><span lang="he">שאמרו לי, כשאני בוכה; אז קמו אנשים עליו בהמונים ואמרו לו: לך&nbsp;</span></li>
<li><span lang="he">החזר את הסחורה. אמר: הסחורה הגיעה אל בית הגוי בעל החוב, ואינני יכול</span></li>
<li><span lang="he">לשחררה. ואני באותו זמן עוצר אותו, עד ששמעה אמי ובאה אלינו, ולא</span></li>
<li><span lang="he">מצאה אותנו. הלכנו אל האיש בעל החוב שאצלו הסחורה והכיר בכל</span></li>
<li><span lang="he">הסחורה ואמר: האיש הזה אינו חייב לי דבר, וקחו אפוא (את הסחורה). אמרו האדונים</span></li>
<li><span lang="he">אנשינו: שמא ראוי שתכתבו לחובתו את כל הסחורה בשטר, שיהיה עליו חוב לתשלום.</span></li>
<li><span lang="he">כתבנו אפוא הכול לחובתו, חוץ מהבגדים, חוב של תשעים וחמישה רבעי דינר ולקחנו</span></li>
<li><span lang="he">ממנו את כל הבגדים. אחרי כן נשבע לזקנה, לאמי, וקבלה אישור על כל מה</span></li>
<li><span lang="he">שהוריש אבי עליו השלום. אחרי כן, כשאני לא הייתי נוכח, מסרה לו את מאתיים</span></li>
<li><span lang="he">ושלושים רבעי הדינר, אשר כבר תיארתים לך, בעת הבצורת, בתנאי שזו מתנה לו</span></li>
<li><span lang="he">מכתובתה, והוא יהיה זן אותה כל ימי חייה, ואת אבו אלנגים הלאל ז' שנים, עד</span></li>
<li><span lang="he">אשר ייכנס לעסקים. חייב אתה למהר לענות לי מפני שאני מודאג עד אשר</span></li>
<li><span lang="he">תשלח לי (מכתב) על הנעשה אצלך, אל בית הפקיד הכאבלי(?). הריני דורש בשלומך ומסור לבני</span></li>
<li><span lang="he">הכהן ממני רוב דרישות שלום&hellip; ולסעיד בן זכר ושמו</span></li>
<li><span lang="he">שמריה, והוא בן שנה. </span></li>
</ol>
                    
                </div>
            
        </section>
    </body>
</html>
