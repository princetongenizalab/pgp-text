
<html>
    <head>
        <title>Transcription of Letter: T-S 13J19.6</title>
    </head>
    <body style="max-width: 860px; margin: auto">
        <h1>Transcription of Letter: T-S 13J19.6</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00006/canvas/1">
                    
                    
                    
                        <ol>
<li>יצר סמוך תצור שלום שלום מגדל עז שם ייי בו ירוץ צד ונשג</li>
<li>שלומות וטובות וברכות מרובות ושישות רבות ומילוט מכאיבות</li>
<li>ורפואות חונות מכל סביבות וניצול מכל חובות וחן וחסד כשלשת</li>
<li>אבות ושמועות טובות מכל בית נקרבות ותפלות נשמעות</li>
<li>ונקשבות וקול מבשר לשמוע בנים ואבות כע מה נאוו על ההרים</li>
<li>רגלי מבשר וג יאתיו השלומות והברכות לכל קהל אלמחלה הגדולה</li>
<li>קטן וגדול טף ונשים יגוננם צור למען שמו הקדוש למא פארקת</li>
<li>אלגמ[א]עה אטאל אללה בקאהם ואדאם עזהם ועלאהם וכבת בדול</li>
<li>חסאדהם ואעדאהם ען חאל סלאמה ועאפיה בבקאהם ואלחמד ללה</li>
<li>חמד אלשאכרין ולו וצפת מא אגדה מן אלשוק אליהם ואלתאסף עלי</li>
<li>אלפאית מן קרבהם ואלאסתמתאע באלנצר אלי גרתהם אלסעידה</li>
<li>לטאל שרחה ואן כאנת אלאגסאם מתבאעדה פאלארואח אלשריפה</li>
<li>אקרב סעיא אלי בעצהא בעץ פלא תמד(?) מסאפה(?) ומא וצלת אלא וגע</li>
<li>אלי אלקאהרה בעד אן כרג ר יצחק הזקן בן שלמה יז בט ומא לחקתה</li>
<li>אלבתה וקמת איצא מן קבל מא נצרת סיידנא ראש גליות כל</li>
<li>ישראל נט מן שמ איאם פי אלכניס ואקול אן שא אללה תע אני אמצי</li>
<li>סכנדרייה(!) ואכרג אלשאם ותערף סידי אלכוהן //ר שמריה// אן מצת אלגמעה אל</li>
<li>תאניה ומא נצרת מולאי אלחזן הגדול //אלא מכתפי מגרי אבנה אנכסר// ישמרו צור ויפאהו וכדלך</li>
<li>מ. . . אלפרנס כלה מן וגעי אלהי ישראל יסתגיב מן צעפי פי גמיע אלקהל</li>
<li>צגיר וכביר צאלח אלאדעיה ויכץ מולאי אלחבר כגק מרנא ורבנא יוסף</li>
<li>. . . ישמרו צור לעד ויתן לו משאלות לבו רוחה באתם אלסלאם וסדיינא(!)</li>
<li>הנשיא הגדול ראש גליות כל ישראל ירום כבודו לפני מעודדו משגול</li>
<li>אלקלב בוגיע ענדה מא אתמכנת אכאטבה אלא פי תנפדי אלאהלי</li>
<li>לא גיר ויכוץ מולאי אלנאמן יברכו אלהינו נפסה באתם אלסלאם ומולאי</li>
<li>אלשיך אבו אלפרג וולדה יברכו אל וישמרו ומולאי ור אברהם הלוי ומולאי אלשיך</li>
<li>ר ישועה ואלד ר יוסף וולדה יוסף וגמיע אצהאר מולאי אלנאמן וארח ואבן</li>
<li>אכוה ויצחק הזקן וחמודו ונתן וצהרה ופצל ואולאדה ומרואן ואולאדה</li>
</ol>
                    
                        <h3>Right margin, diagonal lines written upside down.</h3>
                    
                        <p>ומולאי יפת | וצהרה מולאי | אלשיך אבו כתיר אפרים | וש]מואל אכוה וגמיע מן | מעה . . . . כאן ואבו אל | חסין</p>
<p>ואכוה יבורכו | ויבליג לי מולאי הזקן | אלנאמן אבו אלפרג | גארה ור צדקה | ואברהם וצנאעה | מר טוביה וברכאג | ור יצחק המלמד | וחמודיו ומ אפרים | [[אפרים]] וחמודיו | ואברהם ואלד | אבו ס[ע]ד יז בט | וכדלך אבו | סלים וצהרה יז בט | ר יעקב אל[[שיג]] | שירגי ואולאדה | ור משלם תערפה | אן וצל מעאלי פי | כל עאפיה וכצה | עני באגל אלסלאם | ויחיי אלסבאג וגמיע אל | אהל וגמיע צביאן אל | חלביין צגיר וכביר | ברוכים יהיו</p>
                    
                        <h3>Top margin, diagonal lines written upside down.</h3>
                    
                        <p>ואבו אלפצל יוסף | ורבי אהרן בן ברוך יז בט | ומולאי אלשופט | ואללה תע עאלם אני | מא כתבת הדה אל | חרפין אלא ואנא פי | דניא אכרי | פיבצטו ל[. . . | אלעדר לאני | מא תמכנת | אסמי אלכל | ושלום</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00006/canvas/2">
                    
                    
                    
                        <h3>Verso.</h3>
                    
                        <ol>
<li>ואתקדמת יום אלסבת פי כניסה אלקאהרה לאן למא דכלת יום אלסבת אלי</li>
<li>חצרה סיידנא הנשיא הג ראש גליות כל ישראל //ירום הודו// קאל לי אמצי אתקדם ושלום</li>
</ol>
                    
                        <h3>Bottom margin, parallel lines written in same direction. Address.</h3>
                    
                        <p>אלי כגק מרנא ורבנא יפת הז[קן] הנאמן אלהי ישראל ישים אחריתו טוב[ה</p>
<p>ו. . . . . ישרה בן כק מרנא אלעזר הזקן נבע</p>
<p>שאכר תפצלה יוסף הלוי הירושלמי ביר משה . . . .</p>
                    
                </div>
            
        </section>
    </body>
</html>
