
<html>
    <head>
        <title>Transcription of Letter: T-S 16.284</title>
    </head>
    <body style="max-width: 860px; margin: auto">
        <h1>Transcription of Letter: T-S 16.284</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00284/canvas/1">
                    
                    
                    
                        <ol>
<li>.] שיויתי ייי לנגדי תמיד כי מימיני בל אמוט</li>
<li>ו]לדהא אבו אלברכאת געל פדאהא כתאבי אלי</li>
<li>ח]צרה אלואלדה אלעזיזה אלכרימה אלמכרומה</li>
<li>. . .] כ[. . . . .] אלמחתרמה אטאל אללה בקאהא</li>
<li>וא]דאם עזהא ונעמהא ומן אח[. . . . . . . .</li>
<li>ו]תופיקה לא אכלאהא וגדד נעמהא [. . . . . .</li>
<li>ותולאהא וגמעני בהא עלי אחואל אלסארה</li>
<li>ואלאעין אלקארה במנה ופצלה ואלקאדר עליה</li>
<li>אן שא אללה תעאלי: ואלדי נעלמיך בה אן וקת</li>
<li>אן כרגנא מן אלתגר אלמחרוס וצלנא אלי אלעטף</li>
<li>יום אלגמעה וקעדנא פיה אלי צחוה אלנהאר</li>
<li>וצבנא אלמרכב אלדי גינא פיה פי אלספרה אלאולי</li>
<li>וכלינאה ועדינא אלי פוה מנצורה ודכלנא אלי</li>
<li>ענד יוסף ופקה אללה וימכן צחתה ויצי בצ[רה</li>
<li>ויקרב פרגה ויגבר כסרתה וידבר חילתה ויסל[מה</li>
<li>מן כל שדה ויגעל לה אלפרג עדה וצי. .[. . . .</li>
<li>ואכרמנא מתל עאדתה וכראמתה [. . . . . .</li>
<li>נכותה ומרוותה והמתה ואן מולאי ל[. . . .</li>
<li>וגע אלאדן וקת כרגנא מן ענדכם ו[ד]כל</li>
<li>אלחמאם פי פוה וכרגנא מנהא יום אלגמעה</li>
<li>אלעצר ונזלנא אלי אלמרכב ובקינא פיה לילה</li>
<li>אלסבת ויום אלסבת ולילה אלחד ויום אלחד</li>
<li>. . . . . .] אלמרכב מן שדה אלוגע יום</li>
<li>אלצהר אלי מצר מע אלסלאמה ואלעאפיה ומן</li>
<li>קבל אן נזלנא מן אלמרכב אכת[. . . .</li>
<li>אלדי פיהא אלמתאע מע אל[. . . . . . . . .</li>
<li>אלי אלגזירה פי //אל// קאילה פי וקת [. . . . . . .</li>
<li>וחמיתהא ומשית חאפי ורא [. . . . . . .</li>
<li>אלוקת גהינם עיאן בעיאן [. . . . . . . . .</li>
<li>וכבדי פי אלנאר אלחמרא אלי אן [. . . . . . . .</li>
<li>בעד אלרגפה ואלתעב ואלש[ר . . . . . . . .</li>
<li>מן אלקופה ועמלה בר להם [. . . . . . . .</li>
<li>ודפעתהם לואחד פגיר(?) מ[. . . . . . . . . .</li>
</ol>
                    
                </div>
            
                <div data-canvas="https://geniza.princeton.edu/documents/3487/iiif/canvas/1/">
                    
                    
                    
                        <h3>verso</h3>
                    
                        <ol>
<li>אלחואיג אלדי לרבנו יצחק שצ</li>
<li>ואלדי דפעתהם אלי אבו יעקוב</li>
<li>אול דאלך תבת פיה מחצר אלתמתיל</li>
<li>כתאב אן תאני פיה צורה אלפאתחה</li>
<li>כתאב תאלת פיה אלמנצורי</li>
<li>כתאב ראבע פיה אשעאר ללחריזי</li>
<li>כתאב כאמס פיה אלמקאלה אלאולי</li>
<li>מן כתאב אלמכתצר אלאוציה</li>
<li>לאבי נצר מחמד בן מ[.</li>
<li>אלסא. .י</li>
<li>ודפע לי כתאבין</li>
<li>מקטע גז כאם וסיר ביצא</li>
<li>וסיור גלד ביץ</li>
<li>והם פי אלמכ[זן . . . .</li>
</ol>
                    
                </div>
            
        </section>
    </body>
</html>
