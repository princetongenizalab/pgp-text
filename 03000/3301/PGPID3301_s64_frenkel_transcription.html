
<html>
    <head>
        <title>Transcription of Letter: T-S 13J19.4</title>
    </head>
    <body style="max-width: 860px; margin: auto">
        <h1>Transcription of Letter: T-S 13J19.4</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00004/canvas/1">
                    
                    
                    
                        <h3>Recto</h3>
                    
                        <ol>
<li>בשמ' רחמ'ִ</li>
<li>קד עלם אללה עז וגל מא עלי קלבי מן תוגה חצרה מולאי אלשיך אלאגל</li>
<li>אלאך ינצרו יוצרו ויהיה בעזרו עלי תלך אלקציה אלתי זאדתני</li>
<li>הם עלי המי וציק צדר על צדרי ובקית מתאלם מן כונה</li>
<li>סאר בגיר רפיק יונסה חתי אנני אסבתת בסבת רדיה גדא</li>
<li>ואלעאלם במא ענדי מן דלך יכפיני פיה מא אחאדרה ואכאפה</li>
<li>ויגעלה פי חיז אלסלאמה ואלכפאיה ויגמע שמלנא גמע ויזיל</li>
<li>סכטה ענא ויעשה עמנו למען שמו ואל ישלם לנו כרוע מעללינו</li>
<li>ויגעלהא אכר אלקטוע פאמא אחואלי פאנני עלי מא יעלמה מן אלחרץ</li>
<li>פי אלספר וקד אתפק מרכב לטיף אכתראה אלרצאץ והו ינחדר יום אלג</li>
<li>ואנא מגדהד {!} פי אן אכן צחבתה אן אדן אללה בדלך וסהלה ואמא</li>
<li>מא יריד עלמה פאן אברהים אלתקא בפריג צאמן אלחמתיה ואקתצא</li>
<li>מנה אלדינאר אלדי יעלמה ואראד אן יסלמה אליה וכאף אן יציע</li>
<li>קאל לה תסלמה לאלשיך אבו נצר אכיר אמא יגיך רבאעי געל</li>
<li>עליה פלא יתואנא פי תסלמה ואצראפה פי מא יערף ולא יגפל</li>
<li>ענה בוגה ולא סבב יציע עליה לאנה {א}ראד ידפע לאברהים נצף</li>
<li>דינאר ויחילה בנצף דינאר קאל לה אדפע אלדינאר ללשיך אבו נצר ברא</li>
<li>קצד מנא וצולה אליה ערפתה דלך ליפעל בחסבה ואלקמח אלדי ענדה</li>
<li>ברסם מולאי אלרייס אכי נט' רח'ִ מא תקרר פיה שי והו יערף ציק</li>
<li>אלאכלאק ואן מא תמכן מן בלוג גרץ' וכתאבי יצלה במא יתקרר פי דלך</li>
</ol>
                    
                        <h3>Right Margin</h3>
                    
                        <ol>
<li>אעלמתה בה ויתפצל יצלני כתאבה</li>
<li>יעלמני כיף כאן וצולה</li>
<li>ליטמאן קלבי עבדה אלשיך</li>
<li>מדכור אללוי ש'צ'</li>
<li>יקבל ידה ויחסתוחש</li>
<li>מנה ועז עליה כרוגה</li>
<li>דלך אלכרוג והו יסאלה</li>
<li>פי אנפאד אלדאבה</li>
<li>סרעה וינעם יקול</li>
<li>ללחאג ינפד לה</li>
<li>כ' דרהם יקצי בהא</li>
<li>חואיגה ולא יתואני</li>
<li>פי דלך</li>
</ol>
                    
                        <h3>Upper Margin</h3>
                    
                        <ol>
<li>ומולאיי אלכהנים נט' רח' יקבלו ידה ויכדמוה</li>
<li>באפצל סלאם ואגלה מסתוחשין</li>
<li>לה חאמלין המה וכדלך עבדה</li>
<li>אבו אסחק אברהים ועבדה מבארך</li>
<li>יקבלו ידה מסתוחשין לחצרתה</li>
<li>עלי קלבהם אלנאר מן תוגהה</li>
<li>(עלי ד) דלך אלתוגה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00004/canvas/2">
                    
                    
                    
                        <h3>Verso</h3>
                    
                        <ol>
<li>ולא יעגל פי ספר דון אן יצלני כתאבה פרבמא תאכרת</li>
<li>פי הדא אלאסבוע אלי אן אסיר פי מרכב אלחמל אנא</li>
<li>ומבארך ולעל יצל נצטחב ונאנס פי אלטריק</li>
<li>אלגואב סרעה סרעה פאנא מתטלע לה ושלום כבודו</li>
<li>יגדל נצח סלה ישע רב. מנצור מכצוץ באתם סלאם ושלום</li>
</ol>
                    
                        <h3>Right Margin</h3>
                    
                        <ol>
<li>אברהים יקבל ידה ויסאל</li>
<li>תפצלה פי תחציל אלנצף</li>
<li>דינאר אלדי לה פקד תאכד</li>
<li>אלשיך פי כתאבה אלי</li>
<li>מפרג מנעמא</li>
</ol>
                    
                        <h3>Address</h3>
                    
                        <ol>
<li>חצרה מולאי אלשיך' אלאגל אבי נצר רבנ' אארח שאכר תפצלה קריבה משה בן אבי ז[כרי]</li>
<li>השר הנכבד בר רבנו נתן השביעי בחבורה זצ"ל</li>
</ol>
                    
                </div>
            
        </section>
    </body>
</html>
