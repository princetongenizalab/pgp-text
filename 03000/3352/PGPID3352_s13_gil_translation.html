
<html>
    <head>
        <title>Hebrew Translation of Letter: T-S AS 145.81 + T-S 13J23.18</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S AS 145.81 + T-S 13J23.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-AS-00145-00081/canvas/1">
                    
                    
                    
                        <h3>recto, above rip</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך וישלים את חסדו לך,</li>
<li>ממהדייה, באחרון בשבט. שלומי טוב בגופי, תודה לאל על זאת, אבל אני מודאג בגלל מה שנודע לנו</li>
<li>על אוניית בן אלעואד ועל אוניית בן שבלון; אבקש מאלוהים שימציא חילופין לנו ולמי שהיו לו בהן משהו,</li>
<li>לטובה. נודע לנו שאוניית בן אלעואד .... סחורתו .... הרבה, וכי האיש שהיו לנו עמו</li>
</ol>
                    
                        <h3>recto, top margin</h3>
                    
                        <p>כי יהודה זה עשה כדבר הזה ביחס לאחי נ"ע, בנוגע לסכום שהשאיר אותו אצלו, שהיה של דאוד בן עזרון; הוא לא לקח אותו ממנו, אלא אחרי הרבה כאב ראש ; איתנה דעתי שהוא ביקש </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00018/canvas/1">
                    
                    
                    
                        <h3>recto, below rip</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך וישלים את חסדו לך,</li>
<li>ממהדייה, באחרון בשבט. שלומי טוב בגופי, תודה לאל על זאת, אבל אני מודאג בגלל מה שנודע לנו</li>
<li>על אוניית בן אלעואד ועל אוניית בן שבלון; אבקש מאלוהים שימציא חילופין לנו ולמי שהיו לו בהן משהו,</li>
<li>לטובה. נודע לנו שאוניית בן אלעואד .... סחורתו .... הרבה, וכי האיש שהיו לנו עמו</li>
<li>שני כיסי הזהב, בן סהל, הציל מקצת סחורתו. אקווה שעשה אלוהים חסד והציל משהו (גם) לנו, כי הוא אדם</li>
<li>נאמן. אבל הכספים שהיו עם 'הראש', סבורני שגם אילו היו מצילים אותם, הוא לא היה מעביר אותם.</li>
<li>אני מודאג מפני אנשינו שהיו ב(אוניית) בן שבלון, אבקש מאלוהים שלא ימיט אסון על משפחותיהם בגללם.</li>
<li>עוגמת הנפש הרבה ביותר יש לי ממימון בן כלפה אלקפצי; אקווה שהוא עצמו שלום לו. הגיעו אלי</li>
<li>שני מכתבים מאדוני אבו אברהים בן כלף והוא כותב ששלח עמו, מתוך התמורה בעד משאוי הפלפל, שש"ט</li>
<li>רבעי דינר; אלוהים יתעלה ייתן לנו ולך חילופין לטובה. עוד הוא כתב ששלח באוניית בן אלבעבאע כיס</li>
<li>ובו ת"ק רבעי דינר, עם אבו יוסף יעקב בן דודתו ; אקווה שהגיעו בשלום, בחסדי אלוהים; ואולם אין</li>
<li>אצלנו ידיעה על בוא אוניית הסלטאן, שהפליגה בזמן האחרון ממהדייה; יש לנו בה, עם</li>
<li>בן סהלון, כ"ט כדי שמן וצנצנת שמן מוסתרת(?) ובה שמן טהור בשביל ברהון בן צאלח נ"ע; ובאונייה זו גם</li>
<li>ארגז חרוזים, בשותפות בינינו ובין יוסף בן ג'נוני, ובה לחשכוננו הפרטי חבילת יחנון ; ובה, בשביל ברהון בן צאלח</li>
<li>נ"ע, שתי חבילות חרוזים מוסתרות; אקווה שהאונייה הגיעה בשלום, בחסדי אלהים, וכי קיבלת את כל אלה, ברצון אלהים.</li>
<li>בימים אלה נודע לנו שהפליגו מאלכסנדריה לעת 'עיד אלצליב' ג' אוניות וכי נכנסו לברניק </li>
<li>שתיים מהן ואילו השלישית נכנסה לצרת, והיא אוניית אלבאהלי וכי הוא פרק שם, ונטרפה האונייה אחרי הפריקה, כשהיא ריקה.</li>
<li>יש לנו בה משאוי פשתים מן השותפות עם אדוני ורבי אבן אסחק אברהים, ואני מודאג בגללו; אלוהים יתעלה</li>
<li>יגן עלינו ; ולא תקום פעמיים צרה. הגיע מכתבך מאלכסנדריה, שתאריכו י"ח באב,</li>
<li>וקראתי בו על שלומך ועל בריאותך, קודם כל ; וכל מה ששלחת. ונודע לי ממנו מה הגיע </li>
<li>לאטראבלס ומה חזר לאלכסנדריה ; אבקש מאלוהים שיכתבם לשלום. הגיע אלי מכתב אדוני אבו יוסף</li>
<li>יעקב בן נחום מטריפולי, ובו הודיע לי שמכר מה ששלחת עמו בשותפות וכי החזיר לך את התמורה,</li>
<li>וכי מן הכול נשאר קצת קינמון, ויתרת החשבון; אקווה שמה ששלח אליך כבר הגיע בשלום בחסדי אלוהים.</li>
<li>שמחתי במה שכתבת על מכירת הרחמים שהיו לנו באלכסנדריה וכי לא נותר עוד אצלך דבר חוץ מהמשי</li>
<li>הצבעוני שהוא בבוציר, וקצת כספית; אקווה שבינתיים שיווקת אותם, עם (האריג) התסתרי </li>
<li>ששלח חיים בן עמאר, ויתרת הדרהמים וכי עשית את החשבון, אבל אתה שולח אותו ביבשה, ולא הגיע; אם אמנם</li>
<li>שלחת אותו, כתוב אחר במקומו ושלח אותו בים. אני מודאג בגלל הכריכה שהיתה לנו ב(אוניית) בן שבלון, אם</li>
<li>ארז לנו בה את יריעת האריג ואם עשה ממנה חבילה אחת, תברר לי זאת במכתביך. אחי, שלחת</li>
<li>בשבילנו את אותה לכה לסיציליה, והיא הגיעה בחסות אלוהים למאור וכתבנו בעניין הובלתה מכתבים אחרים אל אדוני</li>
<li>אבו זכרי חיים, אבל לא נתאפשר לנו הדבר, והוא שלח אותה לפלרמו וחייבו אותנו בערה בהרצאות רבות; אז כתבנו</li>
<li>לו והאשמנוהו על זאת, והצטדק שאך הפחד הוא שאילץ אותו לעשות זאת. אז ביקשנו ממנו שישלח אותה מפלרמו, </li>
</ol>
                    
                        <h3>recto, right margin</h3>
                    
                        <p>(6-1) בכמה מכתבים, אבל לא נתאפשר לו הדבר, וכאשר קרה, והיה צריך לנסוע, כתב לנו שישאיר את השייך לנו בידי תמאם בן </p>
<p>(14-7) זרבי; אז כתבנו לו, כלומר לתמאם, שישלח את הלכה אלינו למהדייה לפני החורף, אבל לא קיבלנו תשובה, עד שהגיע אלינו אבו אלפצל בן ג'נוני, והוא הודיע לי </p>
<p>(15–23), שחיים השאיר לנו את המחסן שבו הלכה בידי יהודה בן הספרדי, וכי לא הצליח להפקיד (עליו את תמאם) בטרם הגיע מכתבך על זה ; וסבורני</p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00018/canvas/2">
                    
                    
                    
                        <h3>verso</h3>
                    
                        <ol>
<li>להשיג ירושה שהיתה בידי יהודה, בדעתו את עניינו וכמה קשה להוציא משהו מידיו. והלוא כבר כתבתי בשביל חמאם שטר הרשאה</li>
<li>ושלחתיו, וגם ליהודה כתבתי כמה מכתבים, וביקשתי מהם שיואילו לשלוח לי אותה במשאוי לאבאנה מרסו</li>
<li>אולי נשווק אותה לפני בוא האוניות. מחירה אצלנו: כ"ד דינר הקנטאר; הפשתים, י"ח דינר הקנטאר; הפלפל,</li>
<li>מ"ה דינר הקנטאר; עץ האודם בעשרים, ביקושו מועט. כל התבלינים בלתי מתקבלים על הדעת, ואין צורך לכתוב</li>
<li>למה שהגיעו, נודע לנו שהניל היה השנה בצמצום וכי כל הסחורות תחסרנה, חוץ משמן. היה </li>
<li>אצלנו השנה איחור בגשמים, עד הזמן הזה ממש, אלא שהיה גשם בהרים. מחיר החיטיס ג' דינרים הקפיז,</li>
<li>השמן עשרים קפיו בדינר זהב. העיר בטוחה, שקטה, השבח לאל, והתודה. שאלת על התורה ועל (ספר) הכתיב אשר</li>
<li>לך ; הם אצלנו, שמורים היטב. היו לך ה' גרעיני פנינים קטנות 'קצב', שלחתי אותם אליך עם בן סחלון, סבורני שלא</li>
<li>יגיע מכתבי זה אליך אלא אחרי הפלגת האוניות. אם יגיע לפני ההפלגה, השתדל</li>
<li>להעמיס באוניות המקדימות, עם ראשוני האנשים; אלוהים יתעלה ייתן בלבך לבחור באוניות ששלומן וברכתן הכי מובטחים. ויכילו מכתביך</li>
<li>כולם את פרטי ההובלות ואת פרטי הקניות בלבד, ויהיו לך שני מכתבים מפורטים בלבד, כי </li>
<li>אשתקד לא היו לנו ידיעות ממך עד סוף העונה. מאלוהים אבקש שייתן לך עזרה וסיוע. ודרישות שלום לך ולכל השואל עלינו;</li>
<li>ואבקש ממך אחי, אם יהיה שם ברהון, בן דודי אסמעיל נ"ע, מסור לו דרישות שלום ממני והודע לו שאחותו מתגעגעת</li>
<li>אליו מאוד, וכי לא ראתה ממנו מכתב מיום צאתו ולא איגרת, חוץ ממה שמודיעים לה הכריות ממכתביהם; אם הוא </li>
<li>(15–16) בא, יכתבנו אלוהים יתעלה לשלום, ואם הוא נשאר, אולי ישלח לה איזה סכום שתוציא על הבנות, ילדי אחותו. ושלום. </li>
<li> </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00145-00081/canvas/2">
                    
                    
                    
                        <h3>verso, address</h3>
                    
                        <p>לאדוני ורבי אבו אלפרג' ישועה בן אסמעיל נ"נ, ייתן לו אלוהים אריכות ימים ויתמיד את שלומו ואת אושרו; מיוסף בן מוסא נ''נ. </p>
                    
                </div>
            
        </section>
    </body>
</html>
