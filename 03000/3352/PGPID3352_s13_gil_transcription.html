
<html>
    <head>
        <title>Transcription of Letter: T-S AS 145.81 + T-S 13J23.18</title>
    </head>
    <body style="max-width: 860px; margin: auto">
        <h1>Transcription of Letter: T-S AS 145.81 + T-S 13J23.18</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AS-00145-00081/canvas/1">
                    
                    
                    
                        <h3>Recto, main region, above rip</h3>
                    
                        <ol>
<li><span lang="he">[כת]אבי יאסידי ומולאי אטאל אללה בקאך ואדאם סלאמתך וסעאד[תך וא]תם נעמ[תך]</span></li>
<li><span lang="he">מן אלמהדיה סלך שבט ען סלאמה פי אלגסם נחמד אללה עליהא ושגל קלב במא</span></li>
<li><span lang="he">&nbsp;&nbsp;&nbsp;&nbsp;מרכב בן אלעואד וען מרכב בן שבלון אסל אללה יכלף עלינא ועלי מן כאן לה פיה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;]בלגנא אן מרכב בן אלע[ואד &nbsp; &nbsp; &nbsp; ] רחלה</span></li>
</ol>
                    
                        <h3>Recto, right margin, above rip</h3>
                    
                        <ol>
<li><span lang="he">אלי וצול [כתאבך]</span></li>
<li><span lang="he">עלי דאלך</span></li>
<li><span lang="he">[וענדי]</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">אן</span></li>
<li><span lang="he">יהודה הד'א</span></li>
<li><span lang="he">פעל מע</span></li>
<li><span lang="he">אכי נ'ע' מתל</span></li>
<li><span lang="he">הד'א פי שי</span></li>
<li><span lang="he">כאן תרכה</span></li>
<li><span lang="he">ענדה לדאוד</span></li>
<li><span lang="he">בן עזרון ואנה</span></li>
<li><span lang="he">לם יאכרה</span></li>
<li><span lang="he">&nbsp;מנה אלי בעד</span></li>
<li><span lang="he">&nbsp;צראע כתיר</span></li>
<li><span lang="he">&nbsp;ומא ענדי אלא</span></li>
<li><span lang="he">&nbsp;אנה כאנת</span></li>
<li><span lang="he">&nbsp;לה שהוה</span></li>
<li><span lang="he">&nbsp;פי</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AS-00145-00081/canvas/2">
                    
                    
                    
                        <h3>Verso, address above rip</h3>
                    
                        <ol>
<li><span lang="he">לסידי ומולאי אבי אלפרג' ישועה בן אסמעיל נ'נ'&nbsp; &nbsp; &nbsp; &nbsp; &nbsp; &nbsp; &nbsp; מן יוסף בן [מוסא] נ'ע'</span></li>
<li><span lang="he">אטאל אללה בקאה ואדאם סלאמתה וסעאדתה</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00018/canvas/1">
                    
                    
                    
                        <h3>Recto, main region, below rip</h3>
                    
                        <ol>
<li><span lang="he">&hellip;.</span></li>
<li><span lang="he">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;]בלגנא</span></li>
<li><span lang="he">[ען]&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ]א</span></li>
<li><span lang="he">בכיר ו] &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; כתיר&nbsp; &nbsp; &nbsp; &nbsp; ואין אלרגל אלדי כאנת לנא צחבתה אל</span></li>
<li><span lang="he">צרתין אלעין בן סהל כלץ בעץ' רחלה ארגו יכון קד מן אללה נכלץ לנא שי לאנה רג'ל</span></li>
<li><span lang="he">מאמון ואמא אלדראהם אלדי כאנת צחבה אלראיס מא ענדי אנה לו חתי כלצת לם יךצלה[א]</span></li>
<li><span lang="he">וקלבי משג'ול באצחאבנא אלדי כאנו פי בן שבלון אסל אללה לא יפגע אהליהם פיהם</span></li>
<li><span lang="he">ואעצם מא עלי קלבי מימון בן כלפה אלקפצי ארגו יכון קד סלם ברוחה וכאן וצל אלי</span></li>
<li><span lang="he">כתאבי סידי אבי ברהים בן כלף ידכר אנה חמל צחבתה מן תמן אלעדל פלפל ש'ש' רבאעי</span></li>
<li><span lang="he">&nbsp;ותסע רבאעיה אללה תעאלי יכלף עלינא ועליך בכיר ודכר אן חמל פי מרכב בן אלבעבאע צרה</span></li>
<li><span lang="he">&nbsp;פיהא ת'ק' רבאעי צחבה אבי יוסף יעקב בן עמתה ארג'ו קד תפצ'ל אללה בסלאמתהא וליס</span></li>
<li><span lang="he">&nbsp;ענדנא עלם מן וצול מרכב אלסלטאן אלדי אקלע אכר אלוקת מן אלמהדיה ולנא פיה צחבה</span></li>
<li><span lang="he">&nbsp;בן סהלון כ'ט' זק זית וזכרה זית מג'הולה פיהא זית ט'הו'ר לברהון בן צאלח נ'ע' ופיהא איצ'א</span></li>
<li><span lang="he">&nbsp;צפט כרז כלטה ביננא ובין יוסף בן גנוני ופיה לכאצתנא קטעה כנדס ופיה לברהון בן צאלח</span></li>
<li><span lang="he">&nbsp;נ'ע' קטעתין כרז מג'הולה ארג'ו קד תפצ'ל אללה בסלאמה אלמרכב וקבצ'ת ג'מיע דאלך אן</span></li>
<li><span lang="he">שא אללה</span></li>
<li><span lang="he">&nbsp;ובלגנא פי הדה אלאיאם אן אקלעת מן אלאסכנדריה צליביה ג' מראכב ואן דכל מנהא ברניק</span></li>
<li><span lang="he">&nbsp;אתנין ודכל אלתאלת מנהם צרת והו אלבאהלי ואנה פרג' בהא ואנכסר פארג' בעד תפריג'ה</span></li>
<li><span lang="he">&nbsp;ולנא פיה עדל כתאן מן כלטה סידי אלשיך אבי צחק אברהים וקלבי משג'ול ביה אללה תעאלי</span></li>
<li><span lang="he">&nbsp;יג'מע עלינא ו'ל'א' ת'ק'ו'ם' פ'ע'מ'י'ם' צ'ר'ה' ווצל כתאבך מן אלאסכנדריה בתאריך י'ב' בקין מן א'ב'</span></li>
<li><span lang="he">&nbsp;ווקפת מנה עלי סלאמתך ועאפיתך אולא ועלי גמיע מא חמלתה ועלמת מנה מא וצל אלי</span></li>
<li><span lang="he">&nbsp;אטראבלס ומא רגע' אלי אלאסכנדריה אסל אללה יכתב סלאמתה ווצל אלי כתאב סידי אבי יוסף</span></li>
<li><span lang="he">&nbsp;יעקב בן נחום מן אטראבלס ערפני פיה ביע מא כאן חמלתה צחבתה כלטה ורג'וע אלתמן אליך</span></li>
<li><span lang="he">&nbsp;ואן בקי מן אלגמלה בעץ קרפה ובקיה חסאב ארג'ו קד תפצ'ל אללה בוצול מא חמלה אליך סאלם</span></li>
<li><span lang="he">&nbsp;וסרני מא דכרתה מן ביע אלדר'א'ה' אלדי כאנת לנא באלאסכנדריה ואן לם יבקא ענדך סוי אלחריר</span></li>
<li><span lang="he">&nbsp;אלמצבוג' אלדי פי אבוציר ובעץ' אלזיבק ארג'ו אנך חללתהם בעד דאלך מע אלדסתרי תוג'יה</span></li>
<li><span lang="he">&nbsp;חיים בן עמאר ובאקי אלדראהם ואנך עמלת אלחסאב ואנת תוג'הו פי אלבר ולם יצל פאן כאן קד</span></li>
<li><span lang="he">&nbsp;וגהתו פתכתב עוצ'ה פי אלבחר וקלבי משגול באלרזמה אלדי כאנת לנא פי בן שבלון אן</span></li>
<li><span lang="he">&nbsp;כאן שד לנא פיהא אלשקה //אן// כאן ג'עלהא נטע וחדה פתשרח לי ד'לך פי כתבך וכאן יאכי חמלת</span></li>
<li><span lang="he">&nbsp;לנא דאך אללאך אלי סקליה מן אללה בוצולה אלי מאזר וכתבנא פי חמלה עדה כתב אלי סידי</span></li>
<li><span lang="he">&nbsp;אבי זכרי חיים פלם יסהל עליה דאלך פחמלה אלי אלמדינה ולזמנא עליה מונה כתירה פכתבנא</span></li>
<li><span lang="he">&nbsp;אליה למנאה עליה פאעתד'ר אן לם יד'טרה(!) אלי דאלך אלי כוף תם סאלנאה חמלה מן אלמדינה</span></li>
</ol>
                    
                        <h3>Recto, right margin, below rip</h3>
                    
                        <ol>
<li><span lang="he">פי ערה</span></li>
<li><span lang="he">כתב פלם יסהל</span></li>
<li><span lang="he">עליה דלך ולמא אתפק</span></li>
<li><span lang="he">לה אלספר כתב אלינא</span></li>
<li><span lang="he">אנה יתרך מא כאן לנא</span></li>
<li><span lang="he">תחת איד תמאם בן</span></li>
<li><span lang="he">זרבי פכתבנא אליה</span></li>
<li><span lang="he">אעני תמאם אן</span></li>
<li><span lang="he">יחמל אלינא אללאך</span></li>
<li><span lang="he">&nbsp;אלי אלמהדיה קבל</span></li>
<li><span lang="he">&nbsp;אלשתא פלם יצל</span></li>
<li><span lang="he">&nbsp;אלינא גואב אלי וצל</span></li>
<li><span lang="he">&nbsp;אלינא אבו אלפצ'ל</span></li>
<li><span lang="he">&nbsp;בן גנוני ערפני</span></li>
<li><span lang="he">&nbsp;אן חיים תרך לנא</span></li>
<li><span lang="he">&nbsp;אלמכזן אלדי פיה אל</span></li>
<li><span lang="he">&nbsp;לאך תחת איד</span></li>
<li><span lang="he">&nbsp;יהודה בן אלאנדלסי</span></li>
<li><span lang="he">&nbsp;ואנה ליס יתם לה</span></li>
<li><span lang="he">&nbsp;[אלת]רכיל וש[&nbsp; &nbsp; &nbsp; &nbsp; &nbsp; ]</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00018/canvas/2">
                    
                    
                    
                        <h3>Verso, below rip, upside down</h3>
                    
                        <ol>
<li><span lang="he">תרכה תחת איד יהודה מע עלמה בחאלה וצעובה כרוג' מא תחת אידה וקד כתבת אלי חמאם וכאלה</span></li>
<li><span lang="he">ווג'התהא וכתבת אלי יהודה איצ'א עדה כתב וסאלתהם לעל יוגהו אלי מנה עדל פי אבאנה מרסר</span></li>
<li><span lang="he">לעל נחללה קבל וצול אלמראכב וסערה ענדנא כ'ד' ד'י'נ' אלק'נ'ט' ואלכתאן י'ח' ד'י'נ' ק'נ'ט' ואלפלפל</span></li>
<li><span lang="he">מ'ה' ד'י'נ' אלקנטאר ואלבקם בעשרין קליל אלטלב וג'מיע אלאסקאט כרג'ת מן אלקיאס וליס יג'ב יכתב</span></li>
<li><span lang="he">במא בלג'ת אליה ובלג'נא אן אלניל כאן אלעאם נאקץ ואן גמיע אלבצאיע תכצר מא כלא אלזית וקר</span></li>
<li><span lang="he">תאכר ענא אלסנה אלמטר אלי וקתנא הד'א גיר אנה אלג'באל מטרת וסער אלקמח ג' דנא אלקפיז</span></li>
<li><span lang="he">ואלזית עשרין קפיז בדי'נ' עין ואלבלד אמן האדי בחמד אללה ומנה וסאלת ען אלת'ו'ר'ה' ואלכ'ת'י'ב' אלדי</span></li>
<li><span lang="he">לך והי ענדנא מחתפץ' ביה וכאנו לך ה' חבוב מרג'אן קצב וג'התהא אליך צחבה בן סהלון וענדי אן ליס</span></li>
<li><span lang="he">יצל אליך כתאבי הד'א אלי בעד אקלאע אלמראכב פאן וצל אליך קבל אלאקלאע פתשתהד פי אל</span></li>
<li><span lang="he">&nbsp;וסק פי אלמראכב אלראיג'ה אול אלנאס אללה תעאלי ילהמך לאסלמהא ואברכהא ותכין כתכר פי</span></li>
<li><span lang="he">&nbsp;גמיעהא בשרח אלחמל ובשרח מא ישתרא פקט ואן תכון לך כתאבין משרוחה פקט לאן אלעאם אל</span></li>
<li><span lang="he">&nbsp;מאצ'י לם נעלמו לך כבר אלי אכר אלוקת ואללה אסל ימדך באלמעונה ואלסלם עליך וגמיע מן סאל ענא אל</span></li>
<li><span lang="he">&nbsp;סלם ואסלך יאכי אן כאן ברהון בן עמי אסמעיל נ'ע' חאצ'ר תבלג'ה סלאמי ותערפה אן אכתה משתאקה</span></li>
<li><span lang="he">&nbsp;אליה כתיר ולם תרא מנה כתאב מן יום כרוג'ה ולא רסאלה אלי מא יערפוהא ביה אלנאס פי כתבהם פאן</span></li>
<li><span lang="he">&nbsp;גאיי אללה תעאלי יכתב סלאמתה ואן כאן מקים פלעל יוגה אליהא שי תנפקה עלי אלצבאיאת אולאד</span></li>
<li><span lang="he">&nbsp;אכתה ושלום</span></li>
</ol>
                    
                </div>
            
        </section>
    </body>
</html>
