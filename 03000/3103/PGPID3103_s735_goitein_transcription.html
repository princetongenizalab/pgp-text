
<html>
    <head>
        <title>Transcription of Legal document: T-S 12.204</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.204</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://geniza.princeton.edu/documents/3103/iiif/canvas/1/">
                    
                    
                    
                        <ol>
<li>מא תקול הדרת יקרת צפירת תפארת מרי ורבי אברהם השר הגדול</li>
<li>בישראל ישמריהו האל פי רגל קטיע קציר אלחגה אוהב לשכץ</li>
<li>מן מלכה גז מתנה גמורה ואגבה וכלה עלי גמיע חקוקה פחצר פי</li>
<li>אלחכם מע אלמטלוב קדאם אלחאכם פטלב מנה בעץ חק מוכלה פקאל</li>
<li>אלמטלוב אנא מא נחאכם הדא אלוכיל לאן חגגה קויה יקים לי גיר</li>
<li>הדא נחאכמה פהל אדא כאן אלוכיל חצל לה נשב פי אלמלך ולה</li>
<li>קוה שרעיה יחלץ בהא מאלה ומאל גירה יקדר אלמטלוב ידפע ידה ען</li>
<li>אלמחאכמה ויקול לה מא נחאכמך והל לבית דין איצא אלשד מן אלוכיל</li>
<li>פי אמור אלשרע או מעאצדה אלמטל[וב] פימא טלב וראם או מן</li>
<li>חית אן לה בא[ן] יחאכם עליה ינבגי אלמטלוב איצא עלי מחאכמה אל</li>
<li>גמיע תורינו ושכרו כפול והל הדא אלוכיל אדא אדעי עלי מוכלה</li>
<li>בשי ועלם אלמטלוב מנה ימכנה אלשרע מן אלכלאם ענה ושלום</li>
<li>אלגואב</li>
<li>ליס ללמטלוב מדאפעה הדא אלוכיל בל יגבר עלי</li>
<li>מחאכמתה וליס ללוכיל אלגואב ען מוכלה(!) בל [[דעא]] דעאוי</li>
<li>מוכלה ידעי בהא ויחאכם עליהא ואלדעאוי אלתי ללמטלוב</li>
<li>אלגירה קבל אלמוכל ידעי בהא עליה נפסה ויחאכמה</li>
<li>עליהא ובית דין אנמא ינפד אלאחכאם אלשרעיה עלי</li>
<li>ואגבהא וליס הו פי מערץ מעאצדה אלכצום וכתב</li>
<li>אברהם ברבי משה זצל</li>
</ol>
                    
                </div>
            
        </section>
    </body>
</html>
