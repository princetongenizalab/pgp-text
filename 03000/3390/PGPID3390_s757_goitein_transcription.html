
<html>
    <head>
        <title>Transcription of Letter: T-S 13J27.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00012/canvas/1">
                    
                    
                    
                        <ol>
<li>כתאבי אליך אטאל אללה</li>
<li>בקאכ(!) ואדאם עזה ותאידה</li>
<li>ושעאדתה ושלאמתה</li>
<li>וכבת אעדא[ה .]ן אכמיס(!)</li>
<li>יום אלכמיס ואערפך אני</li>
<li>משתאק אליך שוק שדיד</li>
<li>גמע אללה ביננא עלי אשר</li>
<li>חאל במנה וכרמה ואערפך</li>
<li>ואן דין אלדנאניר אלדי</li>
<li>בעתתהא לי מע צדקה בן</li>
<li>שלאמה אחיאה אללה</li>
<li>מא קאמת בי אלא עשרה</li>
<li>אשהר ואנא פי הדא אלבלד</li>
<li>מחתאג אליה בה ולא אקדר</li>
<li>עלי שי בתה ובנת אכתך אלדי</li>
<li>מענא פי אלבית הי תתצדק והי</li>
<li>מרה תמות ונחן מחתאגין אלי</li>
<li>חבה ומא נקדר עלי שי מן</li>
<li>גמיע מן דלך פאללה תם</li>
<li>אללה לא תתאכר ען אלמגי גי</li>
<li>עאן נחן תחת חאלה שדידה</li>
<li>גמע אללה ביננא במנה ורחמ(!)</li>
<li>וטולה אן שא אללה</li>
<li>ואלחמד ללה וחדה</li>
<li>ובה אשתענת ועליה תוכל[ת</li>
<li>יצל הדא אלכתאב</li>
<li>אלי מחפוט בן עלון בן צ</li>
<li>יצל אלי דארה</li>
<li>מע שלאמה בן צדקה</li>
<li>א נ ש א אללה</li>
</ol>
                    
                </div>
            
        </section>
    </body>
</html>
