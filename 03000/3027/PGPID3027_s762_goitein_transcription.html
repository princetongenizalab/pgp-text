
<html>
    <head>
        <title>Transcription of Legal document: T-S 10J5.19</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J5.19</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00005-00019/canvas/1">
                    
                    
                    
                        <ol>
<li>שהדותא דא דהות באנפנא אנן שהדי דחתימין לתתא בשטר אביזאריה דנן כן הוה</li>
<li>חצר אלינא יפת בר עלי אלתניסי והו פי צחה עקלה ובדנה וגואז אמרה טאיע מן</li>
<li>גיר גבר ול[א] קהר ולא אכראה ולא סהו ולא גלט ולא עלה ביה מן מרץ ולא שי מן גמיע</li>
<li>מפסדאת אלשהאדה אלא ב[ . . . . . . ] ובנפש חצפה והכדי קאל לנא[ . . . . . . . . . . ]</li>
<li>מני וכתבו וחתמו בכל לישני דזכואתא וסלמו דלך אלי זוגתי תרפה בת טוביה למיהוי</li>
<li>בידה לזכו ולראיה באנני קד אבראתהא מן גמיע אלדעאוי ואלמטאלבאת ואלעלק ואלתבעאת</li>
<li>פי גמיע מא תצרפת פיה פי ביתי וגמיע מא תולתה מן קבלי וליס לי ענדהא לא דהב ולא פצה</li>
<li>ולא נחאס ולא רצאץ ולא אלה [ו]לא כרתי ולא דין ולא מחאסבה ואל בקיה ולא מטאלבה</li>
<li>ולא שי מן גמיע אלאשיא מכל דר ומר ולא שי מן גמיע מא ימתלכה אלנאס תחת כל שמיא</li>
<li>לא קליל ולא כתיר ולא אפילו שוה פרוטה וליס לי עליהא ולא לוראתי בעד ופאתי לא</li>
<li>שבועה ולא גילגול שבועה ולא שמותא ולא אפילו חרם סתם והדה אלבראה מני אנא</li>
<li>יפת בר עלי אל[תניסי] לזוגתי תרפה בת טוביה דא בראה כאמלה נאגזה חאסמה לגמיע</li>
<li>אלדעאוי ואלמ[טאלבאת] בראה לא רגעה פיהא ולא חגה תבטלהא ולא עלה תעלהא ובטילית</li>
<li>[ . . . . . . . . . . . . . . . ] מסר. . . נא על שטר אביזאריה דנן ו. . . . . . . . . . . . . . [ .</li>
<li>[ . . . . . . . . . . . . . . . . . . ]ן בטילין אינון מעכשיו קדמיכון וחשיבון כחספא בעלמא</li>
<li>[ . . . . . . . . . . . . . . . . . . . ]תה בראה קאטיה בחיי ובמותי ואחריות שטר</li>
<li>[ . . . . . . . . . . . . . . . . . . . . . ] א ודלא כטופסי דשטרי אלא</li>
<li>[ . . . . . . . . . . . . . . . . . . . . . ] עלי אלתניסי דנן במנא דכשר</li>
<li>[ . . . . . . . . . . . . . . . . . . . . . ] אלסאבע ועשרין מן אדר שני</li>
<li>[ . . . . . . . . . . . . . . . . . . . . . . . . . . . . . ] פרש לעילא שריר וקיים</li>
</ol>
                    
                </div>
            
        </section>
    </body>
</html>
