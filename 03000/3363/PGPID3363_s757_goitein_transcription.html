
<html>
    <head>
        <title>Transcription of Letter: T-S 13J24.17</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00017/canvas/1">
                    
                    
                    
                        <ol>
<li>. . . . . . . . ] מחבה ואלדה</li>
<li>. . . . . . . . .]. אלעזיז עלי וענדי אטאל</li>
<li>אללה] בקאה ואדאם עזה ונעמאה ומן חסן</li>
<li>אלתופיק לא אכלאה וגמע אלשמל</li>
<li>בה עלי אסר חאל ואפרג באלוסוא</li>
<li>דלך אנני פי עאפיה ומא כאן אלאמל</li>
<li>פיך האדא מן יום כרוגי מן ענדך</li>
<li>אלי אסעה לם יצלני מנך לא כתאב</li>
<li>ולא גואב ותאלם קלבי לקסאותכם</li>
<li>עלי פאשתהי מן תפצלך לא</li>
<li>תקטע כתבך עני ואי וקת מא</li>
<li>וזנת אלנאס אלגואלי סיר לי וצול</li>
<li>אלגאליה אלדי תזנהא עני פי הדה</li>
<li>אלסנה אלדי תגי ומהמא תחצל מן</li>
<li>ביע אלגבן ומא גביתה ותמן מנאפח</li>
<li>לא תתצרף פיה תשילה אלי אן</li>
<li>נגי אן שא אללה תעאלי אעלמתך</li>
<li>דלך בעד אכצאץ חצרתך באפצל</li>
<li>אלסלאם וכל מן תחוטה ענאיתך</li>
<li>באפצל אלסלאם ותסלם לי עלי</li>
<li>אלצגיר מנהם ואלכביר ואנני אן</li>
<li>שא אללה נתנא אלכליג יגי ענדנא</li>
<li>אלי אסכנדריה ונגי ענדכם אן</li>
<li>שא אללה ותתוצא באלצגאר ומהמא</li>
<li>טלב סידנא אלריס שצ לא תמנעה</li>
<li>מן כרי אלבית וצאחב אלדכאן אלשיך</li>
<li>אבו אלפרג לא תכלי לה ענדך כרי</li>
<li>פהו תעאלי יכון פי עונך ולא</li>
<li>יתכלי ענך וענא ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00024-00017/canvas/2">
                    
                    
                    
                        <h3>Verso.</h3>
                    
                        <ol>
<li>אלי מצר אלי אלמצ[אצה</li>
<li>פכר אלגבאן א.[</li>
</ol>
                    
                        <h3>Parallel lines written upside down.
Arabic:</h3>
                    
                        <ol>
<li>]אבראהים בן פחר</li>
<li>]פחר אמאנה מודאה</li>
</ol>
                    
                </div>
            
        </section>
    </body>
</html>
