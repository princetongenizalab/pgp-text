
<html>
    <head>
        <title>Transcription of Letter: T-S 13J14.14</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.14</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00014/canvas/1">
                    
                    
                    
                        <h3>Recto</h3>
                    
                        <ol>
<li>בשמך רחמנא</li>
<li>אללה תעלא ישמע מן אלעבד מא ידעי לחצרה אדנינו</li>
<li>כגק מר ור מבורך אלוף הבינות חכאם(!) השיבה(!)</li>
<li>סנהדרה רבא עוז בית ישראל שר השרים נגיד</li>
<li>הנגידים ירום הודו וגדאל(!) כבודו בן כגק מר ו[ר</li>
<li>סעדיה הרופא החוסיד(!) בדורו זצל ויחיה שני השרים</li>
<li>הנכבודי(!) ברוש(!) ובתחילה כגק מר ור אלריס אבו אלביאן</li>
<li>משה ואחיה אלריס אבו אלברכאת ומא ללעבד לסאן</li>
<li>אן יודי אלדעא ואלשכר עלי בעץ אנעאם אנע&lt;א&gt;ם חצרתה</li>
<li>עלי עבדהא וקע/ו/די בינידי(!) אולאדי לם אששתת(! = אתשתת?) מן אללה</li>
<li>ומן בעץ אנעאמה עלי וקד צח ענד גמיע אלתגאר</li>
<li>ואלדי יטלבו אלצמאן וקופה לעבדה ואשתמאלה(!) עלי ואמתנ[אעה?</li>
<li>עני גיר אקואם יקאל להם בני חגילה מן אהל צור ומ[עהם</li>
<li>אלפושיע(!) וקד אצגרו אלעבד ממא יטעמהם אלשוחד לעהם(!)</li>
<li>ינצרו עני וכל מא אזת פי כראמתהם קד טמעו פי</li>
<li>וקד תוגהו בני חגילה ידכרו אנהם יזידו עלי פי אלדיואן</li>
<li>ויקול אן מעהם אלשופיט סואר ואלקרא בן אלבירותי ואן</li>
<li>אלדכירה ובן אבי סאמה יענו בהם כדא יקולו ומצו אלי</li>
</ol>
                    
                        <h3>Recto, right margin</h3>
                    
                        <ol>
<li>אלצמאן אלדי פי</li>
<li>אלמניה אלדי אנא צאמן</li>
<li>מנהם וזאדו עלי ולם</li>
<li>יקבלו אלזאיד וקאלו לה[ם</li>
<li>האדא צאמן מן</li>
<li>דו אלריאסתין תלאת</li>
<li>סנין וקד ב[קי לה]</li>
<li>סנה ונצף מא נק[בל</li>
<li>עליה זאיד חתא יתם צמאנ[ה]</li>
<li>ושבועה לולא מא עלי</li>
<li>ללמעאמלין מן אלדין</li>
<li>מא אתעבת סר</li>
<li>אדנינו ירום הודו</li>
</ol>
                    
                        <h3>Recto, top margin</h3>
                    
                        <ol>
<li>ואלעבד מנתצר מן אללה</li>
<li>ומן חצרתה אלמרותה</li>
<li>וכלאצי מן אהלא אלקום</li>
<li>אלמודין לי פאן תחבס</li>
<li>עלי האדי אלסנה ואלנצף בלא</li>
<li>זיאדה פמן אללה ומן חצרתה</li>
<li>ואן יתם להם עלי אלזיאדה פאלעבד</li>
<li>יקבלהא למא עלי מן אדין(!)</li>
<li>ללתגאר והם יקתלוני וארגו</li>
<li>מן אללה אן סעאדתה תשמלני</li>
<li>כמא שמלתני פי אלאול ופי</li>
<li>אלאבד אמן יה(!) רצון</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00014/canvas/2">
                    
                    
                    
                        <h3>Verso, address</h3>
                    
                        <ol>
<li>לחצרה אדנינו //גק מר ור// שר השרים נגיד הנגידים &nbsp; &nbsp; &nbsp; &nbsp; &nbsp; &nbsp; &nbsp; &nbsp; עבדהא אלא.[</li>
<li>ירום הודו יגדאל (!) כבודו</li>
</ol>
                    
                </div>
            
        </section>
    </body>
</html>
