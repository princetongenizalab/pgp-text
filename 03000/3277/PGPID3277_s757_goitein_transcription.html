
<html>
    <head>
        <title>Transcription of Letter: T-S 13J18.21</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00021/canvas/1">
                    
                    
                    
                        <ol>
<li>אלממלוכה</li>
<li>אם אבו אלמנא</li>
<li>אלממלוכה תנהי אלי סאמיהא חרס אללה מעאליהא אנה כאן קד</li>
<li>תקדם אלכלאם פי מא [יכת]ץ באלדאר פי אמר אלהד וגירה</li>
<li>ואלאן פקד אערצת בין ידיהא אמר אלדאר אלמכתצה באלשיך</li>
<li>אבו אלפצל ולד אלשיך אבי אלביאן רחמה אלל{ה} פי מא יקע</li>
<li>עליה אתפאק ראיהא פי שראה/א/ וביע הדה אלדאר ען</li>
<li>אדנהא ואכשא אן מא יחצל מן תמנהא מא יפי</li>
<li>בתמן הדה אלדאר ואשתהי מן פצלהא אן יקרר מעה</li>
<li>אן מהמא חצל . . . . . . . . . . . . . . . . אלכאלק אן יפי</li>
<li>אלתמן גמיעה . . . . . . . . . . . ואן אראד יכתבה דין אלי</li>
<li>מדה . . . . . . . . . . . . . ומהמא חצל [אלי] אלממלוכה מן</li>
<li>אלאגרה . . . . . /ת/חכלה אליה ואן אראד יבקי לה בה</li>
<li>חצה פי אלדאר פהו סבאן פי דלך מע מא אן גמיע אלבניאן</li>
<li>אלגדיד מא פי . . . . . . ונה פתנעם במן יקלבהא ולה</li>
<li>פי דאלך עלי אלראי פי מא יפעלה מן אגתנאם אלתואב</li>
<li>ואלאגר ואמא אלדאר אלעתיקה אלדי פי אלמחרס כאנת קד</li>
<li>גאבת אולא סתין דינאר ומא עיבהא גיר אלצקע ומא אעלם</li>
<li>סויתהא אליום אם תזיד או תנקץ מע כונהא אצולהא גיאד</li>
<li>ומרפקהא מכין אלבנא ויקאל אן תחתהא קאעה ותחת אלעמד</li>
<li>עמד אכר ואנא פמא אפרט פיה אלא אן אסתותק בשרא</li>
<li>הדה אלדאר לתכון עוץ מנהא ויחצל פי/הא/ מסקט ראס לכוני</li>
<li>מא ינסכן לי פי הדה אלדאר פאללה לא יעדמני ראיהא</li>
<li>ויבקי עלי גאההא ויכ . . . . פהא אלכרים ויסתגיב מני</li>
<li>פיהא צאלח אלדעא פאללה קריב מגיב ולא יכליהא</li>
<li>מן ענאיתה וגמיע דלך במערפתי אנהא ראגבה פי</li>
<li>אכתסאב אלתואב ואגתנאם אלאגר ויגעלהא</li>
<li>אבדא מקצד ללכיראת ושלום</li>
</ol>
                    
                        <h3>Right margin, perpendicular lines.</h3>
                    
                        <ol>
<li>ואן חצל שראהא פלא תכון אלטי אלא ענד אללה וענדך וכאנך שריתה מן מאלך</li>
<li>ולו אנהא . . . . . . מא . . . . . . . . . . . . . . . . . . . הא ושלום</li>
</ol>
                    
                </div>
            
        </section>
    </body>
</html>
