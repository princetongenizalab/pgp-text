
<html>
    <head>
        <title>Transcription of Letter: T-S 13J21.16</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.16</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00016/canvas/1">
                    
                    
                    
                        <ol>
<li>. . . . . . . . . . . . . . . . . . . . . . . . . . . . . . . . . . . . . .] ן [ . . .</li>
<li>. . . . . . . . . . ] עבדך בו זכרי אבן אבו אלרצא נע</li>
<li>אלי חצרת מארינו ורבינו ועטירת תפרתינו גדולאת</li>
<li>קדשת צניף תפרתינו מארינו ורבניו ישועה בר כבוד</li>
<li>גדלת קדשת מרינו ראש הקהל זכריה רית וסוא</li>
<li>דאלך יא מולאי אלנפד לי אלמולא כתאב יולומני פי אל</li>
<li>נקטע כתב אלממלוך וחק האדי אלאחרף מא</li>
<li>כאן אלממלוך כרג מן אלקאהרא אלי אלעשא בעלם</li>
<li>ק[ל]יל וחסן גלאם רבינו מנחם אמא כאן ישתמע אל</li>
<li>ממלוך באל מולאי ווצל ממלוכך יום אלאתנין</li>
<li>אנפד ממלוכך כתאב ללמולא ופי באטן אלכתוב</li>
<li>כתאב מן דארך וכתאב מן אלשיך אבי אלפרג אלאזגאג</li>
<li>וכתאב לשיך צאחב רבי שמחה ורגעת מצית</li>
<li>ללבית מרת אן תאניא קאלו לי פי אלבית בעת לה</li>
<li>כתאבין מע אבוהא ואכדת מנהום כתאב וגעלתו</li>
<li>ללמולא טין אלמלחפתין והום צחבת עבד אלמחסן</li>
<li>אבן חרב אלמכארי אלממלוך מא יגפל ען חאגת</li>
<li>אלמולא ואמא אלפתוא אלדי דפעהא לי רבי יוסף</li>
<li>דפעתהא לרבינו שמואל וקאל לי גאתני נסכתין</li>
<li>ועלמת עליהום והי באקיא ללאן ענדה ואלאתנין</li>
<li>אלאכרא אלדי בקיו ללמולא אשתרא אבי אלחסן</li>
<li>אלוחדה (!) וישתרי אן שא אלה אלאכרא ונבעתהום</li>
<li>לך יום אלסבת ו[א]לממלוך מא יגפל לך חאגת מולאה</li>
<li>ולא יאכד עלי אלמולא פי האדא אלכתאב אלחצרה</li>
<li>אלאגליא אלמכצוצה באפצל אלאסלאם ואלאולאד אל</li>
<li>עזיזין מכצוצין באפצל אסלאם וכל מן פי אלדאר</li>
<li>באפצל אסלאם ושלום יום מד פי אלעמר</li>
<li>ואלסלאם עלי גמיע אצחאבנא ושלום אמן</li>
</ol>
                    
                </div>
            
        </section>
    </body>
</html>
