
<html>
    <head>
        <title>Transcription of Letter: T-S 13J27.4</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.4</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00004/canvas/1">
                    
                    
                    
                        <ol>
<li>בשמך רח</li>
<li>. .] כתאבי אלי [מו]לאי [. . . .] אלגליל אטאל אללה בקאה ואדאם</li>
<li>עזה ונעמאה ותא[י]דה [ו]תמכינה וכבת אעדאה</li>
<li>ארגו וצולה ודכרת פיה מן אלשוק אליה וחשת מן</li>
<li>מפארקתה פאסאל הקבה בקרב אלאגתמאע</li>
<li>בפצלה ומנה והו ולי דלך ואלחצרה עלי כל שי . .</li>
<li>ואיצא דכרת פי מעני וצול שריך חצרה מולאי</li>
<li>אלשיך אגל אבו אלפרג אלקרמיזיני וביע אלמסך ואמא</li>
<li>כאן ואחד כרג גיד ואלאכר מקארב חצל בעד</li>
<li>כל שי ניף ל דינ אמא כלט מן אלבצאעה אלדי כאן</li>
<li>מעה תלתה פי בגאיה אללה יגמע עלינא אמא</li>
<li>קטע ב. ואלאכר אכדו לכזאנה אלמעמורה</li>
<li>כלד אללה מלכה ואלי אלי(!) אלאן מא קבצש(!) שי אמא</li>
<li>אכדת מן ענדה ח ארטאל חריר ברסמך עולת</li>
<li>אדא כרג אחד מן הונא אלדי תערף פי סוד</li>
<li>אנפדת לך תביעה ותקבץ תמנה חתי יצל אלבאקי</li>
<li>אן שא אללה יצל אליך ואלינא אן כאן רזקנא בחמד</li>
<li>אללה מא כאן אלא כיר בניתך אנגבר אלשי</li>
<li>בעצה אמא אלתלאתה [אל]די רגע מע אלשיך</li>
<li>אבו אלפרג //אלחמוי// אכדתה ודפע ואחד למנאדי יערצהא</li>
<li>והו שי תאלף מא פיה לא ראחה ולא טעם ולא וזן</li>
<li>מתל אלתגר מא יצדק פיהא ה מתאקיל יגדא ב</li>
<li>בעד אלגהד גאב יד דרהם ואלאתנין אלאכר דונה בכתיר</li>
<li>קלת מא נביע אלא פי ואחד פאסתקר עלי מ דרהם</li>
<li>אסלת וביעה אלראי יתכד שי ערפתה דלך פיטלב</li>
<li>כתאבך פי אמרה ופי אמר אלחריר ואן כאן לה</li>
<li>חאגה תערפני בהא אמא אלחריר הונא מן ל</li>
<li>אלעשרה אלי כב והו פי זאד ואלכז בכמסין אלעשרה</li>
<li>ואלפצה ח ונצף אלמאיה ערפת דלך פלפל מ מא</li>
<li>יקדר אחד יביע אלא לסלטאן ובקם מה גואבה</li>
<li>אלכתאב סרעה כצצתה באפצל אלסלאם ותכץ חצרה</li>
<li>מולאי אלשיך אלאגל אבו אלפצל ראש הקהלות אדאם</li>
<li>אללה עלוה ואלמואלי אכואנה ואולאדה באתם אלסלאם</li>
<li>ותכץ חצרה מולאי אלשיך אגל(!) אבו נצר עמך</li>
<li>באפצל אלסלאם ואלשיך אבו אלמכארם מכצוצה</li>
<li>בסלאם שלומך ירבה לעד אמן סלה</li>
</ol>
                    
                        <h3>Right margin, perpendicular lines.</h3>
                    
                        <ol>
<li>ולד ש.תה יקבל ידה ויכץ אלשיך אבו אלמכארם</li>
<li>אל. . יקבל ידה באפצל אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00027-00004/canvas/2">
                    
                    
                    
                        <h3>Verso. Address.</h3>
                    
                        <ol>
<li>חצרה מולאי אלשיך אלגליל שא[כרהא י]צחק הלוי</li>
<li>אבו אלסרור פרחיה הלוי בר ב]ר ש[מ]חה זצל</li>
<li>נסים הלוי נע אלי [פס]טאט לקי</li>
<li>אדאם אללה עזה ונ[עמאה</li>
</ol>
                    
                </div>
            
        </section>
    </body>
</html>
