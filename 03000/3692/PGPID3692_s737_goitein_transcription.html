
<html>
    <head>
        <title>Transcription of Letter: T-S 8J23.5</title>
    </head>
    <body style="max-width: 860px; margin: auto">
        <h1>Transcription of Letter: T-S 8J23.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00023-00005/canvas/1">
                    
                    
                    
                        <ol>
<li>בש רח</li>
<li>וצל כתאבך אללה לא יקטעה ומא קאם</li>
<li>אלי מנה צורה ואעלם יא בני אן אמך מא</li>
<li>תסאמח פי חק אחד ואנא קד עלם אללה</li>
<li>ואלנאס ואמך אני אד לם אגור עלי רוחי</li>
<li>מא גור עלי אחד ואללה אלמטלע אנא</li>
<li>אנת תנפד לי דראהם אנת תעלם אן</li>
<li>אדא וזן אנסאן עשרה דראהם וקסמהא</li>
<li>פי מואזין אלבאעה נקצת רבע פתפצל</li>
<li>כון טיב אלעיש ולא יקום בבאלך אן אחד</li>
<li>יאכד לך שי : אעלם אנך יום כרגת</li>
<li>מן ענדי כאן לי ענדך סבעה דראהם</li>
<li>פצלה אלחויג אלדי אנפדתהם לך צבחה</li>
<li>יום אן כרגת וכנת קד חאסבת מחפוץ</li>
<li>ענך ואנת פי מצר עלי סתה עשר ורבע</li>
<li>מן פצלת אלאדן ואלסבעה אלדי תחוגת</li>
<li>. . . . צורך ורגעת אנפדת קלת כד לי</li>
<li>כ[. . . . . . . . . .] קשר פצל עליה ארבעה</li>
<li>דרא[. . . . . . .]אס אנפדת תמן אלורד</li>
<li>מא [. .] עת תדכר אלקדים אל אשתגלת</li>
<li>באן עאד תמן אלורד פקט ומא רגעת</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00023-00005/canvas/2">
                    
                    
                    
                        <h3>verso</h3>
                    
                        <ol>
<li>אפתכרת אלתמן אלקדים ולא שי מנה</li>
<li>אלי פי הדה אלגמעה פאני אופית ענך</li>
<li>מן אלחסאב אלקדים סבעה דראהם</li>
<li>אלבאקי ענדך מן חסאב אלקדים</li>
<li>עשרין דרהם //ורבע// ולא תציק צדרך פהיה</li>
<li>לו כאנת דנאניר עאן אללה עליהא</li>
<li>בל אנכ{נ}ת תתפצל תדכל נגתמע</li>
<li>נתחאסב ותדכר אנת ונחנא ותערף</li>
<li>כיף הי וכיף גמלה אלחסאב וקד</li>
<li>אשתקנא לך ומא עליך שי אן תכאף</li>
<li>מנה מן קבל גאליה פקד עאן סבחאנה</li>
<li>וכמלת ענכם אלכול ושלום ולא יקרא</li>
<li>הדה אלכט גירך ואל {=לא} תוקף אחד עלי</li>
<li>הדה אלחסאב לא מחפוץ ולא גירה</li>
<li>וכזקה ואלמאורד אלדי אנפדת פי אל</li>
<li>קמקם תמנה ענדך ואלעפץ מא ק[ד</li>
<li>אנפדת לך פי אלכתא אנה . . . . .</li>
<li>בדרהם בעשרה אל[. . . . . .]חסב</li>
<li>בארבעה ואנך וקול [. . . . . .]אגה</li>
<li>בדרהם תכון באכתך ואנת לא תעלם</li>
<li>ואערף אני מא אנפד לך חאגה אלי והיה</li>
<li>אכתר</li>
</ol>
                    
                </div>
            
        </section>
    </body>
</html>
