
<html>
    <head>
        <title>Transcription of Letter: T-S 13J24.20</title>
    </head>
    <body style="max-width: 860px; margin: auto">
        <h1>Transcription of Letter: T-S 13J24.20</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00024-00020/canvas/1">
                    
                    
                    
                        <h3>Recto</h3>
                    
                        <ol>
<li>אדוננו(?) ישס(?) . . .</li>
<li>הדה אלחרפין אלתי אסתרחת</li>
<li>פיהא פי אלכתאב פמתלה ממן</li>
<li>יכטי ומתלך ממן [יבסט . . .</li>
<li>אלעדר כי מרב שיחי וכעסי</li>
<li>דברתי עד הנה ולך אלאגר</li>
<li>פי דלך כי אתם ידעתם וג</li>
<li>אעלמך אעזך אללה אן אל</li>
<li>שיך אבו אלחסין במצר אלדי</li>
<li>ילק . . באלגמל כאן קד אכברני</li>
<li>קבל אלעיד אד הו כאן אלגאבי</li>
<li>לתלך אלפליסאת אן תוקף מנהא</li>
<li>נחו אלג דנאניר ליקתצי בה בעד</li>
<li>אלעיד פאדא בה נפל למשכב</li>
<li>מן כתרה אלחרמאן פאן כאן</li>
<li>אפאק תנעם בעלאך פי</li>
<li>תכלימה(?) פי אמרהא או תכלם</li>
<li>פיהא אלרייס נר ועסי וגיר</li>
<li>פיהא פי. . ויכון אלספר אנת</li>
<li>פי דלך פוחק מא ביני ובינך</li>
<li>אן כאן אלאנפאק //אעלא// מן אלחאצל</li>
<li>ואנת תעלם מא נסתאנף מן</li>
<li>אלנפקה אן קצי אללה באלספר</li>
<li>פלא תקצר בחיאתך ומא</li>
<li>אעיד לך מן אלחאל בקדר</li>
<li>מא תעלם ורבית אכרהם הדא</li>
<li>אלמת. .י ענא אן כנת</li>
<li>. .תתאל. עלי אלגבן</li>
<li>למא תעלמה מן גבאנה</li>
<li>אכלאך פי הנא. אלצ.יך</li>
<li>בידי ואיצא אחתיא.</li>
<li>עלי אלדרהם פאפעל</li>
<li>מן חסב כרג</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00024-00020/canvas/2">
                    
                    
                    
                        <h3>Verso</h3>
                    
                        <ol>
<li>ואבלג סלאמי מולאי אלאך</li>
<li>אלאגל אלשיך אלאפצל</li>
<li>וגמיע פתיאנה מראש</li>
<li>ועד סוף מחל אכותי</li>
<li>ואולאדי פלא אנסאהם</li>
<li>אבדא ולא אנצב(?) למא</li>
<li>אדכלת ביני ובינכם כי</li>
<li>נאמנים פצעי אוהב</li>
<li>ועל כל פשעים תכסה אהבה</li>
<li>וערב שלום . .</li>
</ol>
                    
                </div>
            
        </section>
    </body>
</html>
