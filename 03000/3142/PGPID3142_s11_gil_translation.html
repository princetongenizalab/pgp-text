
<html>
    <head>
        <title>Hebrew Translation of Letter: T-S 12.366</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.366</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00366/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך, ממאזר, ב….</span></li>
<li><span lang="he">בתשרי, יחתום אותו אלוהים עליך במיטב חותמו, כי הוא גיבור לעשות כחפצו. שלומי טוב ואני בריא,</span></li>
<li><span lang="he">התודה והשבח לבעלי השלום והבריאות, תמיד; אבל אני מתגעגע מאוד, יקרב אלוהים את פגישתנו במיטב הנסיבות,</span></li>
<li><span lang="he">בחסדו ובטובו, אמן. כתבתי לך לפני כן מכתבי אחדים, ובהם פירוט מה ששלחתי באוניות, אקווה שיגיעו ….</span></li>
<li><span lang="he">בשלום, ברצון האל. הודעתיך שבאו מכתבי אדוני ורבי אבו סעיד ושל אחיך, אלוהים שומרם, והם כותבים</span></li>
<li><span lang="he">ששלחו עם מוסא אלאנדלסי שעווה ועופרת ועורות, אקווה שכבר קיבלת אותם ….</span></li>
<li><span lang="he">מפרג׳. עוד ציינתי לך שלא מכרתי, אלא שני משואים, אבל אחר כך הזדמן לי למכור עוד שני משואים,</span></li>
<li><span lang="he">והיה לי בזה מזל, כי כאשר התחילו הדברי להאיר פנים הגיעה אוניית אלבנזרתי וירדו</span></li>
<li><span lang="he">כל המחירים; וחשבתי שגם (אוניית) אלמרצי עברה אתם לים הפתוח; אז שאלתי את ה׳ראיס׳ ואת כל המלחים, ואמרו</span></li>
<li><span lang="he">שהוא שוהה בכרטנכ והוא רחוק מלעבור לים הפתוח; אקווה שאלוהים, יתעלה, ישים אותן במחוז השלום וישמיענו טובות</span></li>
<li><span lang="he">ברחמיו. ואשר ייתכן שיסתכם בעד ד׳ המשואים: ק׳׳ל דינר ומשהו, כי עד היום הזה לא התחשבנתי עם בן פלאח</span></li>
<li><span lang="he">עליהם, וכבר שלחתי לך (סחורות) כיוצא בזה בקירוב או קצת יותר, חוץ מהמשי, כי הוא מן התמורה בעד הקינמון; ואין צורך</span></li>
<li><span lang="he">אדוני שאזרז אותך כלל, כי אין נותנים הוראות לאדם כמוך. תשיג לנו בטובך קצת פשתים, תהיינה בראני בינוני,</span></li>
<li><span lang="he">(14–15) כי זאת האופנה היום במקום הזה. וכבר הודעתיך את כל המחירים; את הנשדור מכר בן אבו אלחי ג׳ פחות אוקיה וג׳ פחות שתי אוקיות; חי נפשי, אני מכרתי</span></li>
<li> </li>
</ol>
                    
                        <h3>שוליים, ימין:</h3>
                    
                        <p><span lang="he">אחרי שיצא מאצלי שני רטלים וה׳ אוקיות כאן, והיה בזה מזל, כי המחיר היום ג׳ ומעלה. הסוכר, מחירו נ׳׳ה ורבע; את השרף מכר בשבילך מוסא בח׳ דינרים בעד ל׳ רטלים &hellip;. אוקיה; הלבונה, ד׳ רטלים; האטד ה׳&nbsp; רטלים בדינר; הפלפל מחירו היום ק׳׳נ, ומוסא מכר בפחות מק׳׳כ. הקודמון חצי ושמינית</span></p>
<p><span lang="he"></span></p>
                    
                        <h3>שוליים, למעלה:</h3>
                    
                        <p><span lang="he">המן; האגוזים ה׳ רבעים וב׳; הניל מק׳׳ק עד ק׳; עץ האודם מק׳׳פ עד ק׳׳ב הקנטאר; הפשתים היום מחירן כבר ירד; מה שמכרתי בל׳ מחירן כ׳׳ו, כ׳׳ז, ואחרות מכ׳׳ב עד כ׳׳ה. וכבר הודעתיך ששלחתי ג׳ משואי פשתים והם אצל הפקיד, הוא ימכרן.</span></p>
<p><span lang="he"></span></p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00366/canvas/2">
                    
                    
                    
                        <h3>ע׳׳ב:</h3>
                    
                        <p></p>
<ol>
<li><span lang="he">אבקש מאלוהים שיכתבן לשלום ויזמן לנו בזאת טובה; והן עם אדוני אבו יעקוב יוסף בן סגמאר, ואדוני</span></li>
<li><span lang="he">אבו אלבשר סלימאן בן פרח נ׳׳נ, ולולא הם, לא הייתי מעז לשולחן. שלחתי עמם גם כריכה קטנה, ובה מעילים</span></li>
<li><span lang="he">וסודרים, ונשארה כריכה ובה יין ישן, לא מצאתי מי שיוביל אותה; ועמם גם המשאוי שבו האורז וי׳׳ב בקבוקים מיץ פירות ….</span></li>
<li><span lang="he">שני ׳קראב׳ים; שילמתי בעדם שכירות רבע דינר וחצי דרהם, אלוהים יתעלה ייתן אחרית טובה; ונתתי גם דמי הובלה על ג׳ המשואים, רבע דינר,</span></li>
<li><span lang="he">ונותרו לזכותו ל׳, יקבלם עם, ברצון האל. ואילו העופרת, אדוני, מחירה עלה אחרי שהפליגו הבריות; כמו כן אמר</span></li>
<li><span lang="he">אדוני אבו סעיד, שהיא בצמצום; ואילו זפת אין בכלל, כי לו היה באוניות אלא מעט. אקווה ששני</span></li>
<li><span lang="he">הכדים יימכרו במחיר טוב; כיוצא בזה הסבון בצמצום, כי השמן היום מד׳ וחצי בקירוב; ומה זאת, אדוני, הלוא אתה …. תעשה </span></li>
<li><span lang="he">מה שייתן בלבך אלוהים. הודעתיך כבר את עניין אבו אלקאסם בן כלף אלסוסי, ששלחו אדוני אבן סגמאר ומרדוך ….</span></li>
<li><span lang="he">שאבדו; אבקש ממך שתדבר על לבו, אולי אלוהים, יתעלה, יכשיל אותו ויכירו לך בהם (שהם עלך); הריני שולח לך את מיטב דרישות השלום</span></li>
<li><span lang="he">ולאברהם בן דודך, שומרו אלוהים, דרישות שלום ולרבינו נטר׳׳ח מיטב דרישות השלום ולאדוני אבו אברהים אסחק …. (דרישות שלום).</span></li>
</ol>
                    
                        <h3>המען:</h3>
                    
                        <p><span lang="he">לאדוני ורבי אבו אסחק ברהון ביר משה.</span></p>
<p><span lang="he"></span></p>
                    
                </div>
            
        </section>
    </body>
</html>
