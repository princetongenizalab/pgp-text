ע׳׳א:


אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת חסדיו לך, ממאזר, ב….
בתשרי, יחתום אותו אלוהים עליך במיטב חותמו, כי הוא גיבור לעשות כחפצו. שלומי טוב ואני בריא,
התודה והשבח לבעלי השלום והבריאות, תמיד; אבל אני מתגעגע מאוד, יקרב אלוהים את פגישתנו במיטב הנסיבות,
בחסדו ובטובו, אמן. כתבתי לך לפני כן מכתבי אחדים, ובהם פירוט מה ששלחתי באוניות, אקווה שיגיעו ….
בשלום, ברצון האל. הודעתיך שבאו מכתבי אדוני ורבי אבו סעיד ושל אחיך, אלוהים שומרם, והם כותבים
ששלחו עם מוסא אלאנדלסי שעווה ועופרת ועורות, אקווה שכבר קיבלת אותם ….
מפרג׳. עוד ציינתי לך שלא מכרתי, אלא שני משואים, אבל אחר כך הזדמן לי למכור עוד שני משואים,
והיה לי בזה מזל, כי כאשר התחילו הדברי להאיר פנים הגיעה אוניית אלבנזרתי וירדו
כל המחירים; וחשבתי שגם (אוניית) אלמרצי עברה אתם לים הפתוח; אז שאלתי את ה׳ראיס׳ ואת כל המלחים, ואמרו
שהוא שוהה בכרטנכ והוא רחוק מלעבור לים הפתוח; אקווה שאלוהים, יתעלה, ישים אותן במחוז השלום וישמיענו טובות
ברחמיו. ואשר ייתכן שיסתכם בעד ד׳ המשואים: ק׳׳ל דינר ומשהו, כי עד היום הזה לא התחשבנתי עם בן פלאח
עליהם, וכבר שלחתי לך (סחורות) כיוצא בזה בקירוב או קצת יותר, חוץ מהמשי, כי הוא מן התמורה בעד הקינמון; ואין צורך
אדוני שאזרז אותך כלל, כי אין נותנים הוראות לאדם כמוך. תשיג לנו בטובך קצת פשתים, תהיינה בראני בינוני,
(14–15) כי זאת האופנה היום במקום הזה. וכבר הודעתיך את כל המחירים; את הנשדור מכר בן אבו אלחי ג׳ פחות אוקיה וג׳ פחות שתי אוקיות; חי נפשי, אני מכרתי
 

שוליים, ימין:
אחרי שיצא מאצלי שני רטלים וה׳ אוקיות כאן, והיה בזה מזל, כי המחיר היום ג׳ ומעלה. הסוכר, מחירו נ׳׳ה ורבע; את השרף מכר בשבילך מוסא בח׳ דינרים בעד ל׳ רטלים …. אוקיה; הלבונה, ד׳ רטלים; האטד ה׳  רטלים בדינר; הפלפל מחירו היום ק׳׳נ, ומוסא מכר בפחות מק׳׳כ. הקודמון חצי ושמינית

שוליים, למעלה:
המן; האגוזים ה׳ רבעים וב׳; הניל מק׳׳ק עד ק׳; עץ האודם מק׳׳פ עד ק׳׳ב הקנטאר; הפשתים היום מחירן כבר ירד; מה שמכרתי בל׳ מחירן כ׳׳ו, כ׳׳ז, ואחרות מכ׳׳ב עד כ׳׳ה. וכבר הודעתיך ששלחתי ג׳ משואי פשתים והם אצל הפקיד, הוא ימכרן.

ע׳׳ב:


אבקש מאלוהים שיכתבן לשלום ויזמן לנו בזאת טובה; והן עם אדוני אבו יעקוב יוסף בן סגמאר, ואדוני
אבו אלבשר סלימאן בן פרח נ׳׳נ, ולולא הם, לא הייתי מעז לשולחן. שלחתי עמם גם כריכה קטנה, ובה מעילים
וסודרים, ונשארה כריכה ובה יין ישן, לא מצאתי מי שיוביל אותה; ועמם גם המשאוי שבו האורז וי׳׳ב בקבוקים מיץ פירות ….
שני ׳קראב׳ים; שילמתי בעדם שכירות רבע דינר וחצי דרהם, אלוהים יתעלה ייתן אחרית טובה; ונתתי גם דמי הובלה על ג׳ המשואים, רבע דינר,
ונותרו לזכותו ל׳, יקבלם עם, ברצון האל. ואילו העופרת, אדוני, מחירה עלה אחרי שהפליגו הבריות; כמו כן אמר
אדוני אבו סעיד, שהיא בצמצום; ואילו זפת אין בכלל, כי לו היה באוניות אלא מעט. אקווה ששני
הכדים יימכרו במחיר טוב; כיוצא בזה הסבון בצמצום, כי השמן היום מד׳ וחצי בקירוב; ומה זאת, אדוני, הלוא אתה …. תעשה 
מה שייתן בלבך אלוהים. הודעתיך כבר את עניין אבו אלקאסם בן כלף אלסוסי, ששלחו אדוני אבן סגמאר ומרדוך ….
שאבדו; אבקש ממך שתדבר על לבו, אולי אלוהים, יתעלה, יכשיל אותו ויכירו לך בהם (שהם עלך); הריני שולח לך את מיטב דרישות השלום
ולאברהם בן דודך, שומרו אלוהים, דרישות שלום ולרבינו נטר׳׳ח מיטב דרישות השלום ולאדוני אבו אברהים אסחק …. (דרישות שלום).

המען:
לאדוני ורבי אבו אסחק ברהון ביר משה.
