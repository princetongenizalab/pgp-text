
<html>
    <head>
        <title>Transcription of Letter: T-S 13J16.10</title>
    </head>
    <body style="max-width: 860px; margin: auto">
        <h1>Transcription of Letter: T-S 13J16.10</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00016-00010/canvas/1">
                    
                    
                    
                        <ol>
<li>בשמ רחמ</li>
<li>כתאבי אליך יא ואלדתי אטאל אללה בקאך ואדאם</li>
<li>עזך ומן חסן אלתופיק לא אכלאך וכבת באלדל חסדתך</li>
<li>ואעדאך גמע אללה ביננא עלי אסר חאל במנה וכרמה</li>
<li>פאנה ולי דלך ואלקאדר עליה אן שא אללה ואלדי</li>
<li>תרידי עלמה אני כנת קאעד פי אלמרכב יום אל</li>
<li>אחד יום אן סאפרת פגא[[ו]] ראגל אלכראג פאבצרני</li>
<li>פי אלמרכב פקאל לי אנת תחב תסאפר ות/א/כד גאליה</li>
<li>אלצלטאן מא אפארקך אלי אלדיואן פתעבת מעה</li>
<li>וסאלתה כתיר חתי יכליני וי/א/כד געלה פמא כלאני</li>
<li>חתי דפעת לה דרהמין ומא קדרת אן אקעד פי אל</li>
<li>מרכב פזע מנה לאלא ירגע יגי ויעיקני ומא אקדר</li>
<li>עלי כלאצי מנה פקמת סבקת אלמרכב אלי קדאם ענד</li>
<li>אלרמילה אלי אן גא אלמרכב וטלעת פיה ובעד מרורי</li>
<li>רגע אלראגל טלבני ואלדי חסבתה כרג צחיח //וגיתו אנתו אלי אלמרכב ומא אריתוני ובקא פי קלבי //מנה// אמר כביר// וקד וצלת</li>
<li>אלי אלאסכנדריה סאלם וסלמנא אללה מן קטאע אלטריק</li>
<li>אלטריק(!) לאן אכד מרכב ק/ד/אמנא פגית אלי אכי פצבת</li>
<li>עליה אלדיון פקלת לה יא מא פי קלבך רחמה אכדת</li>
<li>שי מא הו להא וכלית צאחבה קאעד יטאלבהא בה פחלף</li>
<li>לי אן אסעה מא לי אליה וצול ולו כאן לי אליה וצול למא</li>
<li>אעקתה אלא כנת אנפדה הו ואמתאלה אלא [[ת]] אן תטולי</li>
<li>רוחך קליל פאנא אחצל לכם שוקה גירה פרפיעה אופא</li>
<li>מנה ומא תסתפיקו בי אלא ענדכם אכדכם אלי אסכדריה(!)</li>
<li>ויכון כוני בכונכם ואן קדרתם עלי יהודי יכון גאי אלי</li>
<li>אלאסכ/נ/דריה תגו מעה ואנא איש מא כאן מן אלאגרה</li>
</ol>
                    
                        <h3>Right margin, diagonal lines written upside down.</h3>
                    
                        <p>אנא | אזנהא | וצאחב אל | שיד אן כאן | אכד שידה | ואלא תמצו | אליה [[ותערפו]] | ותערפוה | באני קד | סאפרת | ותקולו</p>
<p>לה | תאכד שיך | ואלא צאע | עליך ומא | יבקא עליה | אתם ואנא | קד נצחתך | פתגמעי אל | כל פי אלקפה | ותקולי לה |</p>
<p>הדא בקיה | שיך אנא מא | אערף אחא/ס/בך | ואנא אדא | אופית אלדין | אלדי עליה | אשתרי לכם | שקה רפיעה | ואופי תמנהא | קליל קליל וביעי | אלמנארה ואופי</p>
                    
                        <h3>Top margin, perpendicular lines.</h3>
                    
                        <p>אלדינאר פאן | אלמנאיר | כתיר ואתכלי | עלי אללה ולא | תקלקי פאן | אללה מא יציעך |</p>
<p>ואן ראיתי | אמורך מסתקימה | פמא אשיר | עליך תתקלקלי | ואן חמלך | אלשוק פנהצי | גמיע אמורך | ותסאלי מן | יכתרי לך אל | מרכב ואדא גיתי | פאנא אזנה ואן | עסר אלאמר</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00016-00010/canvas/2">
                    
                    
                    
                        <h3>Verso.</h3>
                    
                        <ol>
<li>תמצי אלי אלחבר ותשכי חאלך אלי אללה ואליה לעל יחצל לך</li>
<li>מא תתספרי בה ולא תסתחי פאן אלחיא מא יגי מנה שי</li>
<li>ואלאמרין בידך אן אשתהיתי תטולי רוחך ותתכלי עלי</li>
<li>אללה ותקעדי לעל יכון ללצביה רזק תם פאנתי באלאכתיאר</li>
<li>ואן לם ינקעד לך מן קבל אלשוק פתסאלי אברהים אל</li>
<li>קשאשי או נאחום פאחדהם יכתרי לכם אלי אסכנדריה</li>
<li>ואיצא ידורו ויחצלו לכם מא תתספרו בה ואיצא כנת</li>
<li>קד אוצית אבו סעיד אבן תאבת אלחזאן באן יזן לסאלם</li>
<li>דינאר פאחב תעלמוני אן כאן דפע לה שי וטיבו קלובכם</li>
<li>וכצו ארואחכם גמיע באתם אלסלאם וסאלם ומחאסן</li>
<li>והלאלה וכאלתי וגמיעכם כצו ארואחכם באתם אלסלאם</li>
<li>וצאחב אלשיד לא תסלמוהא לה אלא</li>
<li>בשהאדה באנה</li>
<li>קד תסלם שיה</li>
</ol>
                    
                        <h3>Bottom margin, parallel lines written upside down. Address.</h3>
                    
                        <ol>
<li>יצל אלי מצר חמאהא אללה</li>
<li>אלי אבו אלנגם אכו סבאע</li>
<li>אלדי כאן יעלם פי כניס</li>
<li>אלעראקיין</li>
</ol>
<ol>
<li>מן אכוה סבאע ומסאפר</li>
<li>אמאנה מודאה</li>
</ol>
                    
                </div>
            
        </section>
    </body>
</html>
