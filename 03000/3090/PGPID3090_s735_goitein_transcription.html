
<html>
    <head>
        <title>Transcription of Legal document: T-S 12.1</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00001/canvas/1">
                    
                    
                    
                        <ol>
<li>חצר ר נסים ביר שמריה נע קדאם מן אתבת כטה פי אכר הדא אלכתאב וקאל להם אן קד כאן אודעני</li>
<li>ר ששון ביר נתן נע מן קבל כרוגה אלי אלאסכנדריה סבעה עשר דינ נזאריה גדד עלי סביל</li>
<li>אלודיעה ואני אחתגת אלי אכראגהא עלי אן ארד לה עוצהא ואני אשתרית דהב פי דאר אלצרף מן</li>
<li>בעד [מא] אקאמת ענדי ג שהור בדנאניר [מצר] קימה עשרה דנאניר בתמות ולם אדרי מא הי ואן אלמנאדי</li>
<li>[ . . . לא] באלדנאניר ואוראהא אלי אבו עלי אלכימיין פוגדהא בהארג גדד גמיעהא סכה ואחדה ועמל ואחד ואן</li>
<li>אלאמר אנתהא פי אלוקת בעינה ללחאמי ולם יכן מור יאיר ביר אברהם השופט חאצר ואן קאמת עלי</li>
<li>דאר אלצרף(!) ואכדת ואעתקלת והדדת וודת אלצרורה אן אקול אנהא הי לר ששון ביר נתן נע מן בעד אן [[אנתהי]]</li>
<li>אנתהית לסכנת נפשות ולם יכן מ ור יאיר השופט ביר אברהם חאצר וארסל מן בעד דלך אלחאמי</li>
<li>כלף מ ור יאיר השופט ביר אברהם נע אד ה[ו] צאחב דאר אלצרב ומן קבל אלשלטון עאמל וקאל אלחאמי</li>
<li>למ ור יאיר השופט ארסל אלרגאלה ואכבס דאר אלמדכור פמא זאל יתלטף מ ור יאיר השופט אלקצה חתי</li>
<li>מנע מן כבס אלמוצע באלשוחד ותם אן לם יזל מ ור יאיר השופט יתלטף אלקצה חתי אנחלת ואעאד מן</li>
<li>גמלה אלסבעה עשר דינ עשרה דנאניר לאן כאן למא אעתקלת פתש כיסי ווגד פיה בקיה אלסבעה עשר דינ</li>
<li>סכה ואחדה ועמל ואחד גדד טריה אכד מנהא אלחאמי ז דנאניר ואלגמיע מקטע ודפעת לרכאביה ולרגאלה</li>
<li>ולס[וח]ר ז דנאניר גיאד ואסתרדת אלז דנאניר [אלתי כא]נת ענד אלחאמי נאקצה דינ ומא קדרת אן אנטק</li>
<li>ולולא תלטף מ ור יאיר השופט הדה אלקצה לכ[אן הדא אלא]מר קד אנתהא ללמלך וכסר פיהא מתל אלאצל עדה דפעאת</li>
<li>מן בעד אלצרב ואלאשהאר פאמא אללה תעאלא [ . . . . . . . . . . . ] . ים ואלרג די אעלמתכם [ . . . . . . . . ] אלדי . . .</li>
<li>לא מגבור ולא] מקהור אלא ברצא רוחי אעלמתכם גמיע דלך והו אמר משהור מערוף ואלדי אסתעאד אלדנאניר</li>
<li>מ ור יאיר השופט מן אבו אלקאסם מתלי אלסכה</li>
<li>אפרים הכ[ה]ן</li>
<li>נתנאל ביר יפת הח[בר נע]</li>
</ol>
                    
                </div>
            
        </section>
    </body>
</html>
