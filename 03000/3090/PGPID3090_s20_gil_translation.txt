recto

בא לפני החותמים באחרית כתב זה מ"ר נסים בי"ר שמריה ואמר להם כי: הפקיד אצלי
ר' ששון בי"ר נתן נ"ע טרם צאתו לאלכסנדריה שבעה עשר דינרים 'נזארי' חדשים על דרך 
ההפקדה. והתחייבתי שאוציא לו תמורתם ממנורה שהיתה שלו גם כן. וקניתי זהב ב'דאר אלצרף' אחרי
ששהתה אצלי ג' חודשים, בדינרים 'נזארי' סך עשרה דינרים בתמות ולא ידעתי מה הם; וכי המנורה
אף היא (בחשבון) הדינרים; והביא אותם אל אבו עלי 'אלכימיין' ומצא שהם סיגים חדשים, כולם מטביעה אחת ותוצרת אחת. וכי
בסופו של דבר הביא אותי אל מפקד המשמר, אבל ר' יאיר בי"ר אברהם השופט לא היה נוכח; והביאם לפני
'דאר אלצרף' ונלקחו ועיקלום ונרשמו ; וגרם ההכרח ואמרתי שהם של ר' ששון בי''ר נתן נ"ע, מאחר
שהגעתי לידי סכנת נפשות, כי לא היה נוכח שם מו"ר יאיר השופט. אחר כך שלח מפקד המשמר
להביא את מו"ר יאיר השופט בי"ר אברהם נ"ע, כי הוא מנהל המטבעה וממונה מטעם השלטון; ואמר מפקד המשמר
למו"ר יאיר השופט: אשלח חיילים ואתפוס את ביתו של הנ"ל; אבל מו"ר יאיר השופט ריבר על לבו רבות בעניין זה עד
שנמנע מלתפוס את הבית, בשוחד, והמשיך אחר כך מו"ר יאיר השופט לדבר על לבו בעניין זה עד שהגיעו להסדר והחזיר
מסך שבעה עשר הדינרים עשרה דינרים. כי כאשר עיקלום חיפשו בכיסי ומצאן ואת יתרת שבעה עשר הדינרים,
שהם מטביעה אחת ותוצרת אחת. חדשים …. ולקח מהם מפקד המשמר ז' דינרים, הכול בלתי רשום; ושילמתי לפרשים ולחיילים
ולשוחד ז' דינרים טובים; ודרשתי שיחזירו לי את הדינרים שהיו אצל מפקד המשמר, וחסר מהם דינר, ולא יכולתי לדבר.
.... ונכנס מרו"ר יאיר השופט לפרשה זו.... וכבר הגיע העניין אל המלך, וכבר היה בזה הפסד כמה מונים לעומת הקרן,
חוץ מן המכות וה'אשהאר', ואולם אלוהים יתעלה .... הודעתיכם ....
.... בלא אונס אלא מרצוני, הודעתיכם כל אלה, והעניין מפורסם וידוע. ואשר דרש וקיבל בחזרה את הדינרים הוא
מרו"ר יאיר השופט, מאת אבן אלקאסם הממונה על הטביעה. 
(19–20) אפרים הכהן .... נתנאל בי"ר יפת הח .... 
 
