
<html>
    <head>
        <title>Transcription of Letter: T-S 16.27</title>
    </head>
    <body style="max-width: 860px; margin: auto">
        <h1>Transcription of Letter: T-S 16.27</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00027/canvas/1">
                    
                    
                    
                        <ol>
<li>בש רח</li>
<li>כתאבנא יאכי וסיידי אט[אל אללה בקאך ולא אכלאך מן אל</li>
<li>רעאיה ובלגך אלאמאל אלס[עידה . . . . . . . . . . . . . .</li>
<li>מ]ן אייר ען חאל שא אלבארי [ פקד תופי מ ור</li>
<li>אסמעל(!) בן אברהם אלאנדלסי רחי[מה אללה הצור תמים</li>
<li>פעלו וג פי איאם חולו של מוע[ד של פסח</li>
<li>ען וציה וצא פי מחפל עטים בי[נהם אצחאבנא</li>
<li>וקראין ועדול אלמסלמין וכלף ול[ד אסמה אברהם בארך</li>
<li>אללה פי'ה וגעלה כלף באקי ואחיאה וש[הד עלי נפסה אן יוסף בן</li>
<li>בנימן אלציארפי(!) וחסן בן טייב אלבגדאדי [טייב אננא נכון</li>
<li>אוציאה עלי ולדה ועלי גמיע מא כלפה לנ[א אן נעמל פי תרביה</li>
<li>אליתום חסב אלמגהוד ולרעאיה אמורה ואלק[יאם בצלאחה</li>
<li>בעד אשראף סייד אלשיך אבו אלחסין אלמ[בארך בן יוסף</li>
<li>וקבלנא נחן והו עלי אנפסנא מסלתה כמא וגדנא [. . . . .</li>
<li>מן אלרחמה ואלחנה וממא יגב אלקיאם כמא אועד[נא אלקיאם</li>
<li>נשא. פי מא תכלפנאה לה וקד וצא יא סיידי אן תסת[חסב אללה</li>
<li>עז וגל ותחמל גמיע מא לה בידך [מ]ן בצאעה מגתדא ו[אן תרי</li>
<li>אנה צלאח לך שראה [[אן]] |פ|תחמלה עין ובאלגמלה אן לא ת[ואנא</li>
<li>מן אלמגי פי הדה אלסנה כון מא כאן ואן ואעיד באללה אתפק</li>
<li>עארץ יוגב אלתכלף פתקדם עוצך נאיב ענך לוצול אלמאל ואלחס[אב</li>
<li>אלי חצרתנא נחן אלאוציא ואלמשרף אד כאן אמר אלמיית אמר</li>
<li>מקבול פלא סביל למכאלפתה וקד כאן שאכר למעאמלתך</li>
<li>פלתכון עלי מא עלמת בה מן אלדין ואלורע פעלת דלך אן ש[א אללה</li>
<li>וקד נפצת כתוב בית דין אלי כל מוצע לה שי באן יעמל עלי</li>
<li>מא וצא בה אלמיית ואעלם יא סיידי לאנה ואן כאן עואידך</li>
<li>ואלמעלום פי אמרך אנך מסאפר דאימא ולדלך ליס תחתאג</li>
<li>אן תפטר מן נואיב אלזמאן גיל. למא אמרנאך באלקדום</li>
<li>בלא אבוד לדלך ואן ואעיד באללה לחק חאל מן עוארץ אלזמ[אן</li>
<li>פאנך פיה גיר מתעדי ומן לא יכן מתעדי פליס עליה דרך</li>
<li>קראת נפסך אלשריפה אלסלאם וגמיע מן תחוטה ענאי[תך</li>
</ol>
                    
                        <h3>Top margin, straight lines. Address.</h3>
                    
                        <p>]ה [. . . . .] מן מחבאה יוסף בן [</p>
<p>].ה [. . . . .] וחסן בן טייב ואלס[</p>
<p>]בן יוסף בן יזדא[ד</p>
<p>]אן שאללה [</p>
                    
                </div>
            
        </section>
    </body>
</html>
