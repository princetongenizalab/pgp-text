recto

…. וכל מה שנשאר לזכותי ב'עלאוה': ח' ארדבים פול והם בשביל המושל ועוד היום
אקבלם, ברצון האל, ואסע לבוציר עוד השבוע; לולא קניית הפול הזה
הייתי .... (חוזר) בחודש שעבר. הפשתים אצלנו כאן הן מט' דינרים המשאוי
עד י' ויש להן ביקוש רב, והן בצמצום; ומה שנמצא בעיר הן (פשתים) נחותות, ניפוט (פשתים) חדשות מזה
ימים מעטים. פגשתי מישהו שבא מבוציר והוא אומר שהפשתים הן מט"ו דינר המשאוי עד 
י"ז .... מן הפשתים הישנות, ואלה מחירים טובים, אבקש מאלוהים יתעלה שלא ימנע מאתנו 
את מיטב ההצלחה. ואנחנו נשתדל למענך, אדוננו, (להגיע) לבוציר אחרי שנקבל את היתרה בעד הפול
שנשאר בקיסאריה: אצל בן מסרה כ' דינר, אצל אלשריף י״ד דינר ורבע ושישית, התמורה בעד
י"ב יריעות. המושל חייב בער כ' יריעות, כ"ד דינר, ונתקבלו ממנו שני תשלומים במזומנים, י' דינרים וחצי; לחובת
כירון, כ' יריעות, כ"ד דינר, והוא לא שילם כלום. כמו כן בן מסרה היה חייב יתרה,
כ"ד דינר, נתקבלו ד' דינרים, ונשאר חייב כ' דינר. הפגשתי אותו עם עלון והלך
עמו אל המושל והגעתי עמו להסכם על היתרה שלחובתו והוא שילם לו זאת, ונותרה יתרה 
לגבייה, כ' קיראטים. אני אקנה את האריגים שכתבת, אדוני ורבי, ואשלחם
מבוציר, ושלח לי על מכתבי תשובה לבוציר, כל מה שעלי לעשות. לא כתבת לי על
קבלת הפתק ששלחתי עם סלאמה ; אבקש ממך אדוני ורבי, יתמיד
אלוהים את גדולתך, כי תודיע לי את דבר קבלתו. הריני שולח להדרתך המבורכת את מיטב 
דרישות השלום, וכמו כן לאדוני אבו אלחסין יוסף, ייתן לו אלוהים חיים, מיטב דרישות השלום; ומסתפק אני באלוהים. 

recto, right margin
וממש היום הגיע הפול לכ"ה דינר המאה ויש לו ביקוש רב, מפני שהשעורים בעיר בצמצום, והסכמתי על קנייתו כאשר .... 
 
verso

.... ברצון האל. שלחתי מכתבים אחרים, אבל לא ראיתי תשובה אף לא על אחד מהם,
אקווה שאתה עסוק בדברים טובים, והצטערתי איך זה לא אראה ממך מכתב
מאז שנפרדתי ממך. כבר כתבתי לך על המחירים בעיר; מחיר הפשתים הישנות
מי' דינרים המשאוי עד י"א דינר; החדשות מ.... דינרים וחצי ושמינית המשאוי. יתרת
הפשתים של מנצור נשלחו בזמן הזה, והוא כבר הקדים וביקש …. אבו אסמעיל, שומרו
אלוהים, ... דינרים; ועד היום הזה לא השלימו מהם ... התעכבו עד היום
הזה, כי קנינו קצת פול ונשארו לנו אצל המושל ו' ארדבים פול ואשתדל
לקבלם ממנו, ברצון האל, ואשוב לבוציר, כי המחירים שם טובים, 
הפשתים שם י"ו דינר המשאוי, עד י"ז דינר; כמו כן הגיע מכתב מאדוני ורבי
אבו אלפרג', יתמיד אלוהים את גדולתו, שיעזור לנו בזאת ככל שיזמן אלוהים ;
אל תפסיק לכתוב לי מכתבים על הדרוש לך. ביקשתי מסלאמה כאשר שוחחתי עמו,
שייקח עמו קצת פירות, אבל לא עשה זאת, והצטערתי על זה מאוד מאוד. והיה בדעתי לסחוט קצת ענבים .... 
