
<html>
    <head>
        <title>Hebrew Translation of Letter: T-S 8J41.6</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J41.6</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00041-00006/canvas/1">
                    
                    
                    
                        <h3>recto</h3>
                    
                        <ol>
<li>…. וכל מה שנשאר לזכותי ב'עלאוה': ח' ארדבים פול והם בשביל המושל ועוד היום</li>
<li>אקבלם, ברצון האל, ואסע לבוציר עוד השבוע; לולא קניית הפול הזה</li>
<li>הייתי .... (חוזר) בחודש שעבר. הפשתים אצלנו כאן הן מט' דינרים המשאוי</li>
<li>עד י' ויש להן ביקוש רב, והן בצמצום; ומה שנמצא בעיר הן (פשתים) נחותות, ניפוט (פשתים) חדשות מזה</li>
<li>ימים מעטים. פגשתי מישהו שבא מבוציר והוא אומר שהפשתים הן מט"ו דינר המשאוי עד </li>
<li>י"ז .... מן הפשתים הישנות, ואלה מחירים טובים, אבקש מאלוהים יתעלה שלא ימנע מאתנו </li>
<li>את מיטב ההצלחה. ואנחנו נשתדל למענך, אדוננו, (להגיע) לבוציר אחרי שנקבל את היתרה בעד הפול</li>
<li>שנשאר בקיסאריה: אצל בן מסרה כ' דינר, אצל אלשריף י״ד דינר ורבע ושישית, התמורה בעד</li>
<li>י"ב יריעות. המושל חייב בער כ' יריעות, כ"ד דינר, ונתקבלו ממנו שני תשלומים במזומנים, י' דינרים וחצי; לחובת</li>
<li>כירון, כ' יריעות, כ"ד דינר, והוא לא שילם כלום. כמו כן בן מסרה היה חייב יתרה,</li>
<li>כ"ד דינר, נתקבלו ד' דינרים, ונשאר חייב כ' דינר. הפגשתי אותו עם עלון והלך</li>
<li>עמו אל המושל והגעתי עמו להסכם על היתרה שלחובתו והוא שילם לו זאת, ונותרה יתרה </li>
<li>לגבייה, כ' קיראטים. אני אקנה את האריגים שכתבת, אדוני ורבי, ואשלחם</li>
<li>מבוציר, ושלח לי על מכתבי תשובה לבוציר, כל מה שעלי לעשות. לא כתבת לי על</li>
<li>קבלת הפתק ששלחתי עם סלאמה ; אבקש ממך אדוני ורבי, יתמיד</li>
<li>אלוהים את גדולתך, כי תודיע לי את דבר קבלתו. הריני שולח להדרתך המבורכת את מיטב </li>
<li>דרישות השלום, וכמו כן לאדוני אבו אלחסין יוסף, ייתן לו אלוהים חיים, מיטב דרישות השלום; ומסתפק אני באלוהים. </li>
</ol>
                    
                        <h3>recto, right margin</h3>
                    
                        <p>וממש היום הגיע הפול לכ"ה דינר המאה ויש לו ביקוש רב, מפני שהשעורים בעיר בצמצום, והסכמתי על קנייתו כאשר .... </p>
<p> </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00041-00006/canvas/2">
                    
                    
                    
                        <h3>verso</h3>
                    
                        <ol>
<li>.... ברצון האל. שלחתי מכתבים אחרים, אבל לא ראיתי תשובה אף לא על אחד מהם,</li>
<li>אקווה שאתה עסוק בדברים טובים, והצטערתי איך זה לא אראה ממך מכתב</li>
<li>מאז שנפרדתי ממך. כבר כתבתי לך על המחירים בעיר; מחיר הפשתים הישנות</li>
<li>מי' דינרים המשאוי עד י"א דינר; החדשות מ.... דינרים וחצי ושמינית המשאוי. יתרת</li>
<li>הפשתים של מנצור נשלחו בזמן הזה, והוא כבר הקדים וביקש …. אבו אסמעיל, שומרו</li>
<li>אלוהים, ... דינרים; ועד היום הזה לא השלימו מהם ... התעכבו עד היום</li>
<li>הזה, כי קנינו קצת פול ונשארו לנו אצל המושל ו' ארדבים פול ואשתדל</li>
<li>לקבלם ממנו, ברצון האל, ואשוב לבוציר, כי המחירים שם טובים, </li>
<li>הפשתים שם י"ו דינר המשאוי, עד י"ז דינר; כמו כן הגיע מכתב מאדוני ורבי</li>
<li>אבו אלפרג', יתמיד אלוהים את גדולתו, שיעזור לנו בזאת ככל שיזמן אלוהים ;</li>
<li>אל תפסיק לכתוב לי מכתבים על הדרוש לך. ביקשתי מסלאמה כאשר שוחחתי עמו,</li>
<li>שייקח עמו קצת פירות, אבל לא עשה זאת, והצטערתי על זה מאוד מאוד. והיה בדעתי לסחוט קצת ענבים .... </li>
</ol>
                    
                </div>
            
        </section>
    </body>
</html>
