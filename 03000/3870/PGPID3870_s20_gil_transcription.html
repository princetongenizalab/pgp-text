
<html>
    <head>
        <title>Transcription of Letter: T-S 8J41.6</title>
    </head>
    <body style="max-width: 860px; margin: auto">
        <h1>Transcription of Letter: T-S 8J41.6</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00041-00006/canvas/1">
                    
                    
                    
                        <ol>
<li>. . . . . . . . . . . . . ] למ [ . . . . . . . . . . . . . . . . . . . . . . . . . . . . . . . . . . . . . .</li>
<li>וגמיע מא תבקא פי אלסלה ח אראדב פול והי פי גהת אלעאמל ופי יומי הדא</li>
<li>אקבצהא אן שאללה ואסיר אלי בוציר פי הדא אלאסבוע ולו לא שרי הדא אלפול</li>
<li>לכנת פ[ . . . . . ] אלשהר אלמאצי ואלכתאן ענדנא הונא מן ט דנא אלחמל</li>
<li>אלי י וטאלבה כ[ . . . ] והו קליל מא כתר פי אלבלד אנה מגצוב נפץ אלח. .</li>
<li>אלאיאם ואגתמעת במן גא מן בוציר ודכר אן אלכתאן מן טו דנ אלחמל אלי</li>
<li>יז דנ מן אלכתאן אלקדים והדה אסעאר צאלחה אסל אללה תעאלי אן לא יכלינא</li>
<li>מן חסן אלתופיק ונתן נחרס פי סידנא אלי בוציר בעד אן נקבץ בקיית אלפול ואלדי</li>
<li>בקי פי אלקיסארייה ענד בן מצרה ב דנ ענד אלשריף יד דינ ורבע וסדס ת.</li>
<li>יב פרכה עלי אלעאדל כ פרכה דכ דנ קבץ מנה נקרתין י דנא עלי</li>
<li>כירוו כ פרכה דכ דינ ולם ידפע שי וכדאלך בן חצרה כאן עלי. כ. .</li>
<li>דכ דינ קבץ ד דנ בקי עליה כ דינ וכנת גמעת בינה ובין עלון ומצי</li>
<li>מעה ללעאמל וואקפתה עלי מא תבקא ענדה ודפעה לה וכאן תבקא עלי</li>
<li>אלקבץ כ קיר ואנא אשתרי אלמתאע אלדי דכרה מולאי אלשיך ואנפדה מן</li>
<li>בוציר ויכון גואב כתאבי אלבוציר בגמיע מא אפעלה ולם תדכר לי</li>
<li>וצול אלרקעה אלדי אנפדתהא מע סלאמה ואנא אסל מולאי אלשיך אדאם</li>
<li>אללה עזה יערפני בוצולהא ודע. . . . . . חצרתה אלסעידה באתם</li>
<li>אלסלאם [ . . . ] מולאי אבו אלחסין יוסף// אחיאה אללה // אפצל אלסלאם וחסבי אללה</li>
</ol>
                    
                        <h3>Right margin, diagonal lines written upside down.</h3>
                    
                        <p>ופי יומי האד [ | בלג אלפול[ | כה דינא[ | אלמיה | וטאלבה כתיר | לקלת אלש. [ | פי בלד | ותוקפת ע[ | ]מדאה למא[ |</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00041-00006/canvas/2">
                    
                    
                    
                        <h3>Verso.</h3>
                    
                        <ol>
<li>. . . . . . . . . . . . ש. . . . .פר. כתב . . ע. . . . . ארא חדאהא תואב</li>
<li>ורגואן יכון דלך כיר ושגלך בה וקד שק עלי כיר לם ארא מנך כתאב מן</li>
<li>יום פארקתך וקד כנת כתבת אליך באסעאר .ל.ל. בעד אלכתאן אלקדים</li>
<li>מן י דנא אלחמל אלי יא דינ ולגדיד (!) מן [ . . . . . ] דנא וכאן אלחמל ו . .ו.</li>
<li>כתאן מגצוב נפד הדא אלוקת וקד סלף . [ . . . . . . . . . . ] אסמאעיל . . . .</li>
<li>אללה . . . דנ אלחמל ואלא יומי הדא לם . . . . . . . . . . . . תאכרת אלי יומי</li>
<li>הדא לאן אשתרינא יסיר מן אלפול ותבקאלנא ענד אלעאמר ו אראדב פול ונח . .</li>
<li>אנשאללה עלא קבדהא מנה ואעאוד אלי בוציר לאן אלאסעאר פיהא צאלחה</li>
<li>ולכתאן בהא יו דינ אלחמל אלי יז דינ וכדאלך וצל כתאב מולאי אלשיך</li>
<li>אבי אלפרג אדאם אללה עזה באן יכון שאנא מן הא (!) במא יופקה אללה</li>
<li>ולא תכליני מן כתבך במא תחתאג אליה וכנת סאלת סלאמה וקת אן חד. .ה</li>
<li>אן יחמל צחבתה קליל פאכהא פלם יפעל ושק עלי דלך כתיר כתיר</li>
<li>וכנת עלי אני אעצר קליל ענב</li>
</ol>
                    
                </div>
            
        </section>
    </body>
</html>
