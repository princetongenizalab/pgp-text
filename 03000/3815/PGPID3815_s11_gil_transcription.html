
<html>
    <head>
        <title>Transcription of Letter: T-S 8J36.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J36.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00036-00002/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">כתאבי אליך יאשיכי וריסי אטאל אללה בקאך ואדאם סלאמתך</span></li>
<li><span lang="he">וסעאדתך וכאן לך וליא וחאפצ'א פי גמיע אמורך ומא תחב</span></li>
<li><span lang="he">עלמה יאשיכי כתבת אליך עדה כתב ולם נרא לך גואב ארגו</span></li>
<li><span lang="he">אן ישגלך פי כיר ומא מגעני לם נכון פי מוצ'ע כתאבי אלי בקית</span></li>
<li><span lang="he">רחלי נקבצ'ה ונטלע למא קבלך וכתבך וכתב גירך מעי לם נרסל</span></li>
<li><span lang="he">לאחד כתאב אלי אבי אלפרג יוסף בן יעקוב בעד מא וסל אלי כתאבה</span></li>
<li><span lang="he">בדפע כתבה אל(!) אבו מנצור גאלב ידפעהא לפיג ואמא גמיע כתב</span></li>
<li><span lang="he">אצחאבנא מעי נגבהא יוסל אליך אבו אלכיר מוסי בן ברהון תיהרתי</span></li>
<li><span lang="he">צורה פיהא ק'ו'נ' ונצף וחבה דהב וכתבהם תצל אליכם בגמיע מא</span></li>
<li><span lang="he">&nbsp;תחתאגוה ואלסלאם עליכם וגמיע מן תחוט ביה ענאית&lt;כ&gt;ם אפצ'ל אלסלאם&nbsp;</span></li>
<li><span lang="he">&nbsp;ואנא יאשיכי משגול אלסר אד לם תכתב אלי כתאב ארגו ישגלך</span></li>
<li><span lang="he">&nbsp;פי כיר אן שאללה ונעם אלוכיל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00036-00002/canvas/2">
                    
                    
                    
                        <h3>Verso</h3>
                    
                        <ol>
<li>שיכי וראיסי אטאל &lt;אללה&gt; בקאהמה ואידהמא&nbsp; &nbsp; מן יהודה בן יוסף בן שמחה נ'[נ']</li>
<li>סהל ויוסף וסעיד בני אסראיל אלדסתרי</li>
</ol>
                    
                </div>
            
        </section>
    </body>
</html>
