
<html>
    <head>
        <title>Transcription of Letter: T-S 13J19.11</title>
    </head>
    <body style="max-width: 860px; margin: auto">
        <h1>Transcription of Letter: T-S 13J19.11</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00019-00011/canvas/1">
                    
                    
                    
                        <ol>
<li>בשמ רחמ</li>
<li>קד כאן נפד כתאבי אלי חצרה מולאי אלשיך אלגליל אטאל</li>
<li>אללה בקאה ואדאם תאיידה ועלאה ותמכינה וכבת אעדאה</li>
<li>מן תניס ולם יצלני לה גואב ואשגל דלך קלבי ומא נסבת</li>
<li>דלך מן חצרתה אלא לכתרה אשגאלה אקרנהא אללה באלסעאדה</li>
<li>ואלתופיק ולו שרחת לחצרתה מא ענדי מן אלשוק אליה</li>
<li>ואלרתיאח(!) נחוה ואלתאסף עלי מא יפות מן קרבה ואלי</li>
<li>אללה סבחאנה אלרגבה פי תסהיל קרב אגתמאעא</li>
<li>סארא עלי אפצל אלאחואל במנה וכרמה אן שא אללה</li>
<li>וקד כאן וצלני כתאבה והו יטלב תיאב פקד</li>
<li>אסתעמלת לה תיאב ורדד [[אן]] ואנא אן ש/א/ אללה</li>
<li>גד כרוג אלעיד אנחדר אלי תניס אתקצא פיהא</li>
<li>חואיג ואנפד לה דלך פאסאלה בסט אלעדר פי דלך</li>
<li>ולו שרחת לה מא אנא פיה לטאל שרחה לאכן אללה</li>
<li>יגעל אלעאקבה אלי כיר ואסאלה אפצאץ חצרה מולאי</li>
<li>אלשיך אבו //אל//טאהר אפצל סלם ותעריפה שוקי אליה</li>
<li>וכדלך אלעמה אידהא אללה וכפאני פיהא אלאסוא</li>
</ol>
                    
                        <h3>Right margin, diagonal lines written upside down.</h3>
                    
                        <p>ואלשקה | אלתי תכתץ | באם אבו אלחסן קד אטלעת | בהא אלי אלמחלה והי | באקיה אלי חין אגד | רסול אנפדהא צחבתה | חצרתה מכדומה אפצל | סלאם ואלמואלי אלפתיאן | חפטהם אללה אפצל</p>
                    
                        <h3>Top margin, diagonal lines written upside down.</h3>
                    
                        <p>אל]סלאם ותכץ גמיע אצדקאנא אלסלאם | ושלום</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00019-00011/canvas/2">
                    
                    
                    
                        <h3>Verso.
Top margin, parallel lines written upside down. Address.</h3>
                    
                        <p>ח]צרה מולאי אלשיך אלאגל רבנא שאכר תפצלה מבארך</p>
<p>נסים בר שלה זל בן מוסי ב[ן] אברהים אלכהן</p>
                    
                </div>
            
        </section>
    </body>
</html>
