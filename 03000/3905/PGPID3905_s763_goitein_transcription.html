
<html>
    <head>
        <title>Transcription of Legal document: T-S Ar.48.42</title>
    </head>
    <body style="max-width: 860px; margin: auto">
        <h1>Transcription of Legal document: T-S Ar.48.42</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00048-00042/canvas/2">
                    
                    
                    
                        <ol>
<li>ווגדנאה מריץ אלגסם תאבת אלעקל</li>
<li>באנני והבת [[מעכשיו]] //במתנה// למלוך בת שלמה //כאלת ואלדתי//הכהן דידיע</li>
<li>ולסת אלכל בת יוסף בן מרא כאלתי גמיעא גמיע אלדארין</li>
<li>אלדי לי ופי מלכי באלקאהרה פי חארה זוילה אלואחדה עלי</li>
<li>אלשארע בחדא דרב אלשעירי ואלאכרי פי אל גואלה</li>
<li>ואשתהאר מא יגני ען תחדיד המא בגמיע חדודהמא</li>
<li>וספלהמא ועלוהמא ומגארי מיאהמא מארעית תהומא</li>
<li>ועד רום רקיעא בגמיע בנאהמא וכשבהם ומא בקי לי אנא</li>
<li>פיהמא אפילו שוי פרוטה וקד אפטרתהמא //גמיעא// מכל</li>
<li>[[. . . .]] אנפי דשבועות ומן גיראמא ושמותא סתם</li>
<li>ופרוש ומהנעלת כל בית דין בין לדיני ישר ובין לדיני האומות</li>
<li>[[. . . .]] ומחלת להמא מחילה גמורה מעכשו בפה ובלב</li>
<li>בעולם הזה ולעולם הבא אד ליס לי ענדהמא ולא עליהמא לא</li>
<li>דינר ולא דרהם ולא אקל מנהא ולא אכתר ולא ודיעה ולא</li>
<li>חואלה ולא אגרה וקד דכר לנא איצא והבת לכניסה אל</li>
<li>קאהרה מצחף תורה ותלתה דנאניר ישתרי בהא תיק</li>
<li>נחאס לספר תורה פי אלקאהרה פקד אפטרת בנתיי עמתי</li>
<li>מן מיראתי בעשרה דנאניר כל ואחדה מנהמא בכמסה</li>
<li>דנאניר ומא בקי להמא [מן] מיראתי אפילו שוי פרוטה</li>
</ol>
                    
                </div>
            
        </section>
    </body>
</html>
