
<html>
    <head>
        <title>Transcription of Letter: T-S 13J23.17</title>
    </head>
    <body style="max-width: 860px; margin: auto">
        <h1>Transcription of Letter: T-S 13J23.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00017/canvas/1">
                    
                    
                    
                        <ol>
<li>בשמ רחמ</li>
<li>סבב הדה אלאחרף אלי אלשיך אבו אלמכארם ויעקוב חפצהם אללה ותולאהם</li>
<li>אעלאמהם אן אבו אלרצא אכוהם עלי כטה קביחה תאלף מן אל[נזו?]ל</li>
<li>ואלזחיר אלמפרט והדה צפה חאל מרצה ודלך אן אכיה אכדה</li>
<li>חמא ברד כמסין יומא ותלאה (?) חמא אלברד אכדתה חמא חא[מי?]ה</li>
<li>תמאניה איאם ו . אל וקד אד[א] אל[י] תלאף ופאת . . . . . . ולחקה והל</li>
<li>וזחיר פצאר כל יום יגיה [. . .]ן דפע . . . אלל[י]ל . . . . לבעץ</li>
<li>מנהא י[ט]רח כראטה ולא דם ואלבעץ טג[. . . . . . .] וכאן פי אלאול</li>
<li>יטרח טביעה מתחגרה מע אלכראטה ולהא [ר]איחה צעבה וקד צאר</li>
<li>יטרח טביעה מאיעה וכראטה וליס להא דלך אלראיחה ולסאנה מ[ע?]לק</li>
<li>ללכלאם בל אלסכונה עליה כל לילה באלליל והדא צפת מרצה כאנכם חאצרין</li>
<li>וקד אנפדת לכם ארבעה דראהם צחבה מוצל הדה [אל]אחרף תתפצלו</li>
<li>תסתוצפו לי מן טביב אן תערפו אנה פהם ותשתרו לי אלצפה אלתי</li>
<li>יצפהא מן ספוף ושראב וחואיג פאנתו תעלמו אן ליס ענדנא מן</li>
<li>יפהם ולא חואיג ולא תתואנו פי דלך פמא הדא שי [[שי]] יתואנא</li>
<li>אללה אללה הדא וקת אלצניעה ואלנכוה ולו אן עליכם אלי שגל ותנפדו לי</li>
<li>אלצפה מע מוצל הדה אלאחרף ושלום . . ל . אלואלד אלשיך אבו</li>
<li>יעקוב מכצוץ באפצל סלאם ואנתם מכדומין באגל סלאם ותחייה</li>
<li>וכל מן ענדכם מכצוצין באלסלאם [וש]לומכם יגדל לעד אמן סלה</li>
</ol>
                    
                </div>
            
                <div data-canvas="https://geniza.princeton.edu/documents/3351/iiif/canvas/1/">
                    
                    
                    
                        <h3>Verso.</h3>
                    
                        <ol>
<li>מואלי אלשיך [א]בו אלמכארם ואלשיך אבו יעקב הכהנים</li>
<li>נטרינון רחמ וברכינון</li>
<li>ולדי אלשיך אבו יעקוב . . . . הכהן חפצה אללה</li>
</ol>
<ol>
<li>שאכר תפצלהם</li>
<li>אבו אלסרור בן טריף נע</li>
</ol>
<ol>
<li>ותסתוצפו לי איש יכון אלגדא ואן וצף . . . חצרם שאמי</li>
<li>פתאכדוהו פאן ליס ענדנא מנה שי</li>
<li>[. . .] לו לה ועוצה בגירה ושלום</li>
</ol>
                    
                </div>
            
        </section>
    </body>
</html>
