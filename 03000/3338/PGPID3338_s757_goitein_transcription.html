
<html>
    <head>
        <title>Transcription of Letter: T-S 13J21.29</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.29</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00029/canvas/1">
                    
                    
                    
                        <ol>
<li>שלום רב לאוהבי תור[תך</li>
<li>שלום שלום לרחוק ולקרוב</li>
<li>ואתה שלום וביתך שלום</li>
<li>אלי חצרה אלאך אלעזיז אלמופק אלסעיד</li>
<li>אטאל אללה בקאה וחרסה ותולאה ומן חסן</li>
<li>אלסעד ואלתופיק לא אכלאה וגמענא ואיאה</li>
<li>פי כיר ועאפיה ואלדי אעלמך בה אן</li>
<li>וצל כתאבך מע בן אלשמאע ולא</li>
<li>דכרת לא כבר אלואלדה ונשתהי</li>
<li>מן אחסאנך אן סאעה וקופך עלי הדא</li>
<li>אלכתאב תרסל לנא אלגואב ענכם</li>
<li>גמיע סרעה סרעה מן גיר עאקה ואנך</li>
<li>תקול ללואלדה אן אלאתפאק אלדי</li>
<li>אתפקנאה מע אלמראה פי חכאיה אלזיגה</li>
<li>אלי סנתין באלצאק ואתפקנא אתפאק</li>
<li>אן תאני אני מתי מא כטר לי אזוג</li>
<li>אזוג וכדלך חכאיה אלזיגה והי קאעדה</li>
<li>מא צאבוא ינפע והי מא עמלתה אלא</li>
<li>מן גיר כאטר וכדלך מא ימכנני אל</li>
<li>קעאד וחדי ולו עלמת אני אדא גית אל</li>
<li>קאהרה ווגדת פיהא דרהמין תלאתה נקרה</li>
<li>כל יום כנת גית לו אשתרית ביצתין</li>
</ol>
                    
                        <h3>Right margin, perpendicular lines.</h3>
                    
                        <ol>
<li>כנת וגדת מן יעמלהם לי אלא איש ינפע נגי ונרגע נרד ולא תסאלו מא נחן פיה מן אלוחשה מן</li>
<li>גהתכ[ם] כבאר וצגאר ואלגואב סרעה סרעה סרעה מן גיר עאקה ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00029/canvas/2">
                    
                    
                    
                        <h3>Verso.</h3>
                    
                        <ol>
<li>. . . . . . . . . . . . . . . . . . . . . .]ש.ד אלמלמ[ד</li>
<li>. . . . . . .]ר כגקה מו יוסף זלו ידיע ליאת</li>
</ol>
                    
                        <h3>Bottom margin, perpendicular lines.</h3>
                    
                        <ol>
<li>אלכהן בן ישעיה ש</li>
<li>אללוי קרקשנדי ש</li>
<li>באלרטל יסווד</li>
<li>אלמלמ שלום</li>
<li>אלמלמד מוסי קרקשנדי ש</li>
<li>. . . בלקצי ש</li>
<li>נצר אללה בן מכין ש</li>
<li>שמואל בן עלס ש</li>
</ol>
                    
                </div>
            
        </section>
    </body>
</html>
