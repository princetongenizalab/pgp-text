
<html>
    <head>
        <title>Hebrew Translation of Letter: T-S 13J23.5</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J23.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00023-00005/canvas/1">
                    
                    
                    
                        <h3>recto</h3>
                    
                        <ol>
<li><span lang="he">בשמך רח';&nbsp;</span></li>
<li><span lang="he">אני כותבת לך בני, והיקר לי ואצלי מכל האנשים; ייתן לך אלוהים אריכות ימים ויתמיד את גדולתך ואת עזרתו לך</span></li>
<li><span lang="he">ואת אושרך ואת שלומך וישלים</span></li>
<li><span lang="he">את חסדיו לך, מן הבית ברקה, ביום ה', כ''א באב;</span></li>
<li><span lang="he">אני בריאה, ייתן לך אלוהים בריאות תמיד ברחמיו. כבר נמאס לי, בני, לכתוב לך</span></li>
<li><span lang="he">מבלי לקבל ממך תשובה, ואיני יודעת למה הקשר המשפחתי ירד אצלך. מגיעים מאחיך,</span></li>
<li><span lang="he">אלוהים שומרו, מכתבים, ואין בכללם מכתב שיגיע ממך, והלוא אתם שניכם יחד במקום</span></li>
<li><span lang="he">אחד; האם אינך יודע שבבוא אלי מכתב ממך הוא במקום פניך ? וכי</span></li>
<li><span lang="he">אינך יודע שלבי יוצא לקבל מכם ידיעות ? והלוא מה יכול להיות יותר קל מאשר לכתוב מכתב</span></li>
<li><span lang="he">ולהרגיע את לבי; אל תהרגוני טרם זמני. כתב אחיך, ייתן לו אלוהים שלום, שהוא</span></li>
<li><span lang="he">יוצא להתפלל בחודש החג בירושלים ויש בדעתו לבוא אלינו. אני רוצה אפוא ממך</span></li>
<li><span lang="he">שתזרז אותו בזאת, ואל תעזוב אותו, וייקח גם את בניו, כי אכן אני מתחילה לשאול</span></li>
<li><span lang="he">באמת, הלא נתתם לשונא מה שביקש והתפזרתם בערים; אבקש מאלוהים, בני,</span></li>
<li><span lang="he">שלא יחשב לי את ג' השנים האלה מחיי, והלוא אין נוהגים בגסות שכזאת עם אדם,&nbsp;</span></li>
<li><span lang="he">נוכח כל משפחתו ואנשיו. והלוא אני רוצה ממך רק שתכתוב מדי פעם מכתב, שאדע שאתה</span></li>
<li><span lang="he">בקו הבריאות. הייתי מחכה לקיץ שיבואו מכתביך. חלף הקיץ ולא</span></li>
<li><span lang="he">קראתי מכתב ממך; רציתי שתודיע לי כמה תשהה בפסטאט,</span></li>
<li><span lang="he">להרגיע את לבי לפני מותי, והייתי מאושרת אילו היית קרוב אלינו, בירושלים או</span></li>
<li><span lang="he">בארץ זו; אבקש מאלוהים שייטיב לך, ואני צמה ומתפללת למענך יומם ולילה. אני רוצה ממך, בני, כ' דרהמים פוך אצפהאני נקי וה'</span></li>
<li><span lang="he">דרהמים אבץ הודי ומראזבי; בשם אלוהים, אילו שלחת לי את</span></li>
<li><span lang="he">כותונותיך המלוכלכות עם לכלוכן, הייתי משיבה בהן את רוחי. אל תפסיק לכתוב לי.</span></li>
<li><span lang="he">ובשם אלוהים הישמר לנפשך ממעשה רמאות שזוממים נגדך והישמר משכרות,</span></li>
<li><span lang="he">וכשאתה עולה או יורד; אפילו כשהיית אצלי, לא הייתי שקטה לגביך; אני נשבעת באלוהים,</span></li>
<li><span lang="he">אין לי קיום ולא חיים מאז עזבת; מאלוהים אבקש שיאחדנו</span></li>
<li><span lang="he">בקרוב, ותראה בני, ניפגש אני ואתה בטרם מותי, ואהיה מאושרת</span></li>
<li><span lang="he">שאראה אותך בטרם אראה אותו ולפני מותי. השבח לריבון (העולמים), פיזר אתכם. אביך</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">בעיר אחת&nbsp;</span></li>
<li><span lang="he">ואחיך בעיר אחרת&nbsp;</span></li>
<li><span lang="he">ואתה בעיר אחרת&nbsp;</span></li>
<li><span lang="he">ואותי השארתם&nbsp;</span></li>
<li><span lang="he">אצל אחותך</span></li>
<li><span lang="he">כי כך רצית&nbsp;</span></li>
<li><span lang="he">אתה וכמה&nbsp;</span></li>
<li><span lang="he">יכול אדם&nbsp;</span></li>
<li><span lang="he">לשבת בבתי הבריות.&nbsp;</span></li>
<li><span lang="he">בשם אלוהים עליך</span></li>
<li><span lang="he">שכנע&nbsp;</span></li>
<li><span lang="he">את אחיך&nbsp;</span></li>
<li><span lang="he">ככל שתוכל</span></li>
<li><span lang="he">אולי&nbsp;</span></li>
<li><span lang="he">ייענה לדברי.</span></li>
</ol>
                    
                        <h3>recto, top margin</h3>
                    
                        <ol>
<li><span lang="he">בכל מכתב שבא ממנו&nbsp;</span></li>
<li><span lang="he">הוא מתלונן ואומר:&nbsp;</span></li>
<li><span lang="he">אין לי כסף,&nbsp;</span></li>
<li><span lang="he">וכי אביו&nbsp;</span></li>
<li><span lang="he">לא השאיר לו עסק.&nbsp;</span></li>
<li><span lang="he">וזה שנתיים הוא אומר:&nbsp;</span></li>
<li><span lang="he">קניתי&nbsp;</span></li>
<li><span lang="he">לכם מתנות,&nbsp;</span></li>
<li><span lang="he">כמה שהוא מעניק לנו,&nbsp;</span></li>
<li><span lang="he">אבל איננו רואים כלום;&nbsp;</span></li>
<li><span lang="he">מאלוהים אבקש&nbsp;</span></li>
<li><span lang="he">שייטיב עמו. אשת&nbsp;</span></li>
<li><span lang="he">ברהון שואלת&nbsp;</span></li>
<li><span lang="he">אותך על צאלח,&nbsp;</span></li>
<li><span lang="he">אם נשא</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00023-00005/canvas/2">
                    
                    
                    
                        <h3>verso</h3>
                    
                        <ol>
<li><span lang="he">את אשת אלמזרור. אמרו עליו שתעה; הודיענו מה אתו.</span></li>
<li><span lang="he">ואם יש לך חשק, קנה לי צניף תכלת ותהיה רקמתו כחולה&hellip;</span></li>
<li><span lang="he">אני שולחת לך את מיטב דרישות השלום. באמונה, אל תפסיק לכתוב לנו.</span></li>
<li><span lang="he">חאתם ובני הבית ואחותך וסהל ואבו אלרצ'א &ndash; אני מאושרת כשאני רואה מישהו מהם &ndash;</span></li>
<li><span lang="he">שולחים לך את מיטב דרישות השלום; וסלימאן תלמידך דורש בשלומך.</span></li>
<li><span lang="he">וכבר כתבנו לפני כן מכתבים לך ולאבו אלעלא, ייתן לו אלוהים שלום, בתאריך</span></li>
<li><span lang="he">ט' באב.&nbsp;</span></li>
<li><span lang="he">כתבתי לך בעניין הצניף&nbsp;</span></li>
<li><span lang="he">רק משום שנמאס לי לכתוב&nbsp;</span></li>
<li><span lang="he">אל אביך, זה שנתיים, ולא שלח. </span></li>
</ol>
                    
                        <h3>verso, address</h3>
                    
                        <p><span lang="he">לאדוני ורבי אבו מנצור דוסא בן יהושע החבר הלאד'קי, ייתן לו אלוהים אריכות ימים ויתמיד את גדולתו ואת עזרתו לו. מסהל בן חאתם; לפסטאט, קצר אלשמע, סמטת מכין: יגיע, ברצון האל יתגדל וישתבח. לשותפו של החבר(?) עלי אלחלבי</span></p>
                    
                        <h3>verso, other</h3>
                    
                        <p><span lang="he">(מובילי המכתב:) אלחטן בן אברהים ובנו; לאַסד אבן מחמד בן אבי עבאד. קח ממנו את תשובתו במהרה, ברצון האל. </span></p>
                    
                </div>
            
        </section>
    </body>
</html>
