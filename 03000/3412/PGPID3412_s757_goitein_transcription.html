
<html>
    <head>
        <title>Transcription of Letter: T-S 13J28.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00008/canvas/1">
                    
                    
                    
                        <ol>
<li>מן אולה א . . . . . . . . . א . . . . . . . . . . . . . .</li>
<li>עלי אללה תבארך ותעאלא ועלי מולאי אלרייס פי מא יאמרני בה</li>
<li>וקד כנת כתבת קבל האדא אלכתאב כתאב גואב ען אלכתאב</li>
<li>אלואצל אלי מן חצרה סידנא אלריס אלגליל אדאם אללה</li>
<li>וארגו וצולה ואיצא אלי מולאי אדאם אללה תאידה ופי אלכתאב</li>
<li>אלדי יכתץ בה פצל הוה אדאם אללה תאידה יקף עליה ויאמר//ני//</li>
<li>פיה במא אעמל עליה חסב מא עודני מן תפצלה וגמילה</li>
<li>אלדי קד גמרני ואנא אסל מולאי אלריס אן יעלם סידנא</li>
<li>אלרייס אלגליל מא הו דא יגרי מן האדא אלאנסאן אסל</li>
<li>אללה אן יכאפיה בפעלה וקד עלם אללה אני לא אהדא</li>
<li>ליל ולא נהאר מן שכרה ומן תפצלה אללה תבארך ותעאל/א/</li>
<li>יכפיני פיה כלמהם אן שא אללה ואעצם מא עלי אמר אלמעלם</li>
<li>אטבראני לאני אעלם בקתאלי אנא מעה נתסבב פיקטע</li>
<li>רזקה ערפת מולאי אלרייס דלך לירא ראיה אלמבארך פיה</li>
<li>אן שא אללה וממא אערפה //בה// אנה טאף בכתאב דכר</li>
<li>אנה כתאבך ופ//י//ה עדר ען מא כאבני בה סידנא אלרייס</li>
<li>ואיצא פיה אנפא ען נפסר אכדלס תכון אלאצל פיה</li>
<li>וחזין אבי רחמה אללה לקד עצם דלך עלי ועלי גמיע אצדקאי</li>
<li>ומולאי אדאם אללה עזה יעלם אנה יתסבב בכתרה אלסלאם</li>
<li>בלא חגה כיף אדא אצאב חגה ומולאי אלרייס אדאם אללה</li>
<li>עזה יעלם אן גמיע מא אנא פיה מן אלכיר פהוה אלסבב</li>
<li>פיה פאללה אללה פיי פאן אעין אלאצדקא אלי אללה תבארך</li>
<li>ו/ת/עאלא ואלי כתאבה ולולא אני אפרע מן אלמחלקות לכנת</li>
<li>קד עאמלתה במתל מא עאמלני בה גיר אלכשיה מן אללה מנעתני</li>
<li>מן האדא</li>
</ol>
                    
                </div>
            
        </section>
    </body>
</html>
