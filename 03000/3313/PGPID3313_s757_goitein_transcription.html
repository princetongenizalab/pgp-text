
<html>
    <head>
        <title>Transcription of Letter: T-S 13J20.20</title>
    </head>
    <body style="max-width: 860px; margin: auto">
        <h1>Transcription of Letter: T-S 13J20.20</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00020-00020/canvas/1">
                    
                    
                    
                        <ol>
<li>בש רח</li>
<li>ואמרתם כה לחי ואתה שלום ג</li>
<li>ברכות רבות וישועות קרובות וחמלה וחנינה ומילוי</li>
<li>כל משאל ומזל גבוה וכללי הברכות הערוכות תהיה</li>
<li>ל[כ]גק מר ור שלמה הכהן הזקן היקר האלהים יברכהו</li>
<li>ויחיה חמודו ויראהו שמחתו וחופתו וכגק מר ור</li>
<li>ישועה הזקן היקר האלהים יפתח לפניו שערי רחמים</li>
<li>ויחיה חמודו ויראהו שמחתו וחופתו אמן נצח</li>
<li>סבב אצדאר הדא אלכתאב אלי ענד אלשיוך אלאגלא</li>
<li>חפצהם אללה אעלאמהם אן מוצלה רגל כאן פי חאל</li>
<li>אלעאפיה יעמל בגהדה ליסתר נפסה ועיאלה פכאנה</li>
<li>אלזמאן וצאר צעיף אלחיל לאן נצרה יגני ען שרח</li>
<li>חאלה ואיצא קד לחקה גראמה וגזיה פאי מן סאעדה</li>
<li>בשי ליצון בה מדהבה פכאנה קד קרב קרבאן והו</li>
<li>רגל מסתחי ולם יכון לה דלך קט בעאדה פאי מן</li>
<li>עמל מעה כיר פכאנה ועמלה לדאת אללה ואלבארי</li>
<li>יעצם אגרה ושלום וגיר דלך אן ולדהא מעאני</li>
<li>וצגארה יסאלו ען אלואלד אלשיך אבו אלרביע סלימאן</li>
<li>וען אבראהים וגרצהם אן תגו תגמלוהם פי הדא אלעיד</li>
<li>אללה יעידה עלינא ועליכם סנין כתירה וישאהדנא</li>
<li>פרח אולאד אברהים פי חיאתכם פגרצנא תגו</li>
<li>תגמלונא פי פרח בנעמלה לאבו אלכיר פטול</li>
<li>עמרנא נגי ענדכם נעייד פאללה אללה יא א[ם</li>
<li>אברהים תגי ענד בנתך תנשלי קלבהא פי</li>
</ol>
                    
                        <h3>Right margin, perpendicular lines.</h3>
                    
                        <ol>
<li>הדא אלעיד ואיצא תבצרי אבו אלכיר ותתמלא בך ומא תחתאגו וציה ואלסלאם</li>
<li>כץ נפסך באתם אלסלאם ועלי אם אברהים אלסלאם ועלי אבו אלפרג אלסלא&lt;ם&gt; ועלי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00020-00020/canvas/2">
                    
                    
                    
                        <h3>Verso.</h3>
                    
                        <ol>
<li>אם עמראן אלסלאם לא עדמני פצלהא</li>
<li>ועלי גמיע מן //פי// קליוב אלסלאם וקד עקנא</li>
<li>אלצביה לאבו אלעלא פאן כאן יגי ינפד</li>
<li>יעלמנא ואלא לא יעוקהא ושלום ומא הי</li>
<li>צעלוכהא(!) מא הי אלא מסתורה ושלום</li>
</ol>
                    
                        <h3>Right margin, perpendicular lines.</h3>
                    
                        <ol>
<li>וכאתב הדא אלכתאב מעלי אבו אלכיר //יקריכם אלסלאם// גרצה קליל נבק[אן כא]ן טלע וקטעה גמאר</li>
</ol>
                    
                </div>
            
        </section>
    </body>
</html>
