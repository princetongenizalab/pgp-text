
<html>
    <head>
        <title>Transcription of Letter: T-S 8Ja1.5</title>
    </head>
    <body style="max-width: 860px; margin: auto">
        <h1>Transcription of Letter: T-S 8Ja1.5</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/3873/iiif/canvas/1/">
                    
                    
                    
                        <ol>
<li>עלינא משקה ומא סמענא באלכלאץ לאן גינא עלי חא [צרה]</li>
<li>קצב טינה בעד אן עדינא בעהד יח יומא כר עלינא פאבאן</li>
<li>אן ידכלו בר מן ברארי אלמסלמין פרגענא אלי אקריטש ומא</li>
<li>זלנא נגרע דמאנא אלי אן וצלנא אלי מלף בעהד ניף וסבעין יום</li>
<li>ומא כפא האדא אלא אננא וצלנא לבלד מצאדר פמא וגדנא</li>
<li>מן יחלנא פי בטאעה מן אלבטאיע לא פלפל ולא לבאן ולא גיר</li>
<li>דלך ולא בדרהם ואחד פגעלנא בטאיענא פי אלמכאזן וקעדנא</li>
<li>אלי אן יפרג אללה ולא המני המת רוחי ולא ה מני אלא המתך פי אל</li>
<li>חמל אלדי לך אלדי לם אקדר עלי ביעה פעז דלך עלי גד ואנא</li>
<li>אסאל אכי וסידי פי ביע אלעדל אלניל ואלס תה אעדאל כתאן ואל</li>
<li>חויגאת ויקתרץ מן תמנהא קרצה קקפ דע קדם יפתרג פיהא</li>
<li>אלי אן אצל ללמהדיה אכד עוצהא ותודע לי אלבאקי עמ-</li>
<li>מן תרא אלי חין וצולי ותוציה יסלמה לי פי חין וצולי ותתרך</li>
<li>לי שרח ביע אלכתאן ושרח ביע אלניל מודוע צחב//ת// אלדנא</li>
<li>פעלת מתפצל לא עדמתך ואסאל אלבארי תעאלי יעינני עלי</li>
<li>ביאץ מכאפאתך ונסאלה אחיאה אללה אן יאכד לי אלאנזרות</li>
<li>ואלפקאעה מן ענד ולי אלשיך אבו סעיד בן אלגרבי נע ווזן אל</li>
<li>אנזרות קנטאר יתפצל באכדה מעה ללאסכנדריה ואלפקאעה</li>
<li>ימלאהא לי זית וישתרי לי גרה צאבון תוצלהם ללבית אן שא</li>
<li>אללה וכתאבך יצלני בשרח גמיע אחואלך פאן קלבי מתעלק</li>
<li>אליך כצצת חצרה אכי באפצל אלסלאם ואלשיך אבו אבראהים</li>
<li>אסמעיל ואלשיך</li>
</ol>
                    
                        <h3>margin</h3>
                    
                        <p>אבו יצחק ואל | שיך אבו אלחסן | שמאר אפצל אל | סלאם ותערף אל |</p>
<p>שיך אבו אלפצל | בן סלמאן אנני | מרת (!) אלי ענד | יחנא אנא ואלשיך |</p>
<p>אבו סהל ודפעת | לה אלכתאב ולם | יעיד עלי גואב | ואנא אלי אסאעה | אתדכר אליה חד | אבצר איש יקול | פאן אכדת מנה | שיי אנא אנפדה | לה ואלשיך אבו | . . ] כאן בן עלי פי</p>
                    
                </div>
            
                <div data-canvas="https://geniza.princeton.edu/documents/3873/iiif/canvas/2/">
                    
                    
                    
                        <h3>Verso.</h3>
                    
                        <p>יכתץ מני באפצל אלסלאם וגמיע אצחאבנא תכצהם עני בלסלאם</p>
                    
                </div>
            
        </section>
    </body>
</html>
