
<html>
    <head>
        <title>Hebrew Translation of Letter: T-S 8Ja1.5</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8Ja1.5</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/3873/iiif/canvas/1/">
                    
                    
                    
                        <h3>recto</h3>
                    
                        <ol>
<li>…. עלינו צרה, אבל לא הזעקנו הצלה, כי הגענו מייד</li>
<li>לקונסטנטינופול, אחרי שעברנו (את המרחק) בזמן של י"ח יום שעברו עלינו. הם סירבו</li>
<li>להיכנס לשום אי מן האיים של המוסלמים, על כן חזרנו לכרתים</li>
<li>וכל הזמן לעסנו (רק) רימונים, עד שהגענו לאמלפי, בזמן של שבעים וכמה יום,</li>
<li>ולא די אלא שהגענו לעיר של היטלים, ולא מצאנו</li>
<li>מי שישחרר לנו שום סחורה מסחורותינו, לא פלפל ולא לבונה ולא שום דבר</li>
<li>אחר, אף לא בעד דרהם אחד. שמנו אפוא את סחורותינו במחסנים וישבנו</li>
<li>עד שיושיע אלוהים. והייתי מודאג לא לעצמי אלא בגללך, בגלל</li>
<li>המשאוי שלך שלא יכולתי למוכרו, והצטערתי על זה עד מאוד. ואני</li>
<li>מבקש ממך, אחי ואדוני, למכור את משאוי הניל ואת ששת משואי הפשתים ואת</li>
<li>הסחורות, ומן התמורה שלהם קח הלוואה של קק"פ דינר ישנים ותסתדר אתם</li>
<li>עד שאגיע למהדייה ואקח (סכום) כנגדם. את מה שיישאר הפקר בשבילי אצל</li>
<li>מי שתמצא לנכון עד שאגיע ותורה לו שימסור לי זאת בעת בואי; והשאר</li>
<li>לי את חשבון פרטי המכירה של הפשתים ואת פרטי המכירה של הניל, שיהיה מופקד יחד עם הדינרים,</li>
<li>כך תעשה בטובך, אל תילקח ממני. אבקש מהבורא יתעלה שיעזור לי</li>
<li>לגמול לך אף במקצת ; ואבקש ממך, ייתן לך אלוהים חיים, שתקבל בשבילי את הקדד</li>
<li>ואת הקנקן מאצל עבד האדון אבו סעיד בן אלגרבי נ"ע. משקל הקדד</li>
<li>קנטאר, הואילה לקחת אותו עמך לאלכסנדריה, והקנקן</li>
<li>מלא אותו בשבילי שמן; וקנה לי כד סבון, ותביא אותם הביתה, ברצון</li>
<li>האל, ושלח לי מכתב ובו פירוט כל הנעשה אצלך, כי הלוא לבי יוצא</li>
<li>אליך. אני שולח לך, הדרת אחי, את מיטב דרישות השלום ולאדון אבו אברהים אסמאעיל ולאדון </li>
</ol>
                    
                        <h3>recto, right margin</h3>
                    
                        <p>(1–8) אבו יצחק ולאדון אבו אלחסן שמאר, מיטב דרישות השלום; והודע לאדון אבו אלפצל בן סלמאן שהלכנו אל יחנא, אני והאדון </p>
<p>(18-9) אבו סהל, ומסרתי לו את המכתב, אבל לא החזיר לי תשובה עליו; ואני עד עכשיו אזכיר לו .... אף פעם מה שהוא אומר. אם אקבל ממנו סכום כסף אשלח לך אותו; והאדון אבו עמראן בן עלי ב.... </p>
<p> </p>
                    
                </div>
            
                <div data-canvas="https://geniza.princeton.edu/documents/3873/iiif/canvas/2/">
                    
                    
                    
                        <h3>verso</h3>
                    
                        <p>קבל ממני את מיטב דרישות השלום ומסור לכל אנשינן דרישות שלום ממני. </p>
<p> </p>
                    
                </div>
            
        </section>
    </body>
</html>
