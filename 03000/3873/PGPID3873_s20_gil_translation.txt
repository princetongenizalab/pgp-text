recto

…. עלינו צרה, אבל לא הזעקנו הצלה, כי הגענו מייד
לקונסטנטינופול, אחרי שעברנו (את המרחק) בזמן של י"ח יום שעברו עלינו. הם סירבו
להיכנס לשום אי מן האיים של המוסלמים, על כן חזרנו לכרתים
וכל הזמן לעסנו (רק) רימונים, עד שהגענו לאמלפי, בזמן של שבעים וכמה יום,
ולא די אלא שהגענו לעיר של היטלים, ולא מצאנו
מי שישחרר לנו שום סחורה מסחורותינו, לא פלפל ולא לבונה ולא שום דבר
אחר, אף לא בעד דרהם אחד. שמנו אפוא את סחורותינו במחסנים וישבנו
עד שיושיע אלוהים. והייתי מודאג לא לעצמי אלא בגללך, בגלל
המשאוי שלך שלא יכולתי למוכרו, והצטערתי על זה עד מאוד. ואני
מבקש ממך, אחי ואדוני, למכור את משאוי הניל ואת ששת משואי הפשתים ואת
הסחורות, ומן התמורה שלהם קח הלוואה של קק"פ דינר ישנים ותסתדר אתם
עד שאגיע למהדייה ואקח (סכום) כנגדם. את מה שיישאר הפקר בשבילי אצל
מי שתמצא לנכון עד שאגיע ותורה לו שימסור לי זאת בעת בואי; והשאר
לי את חשבון פרטי המכירה של הפשתים ואת פרטי המכירה של הניל, שיהיה מופקד יחד עם הדינרים,
כך תעשה בטובך, אל תילקח ממני. אבקש מהבורא יתעלה שיעזור לי
לגמול לך אף במקצת ; ואבקש ממך, ייתן לך אלוהים חיים, שתקבל בשבילי את הקדד
ואת הקנקן מאצל עבד האדון אבו סעיד בן אלגרבי נ"ע. משקל הקדד
קנטאר, הואילה לקחת אותו עמך לאלכסנדריה, והקנקן
מלא אותו בשבילי שמן; וקנה לי כד סבון, ותביא אותם הביתה, ברצון
האל, ושלח לי מכתב ובו פירוט כל הנעשה אצלך, כי הלוא לבי יוצא
אליך. אני שולח לך, הדרת אחי, את מיטב דרישות השלום ולאדון אבו אברהים אסמאעיל ולאדון 

recto, right margin
(1–8) אבו יצחק ולאדון אבו אלחסן שמאר, מיטב דרישות השלום; והודע לאדון אבו אלפצל בן סלמאן שהלכנו אל יחנא, אני והאדון 
(18-9) אבו סהל, ומסרתי לו את המכתב, אבל לא החזיר לי תשובה עליו; ואני עד עכשיו אזכיר לו .... אף פעם מה שהוא אומר. אם אקבל ממנו סכום כסף אשלח לך אותו; והאדון אבו עמראן בן עלי ב.... 
 
verso
קבל ממני את מיטב דרישות השלום ומסור לכל אנשינן דרישות שלום ממני. 
 