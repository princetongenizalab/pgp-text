
<html>
    <head>
        <title>Transcription of Letter: T-S 8J25.12</title>
    </head>
    <body style="max-width: 860px; margin: auto">
        <h1>Transcription of Letter: T-S 8J25.12</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00025-00012/canvas/1">
                    
                    
                    
                        <ol>
<li>בשמך רחמנא</li>
<li>כתאבי אליך יאכי וסידי ואעז אלכלק עלי וענדי</li>
<li>אטאל אללה בקאך ואדאם עזך ונעמאך וגעלני</li>
<li>מן כל סו פדאך וממא אעלמך אן מן</li>
<li>יום גינא דיאר מצר לם יצלני מנך כתאב</li>
<li>ואנא מא אקטע אלמשאילה(!) ענך וען ולדך</li>
<li>חתי אנך גית אלי סנבאט ולם תסאל ענא</li>
<li>חתי כאננא גרבאי מן בעטנא(!) בעץ</li>
<li>פלא תקטע אכבארך ענא פאננא [[א.א]]</li>
<li>אדא שמענא(!) אנך פי עאפיה פרחנא לך</li>
<li>ואיטא(!) אלשיך אבו נצר תכצה לי באפטל(!)</li>
<li>אלסלאם וחנניא ואכוה אלסלאם ודאניל ואולדה</li>
<li>אלסלם ותכץ רוחך עני אפטל(!) אלסלאם ולא</li>
<li>תאכד עלי פי הדא אלכתאב אלא והי עלי טהר</li>
<li>אלבהימה</li>
</ol>
                    
                        <h3>right margin, straight line, at 90’ to main text</h3>
                    
                        <ol>
<li>וכאתב הדה אלחרף יוסף ולדי יכץ חצרתך אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00025-00012/canvas/2">
                    
                    
                    
                        <h3>verso
address, top of the page, straight lines</h3>
                    
                        <ol>
<li>יצל הדה אלחרף אלי מליג ואלי אברהים</li>
<li>אבן אלמלמד מן אברהים אבן אלחבר</li>
</ol>
                    
                </div>
            
        </section>
    </body>
</html>
