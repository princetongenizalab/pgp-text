
<html>
    <head>
        <title>Transcription of Letter: T-S 13J15.3</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.3</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00003/canvas/1">
                    
                    
                    
                        <ol>
<li>בשמ רחמ</li>
<li>אהני חצרה מולאי אלשיך אלגליל אטאל אללה בקאה ואדאם</li>
<li>תאיידה ועלאה וסמוה וארתקאה ורפעתה וסנאה ותמכינה</li>
<li>וכבת אעדאה בהדא אלצום אלעטים אלמועדים אל</li>
<li>שריפה אלדי ישראל יכתוב אותו בספר זכרון בספר</li>
<li>ישועה ורחמים בספר פרנסה וכלכלה ויזכהו שנים</li>
<li>רבות שש שמיח לחזות בנועם ד' ולבקר בהיכלו</li>
<li>הוא וחמודו וכל הנלוים אליו אמן סלה לו וצפת מא ענדי</li>
<li>מן שדה אלשוק ואלאסתיחאש למפארקך מולאי אלשיך אלגליל</li>
<li>לטאל אלכתאב ואתסע אלכטאב אלעאלם צחה דלך ימן בקרב</li>
<li>אלאגתמאע בה עלי אפצל חאל במנה וכרמה אנה עלי מא ישא</li>
<li>קדיר אעלמה אדאם אללה עזה אנני וצלת עלי גמלה אל</li>
<li>סלאמה בעד משקה ותעב ללה אלחמד אלדי כאנת אלעאקבה</li>
<li>ללכיר ומא עמלה שגל חתי קצית חאגה אלשיך אבו אל</li>
<li>פצל וקבצת אלדנאניר מן מולאי אלרייס וסלמתהא למולאי אל</li>
<li>שיך אלאגל אבו אלפרג אלקרמסיני וצארת ענדה וקד צדר</li>
<li>כתאבה בדלך לחצרה מולאי אלשיך אלאגל אבי עבד אללה</li>
<li>מע כתאבי פאתפצל יכתב ברא באלמסלמין וישהר פיהא</li>
<li>מולאי אלשיך אבו עבד אללה מע גירה וינפדהא למולאי אלשיך</li>
<li>אבו אלפרג ומא פרטת פי חאגתה תעלמה דלך בעד אכצאצה</li>
<li>עני באלסלאם וקד כתבת עדה כתב אנפדהא ללאצדקה</li>
</ol>
                    
                        <h3>Right margin, diagonal lines written upside down</h3>
                    
                        <p>ואלמואלי | מן גמלתהם | חצרה מולאי | אלשיך אלאגל | אבו מנצור |</p>
<p>פתנעם | חצרתה באל | אגתמאע | מעה ותעוה | שכרי לה | ותנאי</p>
<p>עליה | מע סאיר | אלעאלם | אל עלי | פי אלאצדקא | מהלב</p>
<p>ומ | מולאי ומא | אחתאג | אוצי מולאי | פי מא | יכתץ |</p>
                    
                        <h3>Top margin, diagonal lines written upside down</h3>
                    
                        <p>במולאי אלרב | ובנו אל [ | שמ צור | לא עדמתה | ולא גלות מנה |</p>
<p>חצרתה מכצוצא | באתם אלסלאם | ומולאי אלבהא | ולדה אחיאה | אללה ושל</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00003/canvas/2">
                    
                    
                    
                        <h3>Verso.</h3>
                    
                        <ol>
<li>ותנעם באכצאץ חצרה מולאי</li>
<li>אלרייס אלאגל אבו סעד באפצל</li>
<li>אלסלאם ותהניה באלמועדים אל</li>
<li>שריפה וכדלך תכץ עני צאחבהא</li>
<li>אלדי מעהא פי אלדכאן באפצל אל</li>
<li>סלאם ותהניה באלמועדים אלשריפה</li>
<li>ותנעם עלי בבצט אלעדר</li>
<li>פי אלמכאתבה לאנני כתבת</li>
<li>עלי עגלה ולא תנתקד עלי</li>
<li>ותדין אותי לכף זכות מנעמא</li>
<li>מתפצלא אן שא אללה ושלום</li>
<li>תנעם חצרתה באיצאל כל כתאב</li>
<li>לצאחבה וכתאב מולאי אלרייס תדפעה</li>
<li>ללשיך אבו מנצור יוצלה אליה ושל</li>
</ol>
                    
                        <h3>Bottom margin, straight lines written upside down</h3>
                    
                        <p>חצרה מולאי אלשיך אלגליל אבי סעיד שאכר מודתהא יוסף בן מעלא נע</p>
<p>חקא אללה בן צדקה</p>
<p>אטאל אללה בקאהא ואדאם עלאהא</p>
                    
                </div>
            
        </section>
    </body>
</html>
