
<html>
    <head>
        <title>Transcription of Letter: T-S 16.294</title>
    </head>
    <body style="max-width: 860px; margin: auto">
        <h1>Transcription of Letter: T-S 16.294</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00294/canvas/1">
                    
                    
                    
                        <ol>
<li>מ[ולאי . . . . . מרנא ורב]נא שמ[עו]ן הלוי החכם והנבון ירא [שמים</li>
<li>בנימוסו ינוב בשיבה ולרוב ידגה ויפרה וירבה וישגה</li>
<li>ייי יסובהו וזכות תורתו בכל מהלך ילוהו ומכל צר ומציק</li>
<li>כאישון עין יצרנהו ובנו התלמיד המבין ייי ישמרהו ויחיהו וג</li>
<li>סבב אצדאר הדה אלכדמה אלי חצרה מולאי אלחכם אלגליל</li>
<li>אלעאמל אלורע ופק אללה מקאצדה ואוצח מסאלכה ואנגח מצאדרה</li>
<li>ומוארדה כתרה אלשוק אלי גלאלה אלמחרוס ותפכר מחאצרתה</li>
<li>אלמפידה וכלמאתה אלרשידה ואשאראתה אלסדידה [[פ[. . .]ר]]</li>
<li>תלך מן ממלוכהא להא מחבה גזירה ותלך אלמחבה לא שך אנהא</li>
<li>מחבה דיניה אד וסבבהא תלך אלמקדמאת אלגיר מתעלקה בלדה</li>
<li>גסם בל לדה נפס צרף והו תע יגעלהא אבדא ממן תכתר אל</li>
<li>אחבאב ותסתמיל דוי אלאלבאב לרצואן אלחק ומקרבן לתורה</li>
<li>אמא חאל אלכאדם פגיר כאף ענהא ואן ליס לה מובה ולא</li>
<li>מדכר באיצאל אליה .איאה והו קליל אלאקארב צעיף אלאעואן</li>
<li>וליס אלא מא יחרכה מן לה דין ומרוה יעין מן לא נאצר לה ולא</li>
<li>עון ואן כאן סיידנא אלרייס אדאם אללה טלה וגמל ישראל בבקאה</li>
<li>וטהור אראה ותכליד ריאסתה מתפצל עלי ממלוכה ענאיתה</li>
<li>תשמלה פי כל וקת אלא אנה יחתאג מדכר ודלך או מניה זפתי ומניה</li>
<li>גמר לם יזלא תחת נטר מן תקדם אחדתהן מן קדים אלזמאן לם ינפצל[ו</li>
<li>קט פלמא קיץ אללה אמר מנה ותנבה אן קדם אלממ מניה גמר</li>
<li>אכידת ענה מניה זפתי לגרץ ואחד או אתנין פקט וכתבו אלגמיע</li>
<li>כטוטהם ראציין ראגבין סאלין לסידנא אלנגיד פי אצאפתהא ללממ</li>
<li>וטלע אלממ אלי מגלס סיידנא וגד ר יהודה ולד אלנאמן זל טלע ושד</li>
<li>פי טלבהא לינקץ אלממ ויכדר עליה אמרה פאשאר סידנא(!) עלי</li>
<li>אלממ באן יכון מצאף אליה גמיע אלבר אלשרקי ויעוץ מניה זפתי</li>
<li>באשמום וכאן [ר יהודה] ואקרבאה קד אחכמו אמר אהל אשמום</li>
<li>וותקו מנהם לא שך באלתוקף ען אלממ ואלרגבה פיה אעני ר יהודה</li>
<li>ואלמקאומה ללממ וטלב ר יהודה מן סידנא אלרייס פלמא כתב אלנגיד</li>
<li>ללממ ולה איצא ערגו ואבאו בעץ אהל אשמום אלממ ורגבו פי ר</li>
<li>יהודה וגרי מא גרי ובקי אלאמר אלי אלאן ואלממ מוסום בתקדם אלא</li>
<li>אנה תקדם לא וגה פאידה ללממ פיה בל כלף ובטאלה וגראמה ונטר</li>
<li>בעין נקץ ען מתלה אד דאך ידה גאילה ואלממ פליס כדלך ולא גניה</li>
<li>ען אן יכון אלמולא מליץ יושר אמא בתמכין מא כתב ללממלוך</li>
<li>בה ולא יקבל גרץ מתגרץ ולא מתעצב ואמא יצאף אליה מניה</li>
<li>זפתי ויכן</li>
</ol>
                    
                        <h3>right margin, diagonal, at 45’ to main text</h3>
                    
                        <p>אמרהא לה כמא כאן לאבן אלנאמן קבלה | ומנע בכטה אלממ אן יתערץ פיהא לעבדה אד הי מצאפה |</p>
<p>לה ומליג תבקי ביד אלממ אד בידה כטוט בהא מנד | סנין ואשתהי אן לא יעלם סידנא אלרייס אנני סאלתה |</p>
<p>בל יכן דלך בסט ותפצל מן חצרתך | ולא תהמל אמר כאדמך פקד רגות דינך |</p>
<p>אן תנפעני ולא אנטר בנקץ ען גירי ממן</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00016-00294/canvas/2">
                    
                    
                    
                        <h3>verso</h3>
                    
                        <ol>
<li>פוץ אליה מא פוץ אלי וקלד מא קלדת פימשי אלחאל ולא יחצל ללממ</li>
<li>מא יעתרה ולא יכמלה ואעלם מן דין אלחצרה אנהא תחרכהא מרותא אן</li>
<li>לא תגפל נטיר כי לא ישקוט האיש עד אשר אם כלה הדבר ואללה יעטם</li>
<li>אגרהא ויעינהא עלי פעל כיר ירצי אלחק תע סואה אן אלשיך</li>
<li>אבי אלטאהר אסמעיל כהן במניה גמר יכדם אלחצרה ודאעי להא</li>
<li>יסאלך אן תשכר לה הדה אלחויגאת אלמסיירה טי הדה אלכדמה גארי</li>
<li>עלי גמיל עואידך אלממלוך והו יכדמון אלולד אלעזיז אלתלמיד</li>
<li>אלגליל אלשיך אבי אלמנצור אללוי שצ ותגתהד פיהם כמא אעלם</li>
<li>מן עואדך עליה ושלום הדרתה יגדל ובנו וכל הנלוים עליכם שלומם יגדל</li>
<li>סטרת פי שבת וארא ישע יקרב אנס</li>
</ol>
                    
                </div>
            
        </section>
    </body>
</html>
