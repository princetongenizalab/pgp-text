
<html>
    <head>
        <title>Hebrew Translation of Letter: T-S 16.7</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 16.7</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/3495/iiif/textblock/17058/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">אני כותב לך, אדוני ורבי, ייתן לך אלוהים אריכות ימים ויתמיד את ימי שלומך, ויהיה לך ועמך ובכל ענייניך מגן ושומר,</span></li>
<li><span lang="he">מהבית, בה' באלול, יודיע אלוהים לנו ולך את ברכתו ואת ברכת החודשים שאחריו. שלומי טוב ואני בריא,</span></li>
<li><span lang="he">תודה לאדוני השלום והבריאות, אבל אני מתגעגע באמת אל פניך, יקרב אלוהים את פגישתי עמך בחסדו ובטובו, כי קרוב הוא להיענות, והוא גיבור</span></li>
<li><span lang="he">לעשות זאת. הגיעו מכתביך, ובהם דברים על שלומך והודיתי לאלוהים על זאת, ושמחתי בדברים שבהם על דבר בריאותך ושלום בניך</span></li>
<li><span lang="he">ייתן להם אלוהים חיים ויגדלם. הגיעו כבר כל האוניות בשלום, תודה לאל. הגיעו המשואים אשר היו (באונייה) והוריד לי</span></li>
<li><span lang="he">אותם בן העבד המשוחרר של צאלח והתקלקל מהם משאוי, מכרתיו במחיר כ"ח וחצי הקנטאר ומכרתי את הרטוב&hellip;</span></li>
<li><span lang="he">עם שני המשואים האחרים. כתבת מה שמסר לך מרדוך; כבר הגיעו משאוי הפלפל ומשאוי הניל, בשלום;</span></li>
<li><span lang="he">&hellip;נמכר הפלפל במחיר קי"ט הקנטאר ונמכר הניל מקק"ע הקנטאר עד ש', ומרבית תמורתו (עדיין) בשוק.</span></li>
<li><span lang="he">&hellip;דינר וחצי ושמינית פחות חבה, והם כ"ח דינר וחצי פחות חבה&hellip; והיה בהם קנטאר</span></li>
<li><span lang="he">&hellip;כתבת והזכרת את מה שחייב לך בן כפאג'ה. אם יגיעו מכתבי&hellip; דבר ממנו. תקבל</span></li>
<li><span lang="he">ממנו מה שנראה לך טוב מן התבלינים, ושם ה'עלאוה', כי קשה עלי טרדתך יותר מן הנשדור ודומיו&hellip;</span></li>
<li><span lang="he">(באוניית) בן אלשוא כריכה מן השותפות שלי עמך, ובה משי ו'לאסין' ובדיל ועורות, ובה מכל&nbsp;</span></li>
<li><span lang="he">&hellip;'לאסין'. העמסתי גם על אוניית בן ג'רוא כריכה מן השותפות שלי עם אלחנן אחי, יש לך בה משי</span></li>
<li><span lang="he">&hellip;והעמסתי בשבילך באוניית אלזריק כריכת אריגים ומצנפות ועורות, והיא מן השותפות שלי עמך, אבל לא&hellip;</span></li>
<li><span lang="he">&hellip;אבו אלבשר סלמאן בן דאוד אלברקי מן השותפות עמך כיס רבעי דינר ישנים, וכבר כתב&hellip;</span></li>
<li><span lang="he">&hellip;(סך הכול) של תמורת הסחורה ששלחתי לך השנה בשותפות ביני ובינך: אלף ששכ"ח רבעי דינר מנויים וחצי קיראט.</span></li>
<li><span lang="he">&hellip;החשבון עד שיגיעו אליך, אבקש מאלוהים שיכתוב הכול לשלום ויגן עלינו ועליך; וכאשר&hellip;</span></li>
<li><span lang="he">(יגיע) הכול, תמכור כפי שיעניק אלוהים ותקנה בעד התמורה מה שייתן אלוהים בלבך. וכל מה שתשתדל בו</span></li>
<li><span lang="he">&hellip;(אתה לא) תעכב לנו אף דרהם. נותרו לי אצל מרדוך ט"ו דינר ומשהו וכבר כתבתי לו שישלם אותם לך</span></li>
<li><span lang="he">&hellip;(תוסיף) לאשר הוא נשאר חייב לי, ולתמורה בעד העור המעובד, וקנה בכל הסכום מה שייתן אלוהים בלבך.</span></li>
<li><span lang="he">סלימאן בן פרח, בקניית הכרכום מכלל הסכום שהוא חייב לי, וישלח אותו אליך. לפני כן&nbsp;</span></li>
<li><span lang="he">&hellip;קנה בשבילי את ג' המנים וחצי כרכום, במחיר פ"ז דרהם המן, והוא ארז אותם בתוך כריכה&hellip;</span></li>
<li><span lang="he">&hellip;אוניית בן עלאן; אם יעניק לה אלוהים שלום, תמכור את הכרכום תמורת חלק מהרווח ותקנה</span></li>
<li><span lang="he">&hellip;אצלך כ"ה דינר, יהיה הכול שותפות בין בני אבו אברהים ובין בנך אבו</span></li>
<li><span lang="he">סהל מנשה ברצון האל ילכו בדרכי סביהם. ותקנה מה שייתן אלוהים בלבך, ותכתוב עליו&nbsp;</span></li>
<li><span lang="he">&hellip;זאת לידיעתך. מכרתי מן הבקבוקים שלך שהם אצלי בקבוק אחד לקונה</span></li>
<li><span lang="he">&hellip;אמכור את היתר, ואקנה לך&hellip; בחורף זה מכירות</span></li>
</ol>
                    
                </div>
            
                <div data-canvas="https://geniza.princeton.edu/documents/3495/iiif/textblock/17058/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">&hellip;אם היו מהופכות או פשוטות, כי אשתמש בהן בחורף הזה</span></li>
<li><span lang="he">&hellip;(תקנה אדרת נשים) &hellip;(ייטיב) אלוהים את השגחתו עליך. והצעיף שלה, כחול מוזהב, תמורתם מח' עד י' דינרים, ושיהיו בה הרבה</span></li>
<li><span lang="he">&hellip;ושני צעיפים בני שש אמות, לבנים, תהיה תמורת כל זה משני דינרים ורבע עד שני דינרים וחצי; ונעליים גבוהות</span></li>
<li><span lang="he">&hellip;המגיע בשבילך מאבו בשר סלימאן, ואת היתרה תוסיף אל מה שנותר לזכותי אצלך,</span></li>
<li><span lang="he">&hellip;שלח אותו באונייה הראשונה, ברצון האל, וכתוב לי על ידי נושאי המכתבים למהדייה על בוא הסחורה</span></li>
<li><span lang="he">&hellip;(ועל שלומך) ועל שלום בניך, יחיים אלוהים ויגדלם, וכל צורך בקנייה שיופיע אצלך, ומחיר המשי&hellip;</span></li>
<li><span lang="he">וכל המחירים ויהיו מכתבים אחדים, ואל תתרשל בעניין זה, כי לא ראיתי מכתב ממך</span></li>
<li><span lang="he">&hellip;הגיעו באוניות, רק כך. שלחתי לך אדוני עם אבו אלפצל בן רבי שמואל</span></li>
<li><span lang="he">&hellip;מי שיקבלם כשאתה באלכסנדריה, וישלחם במשלוח שלך. ועוד שלחתי לך בכריכה של מרדוך בן מוסא</span></li>
<li><span lang="he">&hellip;(כריכה) ובה כ"ה רטל סיציליים שקדים, תצווה על מישהו שיקבלם ממנו, ואל תשלם לו הוצאות. העמסתי את הכריכה</span></li>
<li><span lang="he">&hellip;אבקש מאלוהים שיכתוב את הכול לשלום. ואשר רצית לדעת על מחירי הפשתים: ה'קמאט'&nbsp;</span></li>
<li><span lang="he">מכ"ב עד ל"ג, ה'מלאל' מי"ח עד כ'; ה'אתפיחי' אין לו ביקוש. לא מכרתי מן הפשתים שלי ה'אתפיחי' אלא שני משואים. הניל ה'כרמאני'</span></li>
<li><span lang="he">ק"ק עד ש"נ, המעולה; ה'לואחי' מק' עד ש', כשהוא מעולה; הפלפל ק"כ, הקינמון ק"י, עץ האודם ק"ק, הלבונה הגיעה מ&hellip;</span></li>
<li><span lang="he">האמלג הצהוב ס' בעד קנטאר, ה'כאבלי' מרטל וחצי עד שני רטלים פחות שליש וההודי ח' רטלים&hellip;</span></li>
<li><span lang="he">&hellip;הפלפל החבשי ג' רטלים וחצי בדינר, האָטָד שני רבעי דינר פחות רבע, אין לו ביקוש. האספסת&hellip;</span></li>
<li><span lang="he">&hellip;דינר; הוורדים מ"ג הקנטאר, השנונית ח' רטלים בדינר, הקדד ז' בעד מַן, גבישי במבוק, י' בעד מַן, עד&hellip;</span></li>
<li><span lang="he">&hellip;הסוכר פ' בעד קנטאר, נסורת האלוי (לקטורת), ג' רטלים בדינר, המוסק נ' רבעי דינר בעד אוקיה, ה&hellip;</span></li>
<li><span lang="he">&hellip;בצמצום; אשר לניל, אם יגיע משלוח גדול ירד מחירו, כי הגיעו השנה אוניות ולא היה&hellip;</span></li>
<li><span lang="he">הריני שולח לך, נכבדי, את מיטב דרישות השלום, ולאמך, ייתן לה אלוהים חיים, דרישות שלום, ולאדוני אבו סהל ולאדוני אבו אל</span></li>
<li><span lang="he">חסן, בניך&hellip; דרישות שלום, ולכל הנתונים לחסותך דרישות שלום, ומסור ממני דרישת שלום ל&hellip;</span></li>
<li><span lang="he">&hellip;אבו נצר דאוד בן נחום ולאדוני אבו אלוליד בן זבלאן ולאבו אלסרי בן סאלם&hellip;</span></li>
<li><span lang="he">ולאדוני אסמעיל בן פַרַח אלקאבסי ולאדוני אבו סהל מנשה ולכל הנתונים לחסותך דרישות שלום</span></li>
<li><span lang="he">&hellip;ולכל השואל עלינו, דרישות שלום, ומאמין אני באלוהים לבדו.</span></li>
<li><span lang="he">&hellip;(בשביל) אבו אלבשר סלימאן בן שאול ארגז פנינים קטנות בתוך הכריכה של מרדוך בן מוסא ואינו חייב בהוצאות, כי שלח אותן אל</span></li>
<li><span lang="he">ארגז כרכום ב'קארב' של טאהאנה(?), זאת לידיעתך, ודרישות שלום לך.</span></li>
</ol>
                    
                        <h3>verso, address</h3>
                    
                        <p><span lang="he">לאדוני ורבי הנכבד מר אבו אלסָרוּר יושע בן נתן נ"ע, ייתן לו אלוהים אריכות ימים ויתמיד את שלומו ואת אושרו ואת דאגתו לו; מאוהבו, יעקב בן אסמעיל הספרדי; יגיע לפסטאט, ברצון האל, יתגדל וישתבח.</span></p>
                    
                </div>
            
        </section>
    </body>
</html>
