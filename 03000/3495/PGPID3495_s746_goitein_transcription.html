
<html>
    <head>
        <title>Transcription of Letter: T-S 16.7</title>
    </head>
    <body style="max-width: 860px; margin: auto">
        <h1>Transcription of Letter: T-S 16.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/3495/iiif/canvas/1/">
                    
                    
                    
                        <ol>
<li>כתאבי לסידי ומולאי אטאל אללה בקאך ואדאם איאם סלאמתך וכאן לך ומעך ופי גמיע אמורך וליא וחאפטא</li>
<li>מן אלמסתקר ה איאם כלת מן שהר אלול ערפנא אללה ואיאך ברכתה ומא ילי מן בעדה וען חאל סלאמה ועאפיה</li>
<li>למוליהמא אלחמד וען שוק מחץ לטלעתך קרב אללה אלאגתמאע בך במנה וגוד[ה ל]אנה ולי דלך ואלקאדר</li>
<li>עליה וצלת כ]תבך מתצמנה בסלאמתך ושכרת אללה עלי דאלך וסררת במא ת[צמנת מן סלאמתך] וסלאמ[ה</li>
<li>בניך אבקאה]ם אללה ואנמאהם וקד וצלו גמיע אלמראכב סאלמה ללה אלחמד ווצלת [אלג אלאעד אל]די כאנת [. .</li>
<li>פי ידאן נזללי בן מול]י צאלח ואנהרש מנהא עדל בעתה סער כד ונצף אלקנט ובעת אלמבלו ל סער . . . אל[. . . . .</li>
<li>. . . . . . . .] מע אלעדלין אלאוכר ודכרת מא דפע אליך מרדוך וקד וצל אלעדל אלפלפל ואלעדל אלניל סאלמה</li>
<li>. . . . . . . .]. . . . . אלפלפל סער קיט אלקנטא ואוביע אלניל מן קקע אלקנט אלי עו ואכתר תמנה פי אלסוק</li>
<li>. . . . . . . . . . . . . . .] ו דינ ונצף ותמן אלא חבה והי כח דינ ונצף ותמן אלא ח[בה . . . . . . . .] לו כאן בהא קנט</li>
<li>. . . . . . . . . . . . . . .] ברכה ודכרת מטל בן כפאגה לך פאן וצלת כתבי [ . . . וקד בקי ענדך] שי מנה תקבצ[ה</li>
<li>. . . . . . . . . . . . . . . .] אלסקט יותם אלעלאוה לאן תעבך ענדי אעטם מן אלנשאצר ואמתאלה כוי[. . . .</li>
<li>. . . . . . . . . . . . . . . .] בן אלשוא רזמה מן כלטתי מעך פיהא חריר ולאסין וקזדיר ואנטאע ופיהא מן כל[טה</li>
<li>. . . . . . . . . . . . . . .] ולאסין ואוסקת איצא פי מרכב בן גרוא רזמה מן כלטתי מע אלחנן אכי לך פיהא חריר</li>
<li>. . . . . . . . . . . . .] וגהת לך פי מרכב לזוריק רזמה מתאע ועמאים ואנטאע והי מן כלטתי מעך ולם .[. .</li>
<li>. . . . . . . . . . . . . . .] אבי אלבשר סלמאן בן דאוד אלברקי מן כלטתי מעה סורה ובאעיא קודם וקד דכר [. . . .</li>
<li>. . . . . . . . . . .]. . . אן אלרחל אלדי וגהת לך אלסנה ביני ובינך אלף ששכח רבאעי חבה חבה ונצף קיר [. . . .</li>
<li>. . . . . . . .]. . . חסאב . . . וצולהא אליך אסאל אללה אן יכתב סלאמה אלגמיע ויגמע עלינא ועליך פאדאת. .</li>
<li>. . . . . . . . . . . . .] אלגמיע תביע באלקצם ואלרזק ותשתרי באלתמן מא ילהמך אללה אליה וגמיע מא וגהת. .</li>
<li>. . . . . . . . . . . . .] תוכד לנא דרהם וקד בקי לי ענד מרדוך טו דינ וכסר וקד כתבת אליה אן ידפעהא אליך</li>
<li>. . . . . . . . . . . . . . . .] אלדי בקי לי ענדך ואל י תמן אלכלה ותשתרי באלגמיע מא ילהמך אללה אליה</li>
<li>. . . . . . . . . . . . . . . .]סלימאן בן פרח פי שרי זעפראן מן גומלה מא לי ענדה ויוגהו אליך וקד . .</li>
<li>. . . . . . . . . . . . . . . .]אשתרא לי לג מן ונצף זעפראן סער פז דרהם אלמן וקד שדהא פי רזמה [. . . . . .</li>
<li>. . . . . . . . . . . . . . . .] מרכב בן עלאן אדא מן אללה בסלאמה תביע אלזעפראן באלקצם ואלרזק ות. .[. . .</li>
<li>. . . . . . . . . . . . . . . . . . . . .]וקרב כה דינ ליכון אלגמיע שרכה בין ולדי אבי אברהים ובין ולדך אבי [סהל</li>
<li>. . . . . . . . . . . . . . . . . . . . . . . . .] אן שא אללה יכלפו אגדאדהם ותשתרי מא ילהמך אללה אליה ותכתב עליה</li>
<li>. . . . . . . . . . . . . . . . . . . . . . . . . . . .].ל. דאלך וקד בעת מן אלקואריר אלדי לך ענדי ואלדה מן טאל.</li>
<li>. . . . . . . . . . . . . . . . . . . . . . . . . . .].חרף [נ]ביע אלבקי'ה ואנא נשת[רי פי הדה] אלשתוה . . . . .</li>
</ol>
                    
                </div>
            
                <div data-canvas="https://geniza.princeton.edu/documents/3495/iiif/canvas/2/">
                    
                    
                    
                        <h3>Verso.</h3>
                    
                        <ol>
<li>]. . כאנת מרגועה . . . . . . . ואנא נסתעמלהא פי הדה אלשתוה</li>
<li>]חולה שרב //ומעגרהא// זרקה מדהבה יכון תמנהא מן ח דנ אלי י דנ תכון כתירה</li>
<li>] סדאסיה ביץ יכון תמן אלגמיע מן דינארין ורבע אלי דינארין ונצף ומדאס</li>
<li>]. . אלואצל אליך מן אבי אלבשר סלימאן ואלבקיה תציפה אלי מא בקי לי ענדך</li>
<li>] תוגהא פי אול מרכב אן שא אללה ותכתב אלי מע אלפיוג אלי אלמהדיה בוצול אלרחל[. .</li>
<li>]סלאמה בניך אבקאהם אללה ואנמאהם ומא עארץ מן חאגאתך וסער אלחריר [. . . . . .</li>
<li>וג]מיע אלאסעאר ותכון עדה כותב ולא ילחקך פי דאלך תואני לאן לם נרא מנך [. . . .</li>
<li>]. . . פי אלמראכב לא גיר וקד וגהת לך יאמולאי צחבה אבי אלפצל בן רבי שמואל [. .</li>
<li>]. . מן יקבצהם מנה באסכנדריה ויוגהם(!) פי תמא. לך [ווגה]ת איצא לך פי רזמה מרדוך בן [. .</li>
<li>]הא כה רטל באלסקלי לוז תאמר מן יקבצהא מנה ולא תדפע לה מונה וקד אוסקת אלרזמה [. .</li>
<li>] אסאל אללה אן יכתב סלאמת אלגמיע ואלדי תריד עלמה מן אלאסעאר אל כתאן אלקומאט [. .</li>
<li>]לאל מן יח אלי כ ואלאתפיחי [[כסאר]] כאסד לם נביע מן כתאני אלאתפיחי גיר עדלין ואלניל אלכח[. .</li>
<li>]. . .[. .]ואללואחי מן ק אלי ש אלעאלי ואלפלפל קכ ואלקרפה קי ואלבקם קק ואללובאן וצל מן אל[מהדיה</li>
<li>]ילג אלאצפר י אלקנט אלכאבלי מן רטל ונצף אלי רטלין גיר תלת ואלהנדי ח ארטאל [בדינאר</li>
<li>] מן אלפאגרה ג ארטאל ונצף בדינ אלהרנוה רבאעין גיר רבע כאסדה אלפספאסה . .[. . . . . .</li>
<li>]דינ אלורד מג אלקנט אלסנה ח ארטאל בדינ אלענזרות ז אלמן אלטבאשיר ז אלמן אל[. . . .</li>
<li>]. . אלסוכר פ אלקנט אלפ אלקנט אלקאטר ג ארטאל בדינר אלמסכ נ רבא אלאוקיא אלכא. .[. .</li>
<li>]קליל ואלניל אן וצל מנה שי אן כתיר יחט סערה לאן וצלת אלסנה אלמראכב ולם יכון [. . .</li>
<li>] רוחך אפצל אלסלם ועלי ואלדתך אבקאהא אללה אלסלם ועלי סידי אבי סהל וסידי אבי אל[חסן</li>
<li>]אנמאהם אלסלם ועלי כל מן תחוט ביה ענאיתך אלסלם ותבלג סלאמי אלי . . . . . . .[. . . . . . .</li>
<li>]אבי נצר דאוד בן נחום ועלי סידי אבי אלוליד בן זבלאן ועלי [. . . .] אלסדי בן סצב[. . . . . .</li>
<li>]אסמעיל בן פרח אלקאבסי ועלי סידי אבי סהל מנשה ועלי גמיע [מן תחוט בה] ענאיתך אל.[. . . .</li>
<li>] סלאמנא ומן סאל ענא אלסלם וקתי באללה וחדה</li>
<li>]אבו אלבשר סלימאן בן שאול צפט מרגאן פי רזמה מרדוך בן מוסי וליס עלי'ה מונה לאן חמלת אלי</li>
<li>]מלתהם צפט זעפראן פי קארב אלאגאנא אעלמת דאלך ואלסלם עליך</li>
</ol>
                    
                        <h3>Bottom margin, straight lines written upside down. Address.</h3>
                    
                        <p>לסידי ומולאי אלשיך אלגליל אבי אלסרור יושע בן נתן נע מן מחבה יעקב(!) בן אסמעיל אלאנדלסי</p>
<p>אטאל אללה בקאה ואדאם סלאמתה וסעאדתה ורעאיתה יצל מצר אן שא אללה עז וגל</p>
                    
                </div>
            
        </section>
    </body>
</html>
