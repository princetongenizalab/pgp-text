recto

אני כותב לך, אדוני ורבי, ייתן לך אלוהים אריכות ימים ויתמיד את ימי שלומך, ויהיה לך ועמך ובכל ענייניך מגן ושומר,
מהבית, בה' באלול, יודיע אלוהים לנו ולך את ברכתו ואת ברכת החודשים שאחריו. שלומי טוב ואני בריא,
תודה לאדוני השלום והבריאות, אבל אני מתגעגע באמת אל פניך, יקרב אלוהים את פגישתי עמך בחסדו ובטובו, כי קרוב הוא להיענות, והוא גיבור
לעשות זאת. הגיעו מכתביך, ובהם דברים על שלומך והודיתי לאלוהים על זאת, ושמחתי בדברים שבהם על דבר בריאותך ושלום בניך
ייתן להם אלוהים חיים ויגדלם. הגיעו כבר כל האוניות בשלום, תודה לאל. הגיעו המשואים אשר היו (באונייה) והוריד לי
אותם בן העבד המשוחרר של צאלח והתקלקל מהם משאוי, מכרתיו במחיר כ"ח וחצי הקנטאר ומכרתי את הרטוב…
עם שני המשואים האחרים. כתבת מה שמסר לך מרדוך; כבר הגיעו משאוי הפלפל ומשאוי הניל, בשלום;
…נמכר הפלפל במחיר קי"ט הקנטאר ונמכר הניל מקק"ע הקנטאר עד ש', ומרבית תמורתו (עדיין) בשוק.
…דינר וחצי ושמינית פחות חבה, והם כ"ח דינר וחצי פחות חבה… והיה בהם קנטאר
…כתבת והזכרת את מה שחייב לך בן כפאג'ה. אם יגיעו מכתבי… דבר ממנו. תקבל
ממנו מה שנראה לך טוב מן התבלינים, ושם ה'עלאוה', כי קשה עלי טרדתך יותר מן הנשדור ודומיו…
(באוניית) בן אלשוא כריכה מן השותפות שלי עמך, ובה משי ו'לאסין' ובדיל ועורות, ובה מכל 
…'לאסין'. העמסתי גם על אוניית בן ג'רוא כריכה מן השותפות שלי עם אלחנן אחי, יש לך בה משי
…והעמסתי בשבילך באוניית אלזריק כריכת אריגים ומצנפות ועורות, והיא מן השותפות שלי עמך, אבל לא…
…אבו אלבשר סלמאן בן דאוד אלברקי מן השותפות עמך כיס רבעי דינר ישנים, וכבר כתב…
…(סך הכול) של תמורת הסחורה ששלחתי לך השנה בשותפות ביני ובינך: אלף ששכ"ח רבעי דינר מנויים וחצי קיראט.
…החשבון עד שיגיעו אליך, אבקש מאלוהים שיכתוב הכול לשלום ויגן עלינו ועליך; וכאשר…
(יגיע) הכול, תמכור כפי שיעניק אלוהים ותקנה בעד התמורה מה שייתן אלוהים בלבך. וכל מה שתשתדל בו
…(אתה לא) תעכב לנו אף דרהם. נותרו לי אצל מרדוך ט"ו דינר ומשהו וכבר כתבתי לו שישלם אותם לך
…(תוסיף) לאשר הוא נשאר חייב לי, ולתמורה בעד העור המעובד, וקנה בכל הסכום מה שייתן אלוהים בלבך.
סלימאן בן פרח, בקניית הכרכום מכלל הסכום שהוא חייב לי, וישלח אותו אליך. לפני כן 
…קנה בשבילי את ג' המנים וחצי כרכום, במחיר פ"ז דרהם המן, והוא ארז אותם בתוך כריכה…
…אוניית בן עלאן; אם יעניק לה אלוהים שלום, תמכור את הכרכום תמורת חלק מהרווח ותקנה
…אצלך כ"ה דינר, יהיה הכול שותפות בין בני אבו אברהים ובין בנך אבו
סהל מנשה ברצון האל ילכו בדרכי סביהם. ותקנה מה שייתן אלוהים בלבך, ותכתוב עליו 
…זאת לידיעתך. מכרתי מן הבקבוקים שלך שהם אצלי בקבוק אחד לקונה
…אמכור את היתר, ואקנה לך… בחורף זה מכירות

verso

…אם היו מהופכות או פשוטות, כי אשתמש בהן בחורף הזה
…(תקנה אדרת נשים) …(ייטיב) אלוהים את השגחתו עליך. והצעיף שלה, כחול מוזהב, תמורתם מח' עד י' דינרים, ושיהיו בה הרבה
…ושני צעיפים בני שש אמות, לבנים, תהיה תמורת כל זה משני דינרים ורבע עד שני דינרים וחצי; ונעליים גבוהות
…המגיע בשבילך מאבו בשר סלימאן, ואת היתרה תוסיף אל מה שנותר לזכותי אצלך,
…שלח אותו באונייה הראשונה, ברצון האל, וכתוב לי על ידי נושאי המכתבים למהדייה על בוא הסחורה
…(ועל שלומך) ועל שלום בניך, יחיים אלוהים ויגדלם, וכל צורך בקנייה שיופיע אצלך, ומחיר המשי…
וכל המחירים ויהיו מכתבים אחדים, ואל תתרשל בעניין זה, כי לא ראיתי מכתב ממך
…הגיעו באוניות, רק כך. שלחתי לך אדוני עם אבו אלפצל בן רבי שמואל
…מי שיקבלם כשאתה באלכסנדריה, וישלחם במשלוח שלך. ועוד שלחתי לך בכריכה של מרדוך בן מוסא
…(כריכה) ובה כ"ה רטל סיציליים שקדים, תצווה על מישהו שיקבלם ממנו, ואל תשלם לו הוצאות. העמסתי את הכריכה
…אבקש מאלוהים שיכתוב את הכול לשלום. ואשר רצית לדעת על מחירי הפשתים: ה'קמאט' 
מכ"ב עד ל"ג, ה'מלאל' מי"ח עד כ'; ה'אתפיחי' אין לו ביקוש. לא מכרתי מן הפשתים שלי ה'אתפיחי' אלא שני משואים. הניל ה'כרמאני'
ק"ק עד ש"נ, המעולה; ה'לואחי' מק' עד ש', כשהוא מעולה; הפלפל ק"כ, הקינמון ק"י, עץ האודם ק"ק, הלבונה הגיעה מ…
האמלג הצהוב ס' בעד קנטאר, ה'כאבלי' מרטל וחצי עד שני רטלים פחות שליש וההודי ח' רטלים…
…הפלפל החבשי ג' רטלים וחצי בדינר, האָטָד שני רבעי דינר פחות רבע, אין לו ביקוש. האספסת…
…דינר; הוורדים מ"ג הקנטאר, השנונית ח' רטלים בדינר, הקדד ז' בעד מַן, גבישי במבוק, י' בעד מַן, עד…
…הסוכר פ' בעד קנטאר, נסורת האלוי (לקטורת), ג' רטלים בדינר, המוסק נ' רבעי דינר בעד אוקיה, ה…
…בצמצום; אשר לניל, אם יגיע משלוח גדול ירד מחירו, כי הגיעו השנה אוניות ולא היה…
הריני שולח לך, נכבדי, את מיטב דרישות השלום, ולאמך, ייתן לה אלוהים חיים, דרישות שלום, ולאדוני אבו סהל ולאדוני אבו אל
חסן, בניך… דרישות שלום, ולכל הנתונים לחסותך דרישות שלום, ומסור ממני דרישת שלום ל…
…אבו נצר דאוד בן נחום ולאדוני אבו אלוליד בן זבלאן ולאבו אלסרי בן סאלם…
ולאדוני אסמעיל בן פַרַח אלקאבסי ולאדוני אבו סהל מנשה ולכל הנתונים לחסותך דרישות שלום
…ולכל השואל עלינו, דרישות שלום, ומאמין אני באלוהים לבדו.
…(בשביל) אבו אלבשר סלימאן בן שאול ארגז פנינים קטנות בתוך הכריכה של מרדוך בן מוסא ואינו חייב בהוצאות, כי שלח אותן אל
ארגז כרכום ב'קארב' של טאהאנה(?), זאת לידיעתך, ודרישות שלום לך.

verso, address
לאדוני ורבי הנכבד מר אבו אלסָרוּר יושע בן נתן נ"ע, ייתן לו אלוהים אריכות ימים ויתמיד את שלומו ואת אושרו ואת דאגתו לו; מאוהבו, יעקב בן אסמעיל הספרדי; יגיע לפסטאט, ברצון האל, יתגדל וישתבח.