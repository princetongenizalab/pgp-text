
<html>
    <head>
        <title>Transcription of Paraliterary text: T-S 10J7.9 + T-S 10J31.15</title>
    </head>
    <body style="max-width: 860px; margin: auto">
        <h1>Transcription of Paraliterary text: T-S 10J7.9 + T-S 10J31.15</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00007-00009/canvas/1">
                    
                    
                    
                        <h3>T-S 10J7.9 - recto</h3>
                    
                        <ol>
<li>בשמך רח</li>
<li>האדא אלגליאן יערף בגליאן סויד יה/ו/דין ואעלם</li>
<li>רחמך אללה אן סויד הדא שיך אצפר נחיף אלגסם</li>
<li>יאתי אלרגל פי מנאמה עלי הדה אלצפה ובידה</li>
<li>עצא גריד סודא פיכברך ען מא תסאל אן</li>
<li>שא אללה פאדא ארדת אלעמל תכון טאהר</li>
<li>נציפא ונאם וחדך ולא יכון תחתך ולא עליך</li>
<li>שי מן אלחמרה ולא תוב פיה חמרה והו</li>
<li>תחרים אלגליאנאת כלהא פאעלם דלך</li>
<li>יכתב פי רק גזאל בסך וזעפראן וכאפור</li>
<li>ומא ורד ותבכרה בפאגרה וחב ערוס ותצעה</li>
<li>תחת ראסך ותכתב פי כפך אלימין צאה/ר/הא</li>
<li>ובאטנהא ותתכלם עליה ותעמד אלי אלאבהאם</li>
<li>אלתי תכתב בהא אלעזימה אכתב עלי צפרהא</li>
<li>הדא תכתב ⊙ סויד הדין בן אסראיל</li>
<li>בר אמל ⊙ ותמסח באטן אלאבהא מן מא</li>
<li>ילי אלטפר בשי מן זית פלצטין וסכאם אלקדר</li>
<li>ותנאם טאהר ולא יכון פי אלבית אחד גירך</li>
<li>ויכון ענדך קנדיל יקד ורקעה ביצא וקלם</li>
<li>ודואה תכתב מא יכברך בה כמא תבתה</li>
<li>ואלא נסיתה אלא אן תצבח ואעלם דלך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00031-00015/canvas/1">
                    
                    
                    
                        <h3>T-S 10J31.15 - recto</h3>
                    
                        <ol>
<li>והדה אלעזימה אלדי תכתבהא ות/צ/עהא תחת</li>
<li>ראסך ותכתבהא פי כטך ותעזם בהא תקול</li>
<li>עזמת עליך יאסויד בהאדין בן אבראיל</li>
<li>בן אמל באלדי כלקך מן נאר וצלמה [[ואעלם]]</li>
<li>ואעזם עליך יאסויד בהאדין בן אבראיל</li>
<li>בן אמל באלאסם אלדי אדא דכר אשרק לה</li>
<li>וגהך וארתאח לה קלבך ואעזם עליך אדא</li>
<li>דכר תפתח לה אבואב אלסמא באצנאפה</li>
<li>וסגדת לה אלארצון(?) ומן עליהא ואלאסם אלדי</li>
<li>קוי בה אלמלאיכה עלי חמלאן ערשה והם</li>
<li>מתעלקון בדלך אלאסם מן כשיתה ולא /יס/תטיעון</li>
<li>אלנצר אליה ואעזם עליך יאסויד בהדין בן</li>
<li>אבראיל בן אמל באלדי דנא ותדלא פגעל //אלגבל דכא(?)//</li>
<li>[[קאב קוסין או אדנא]] ואעזם עליך באלדי קאל</li>
<li>לסמאואת ואלארץ אתיא טועא או כורהא</li>
<li>קאלת אתינא טאיעין ואעזם עליך בעפותך</li>
<li>תחת אלרזק ובחק צחבתך לנוח פי אלספינה</li>
<li>ואעזם עליך באלאסם אלדי ללאה אלאעצם אלאכבר</li>
<li>סכר בה לסלימאן אלגן</li>
<li>ואלשיאטין ואעזם עליך</li>
<li>באלאסם ללה אלאעצם אלאכבר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00007-00009/canvas/2">
                    
                    
                    
                        <h3>T-S 10J7.9 - verso</h3>
                    
                        <ol>
<li>עכאל כא</li>
<li>ית . . . מוצעהא יוכד מן חב אלסרו</li>
<li>ו אגזא ומן אל . . ועד מתלה ומן ספא עאנום //והו רגל אלחמאם//</li>
<li>ד אגזא ומן פקאח אדכר י אגזא ומן</li>
<li>בכור אלנארדין מתלה ומן קצט אלבחר</li>
<li>נצף גזו ומן אלמרדקוש גזו ומן אלמr</li>
<li>גזאין ומן אלזביב אלמנזע ד אגזא</li>
<li>יודק אלגמיע ו/י/נכל ויועגן בחמר עתיק</li>
<li>ויגפף פי אלצל ויבכר בה היכלך כאצה</li>
<li>ולטלב אלפרג ולתסמיע אלאכבאר פאנה</li>
<li>עגיב נגז</li>
</ol>
                    
                        <h3>T-S 10J7.9 - verso - lower left</h3>
                    
                        <ol>
<li>לקטע אלדמעה מן אלעין אלצמג</li>
<li>אלאביץ ידוב במא נשיל ויכחל</li>
<li>בה אלעין וישיף בה ג איאם</li>
<li>תנקטע באדן אללה</li>
<li>ללאנסאן אלדי איש מא אכל</li>
<li>יתקאיאה יאכד&nbsp;לבן אלצאן</li>
<li>חליב וי . . י אלחדיד ויטרחה</li>
<li>פיה ויכליה חתא יברד נאפע</li>
</ol>
                    
                </div>
            
        </section>
    </body>
</html>
