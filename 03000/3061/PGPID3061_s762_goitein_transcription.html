
<html>
    <head>
        <title>Transcription of Paraliterary text: T-S 10J7.9</title>
    </head>
    <body style="max-width: 860px; margin: auto">
        <h1>Transcription of Paraliterary text: T-S 10J7.9</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00007-00009/canvas/1">
                    
                    
                    
                        <ol>
<li>בשמך רח</li>
<li>האדא אלגליאן יערף בגליאן סויד יה/ו/דין ואעלם</li>
<li>רחמך אללה אן סויד הדא שיך אצפר נחיף אלגסם</li>
<li>יאתי אלרגל פי מנאמה עלי הדה אלצפה ובידה</li>
<li>עצא גריד סודא פיכברך ען מא תסאל אן</li>
<li>שא אללה פאדא ארדת אלעמל תכון טאהר</li>
<li>נציפא ונאם וחדך ולא יכון תחתך ולא עליך</li>
<li>שי מן אלחמרה ולא תוב פיה חמרה והו</li>
<li>תוודי. אלגליאנאת כלהא פאעלם דלך</li>
<li>יכתב פי רק גזאל בסך וזעפראן וכאפור</li>
<li>ומא ורד ותבכרה בפאגרה וחב ערוס ותצעה</li>
<li>תחת ראסך ותכתב פי כפך אלימין צאה//ר//הה</li>
<li>ובאטנהא ותתכלם עליה ותעמד אלי אלאבהאם</li>
<li>אלתי תכתב בהא אלעזימה אכתב עלי צפרהא</li>
<li>הדא תכתב סויד הדין בן אסראיל</li>
<li>בראמל ותמסח באטן אלאבהא מן מא</li>
<li>ילי אלטפר בשי מן זית פלצטין וסכאם אלקדר</li>
<li>ותנאם טאהר ולא יכון פי אלבית אחד גירך</li>
<li>ויכון ענדך קנדיל יקד ורקעה ביצא וקלם</li>
<li>ורואה תכתב מא יכברך בה כמא תבתה</li>
<li>ואלא נסיתה אלא אן תצבח ואעלם דלך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00007-00009/canvas/2">
                    
                    
                    
                        <h3>Verso.</h3>
                    
                        <ol>
<li>עכאל כא</li>
<li>ית . . . . . . . עהא יוכד מן חב אלסרו</li>
<li>ו אגזא ומן . . ועד מתלה ומן ספא עאנום</li>
<li>ד אגזא ומן פקאח אדכר י אגזא ומן</li>
<li>בכור אלנארדין מתלה ומן קצט אלבחר</li>
<li>נצף גזו ומן אלמרדקוש גזו ומן אלמד</li>
<li>גזאין ומן אלזביב אלמנזע ד אגזא</li>
<li>יודק אלגמיע ונכל ויועגן בחמר עתיק</li>
<li>ויגפף פי אלצל ויבכר בה היכלך כאצה</li>
<li>. ולטלב אלפרג ולתסמיע אלאכבאר פאנה</li>
<li>עגיב אלנגז</li>
</ol>
                    
                </div>
            
        </section>
    </body>
</html>
