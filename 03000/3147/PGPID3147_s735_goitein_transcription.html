
<html>
    <head>
        <title>Transcription of Letter: T-S 12.377</title>
    </head>
    <body style="max-width: 860px; margin: auto">
        <h1>Transcription of Letter: T-S 12.377</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/3147/iiif/canvas/1/">
                    
                    
                    
                        <ol>
<li>בש רח וח</li>
<li>ויאמ]ר שלום לכם וג׳ חסדי ייי כי לא תמנו //וג׳// בונה ירושלים וג׳</li>
<li>ייי עוז וג</li>
<li>כ]תאבי אטאל אללה בקאכם ואדאם פי עלו אלמראתב סמוכם</li>
<li>וארתקאכם ומן חסן אלתופיק לא אכלאכם תוגעא לה . . . .</li>
<li>ולא עדמני תפצלכם וגמע שמלי בכם קריב במא יסרני</li>
<li>ויסרכם וכשף גמתי וגמתכם וג/ו/מה גמיע ישראל ושלום</li>
<li>אלדי תריד [עלמה] אן מן אללה בכל כיר לם אעדם שי גיר</li>
<li>נצרכ (!) פאללה יבקיכם לי ואיצא אני כונת קד קולת לכם</li>
<li>אן תבעתו לי אלנצפיה ואלעראצי ומא בעתתוהם וערפתוני</li>
<li>סבב [[סו]] כונכם מא בעתתוהם ולאן מבארך איש מא שרתו</li>
<li>בה עלי מא הו אלא גיר פאללה לא יעדמני משורתכם וקולתו</li>
<li>לי אן אלואלדה תריד תכרג לענדי וחק אללה אן בודי לו אנהא</li>
<li>ע/נ/די דאים ולכן וחק אללה מא יהון עלי עדאבהא ולא תשתיתהא</li>
<li>ומא אחוג אלאמר לכרוגהא אן כאן כר/ו/גהא מן סבב אן תוצל</li>
<li>לי אלקמאש אנתם אדא בעתתוה לי מע צאפי וצל לי ואן כאן</li>
<li>מן סבב אנהא תתחדת מעי כמא קולת מן סבב מא קד תקרר</li>
<li>פי חאל אלצביה פערפוני אלחדית אלדי [[חב]] //תחב// אלואלדה אן תקולה</li>
<li>לי פי כתאב ומא פי הדה עיב לם תזל אלנאס ת[[ת]]כתב אסראר</li>
<li>[אלנ]אס [[ותר]] וירסלוהם אלנאס ולאן בחק אללה לא תתואנו פי אן</li>
<li>[תרס]לו לי [כ]תאב תכברוני פיה איש תקרר ב . . . .</li>
<li>. . . . ]ש תחדתתו סורעה [[ואמא מ]] ולא תחוגו אל. . .</li>
<li>. . . ל]א תכרג ולא תתעדב וערפוני אן כאנת אלצביה . . .</li>
<li>. . ] . בכם כמא הי והל הי מריצה או תמאתלת</li>
</ol>
                    
                        <h3>Right margin, perpendicular line.</h3>
                    
                        <p>. . . . . . . . . . . . . . . . . . ] . רהם אל . . . . . . . . . //וכצארתהא// לכם ואמא הדא פאן אל . . [ . . . . . . . . . . . . . . .</p>
                    
                </div>
            
                <div data-canvas="https://geniza.princeton.edu/documents/3147/iiif/canvas/2/">
                    
                    
                    
                        <h3>Verso.</h3>
                    
                        <ol>
<li>באן [[לעל]] תקולו לעמי עמראן יקול לבו עלי</li>
<li>לעל יקול ללשיך בו אלפצל אלצניעה פי אן</li>
<li>יבעת כתאב ללאמיר באלוציה בי וב[. . . . .] יסאעדני</li>
<li>ולא ימכן אחד מן אלאעתראץ עלי ושלום</li>
<li>וערפו אכי אלשיך אבו אלחסן אן אלאמיר סגאע אלדין אלמצרי</li>
<li>קד וצל והו פי קליוב והו יסאל ען //אכי// אלשיך בו אלחסן כתיר ושלום</li>
<li>קראת עליכם אלסלאם ועלי עמומתי גמלתהם אלסלאם</li>
<li>ועלי אכתי (?) אלכבירה ואלצגירה ובנת עמי אלסלאם</li>
<li>ושלום ובחק אללה לא תואכדוני באיש מא וגדתו</li>
<li>פי כלאמי מן אלגלט [[ואל.ל.]] ואלזלל</li>
<li>ווצלו לי לילה אלסבת אלכראסתין ואל . . .</li>
</ol>
                    
                </div>
            
        </section>
    </body>
</html>
