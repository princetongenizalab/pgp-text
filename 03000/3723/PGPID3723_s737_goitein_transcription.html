
<html>
    <head>
        <title>Transcription of Letter: T-S 8J25.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J25.2</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00025-00002/canvas/1">
                    
                    
                    
                        <ol>
<li>בש</li>
<li>אלדי אעלמך בה יאכי וסידי ואלעזיז עלי אטאל אללה</li>
<li>בקאך ואדאם עזך וסלאמתך ונעמתך אני כתיר אלשוק</li>
<li>אליך מא לו וצפת בעצה לטאל שרחה אללה תעאלי</li>
<li>יגעלך פי חיז אלסלאמה ויגמע ביננא עלי אסר חאל</li>
<li>וכנת אנפדת לך כתאב ולמולאי אבו אלסרור ואנא</li>
<li>אערפה פיה אן קד וצלת אלעשרה דראהם צחבה</li>
<li>אלשיך אבו עמראן וכנת אנפדת לך מע יהודה אלמגרבי</li>
<li>קרטאס פיה אצול וכר וקרטאס פיה קליל טפל</li>
<li>וקד אנפדת לך צחבה אבו עמראן חאמל הדה אלאחרף</li>
<li>קליל טפל קדים ותעלמני בוצול אלגמיע אן שא אללה</li>
<li>וכתבך לא תוכרהא עני וקד וצל לי איצא אלצמג ואל</li>
<li>כיאר שנבר תעלם אבו אלסרור בוצולהם וואלדתה</li>
<li>תכצכם גמיע אלסלם אלגזיל וכדלך כואתך איצא</li>
<li>יכצוכם גמיע אפצל אלסלאם ותכלי אבו אלסרור ישתרי לי</li>
<li>בקירט קנביל וקירט בזר לסאן אלחמל ורבאעי ו.הא</li>
<li>מרא ויכי כפיפה וצרה אכר ויכלי אבו עמראן חאמל</li>
<li>הדה אלאחרף יזן תמנהם מן ענדה וינפדהם אלי סרעה</li>
<li>בעד אן תכצה אלסלאם ותערפה שוקנא גמיע ואחשתנא</li>
<li>לכם גמיע תכתץ אגל אלסלאם ומן תחוטה ענאיתך</li>
<li>אלסלאם ואלגזיל [. . . .]תנעם אפצל אלסלאם ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00025-00002/canvas/2">
                    
                    
                    
                        <h3>verso</h3>
                    
                        <ol>
<li>מלחפה אלנום עמאמתי אלסוא</li>
<li>תקניעה מקסאה מלחפה אלבית</li>
<li>רדה אברהים פוטתי אלהלך</li>
<li>מערקה כאם תובין לאבו אלסרור ובקיאר</li>
<li>תוב וגוכאניה זרקא ופוטה וצראוילין לאברהם</li>
<li>ג מכאד גלאלתי ואלערצי וצראויל</li>
<li>אלגוכאניה אלכלה וכרקתין ותובי וגלאלתי</li>
<li>אלוטא למסח אלאידין</li>
</ol>
                    
                        <h3>right margin, at 90’ to main text, straight lines</h3>
                    
                        <ol>
<li>אכי וסידי אלעזיז עלי אבו סעיד חלפון אכוה געל פדאה יפת בן</li>
<li>בר מנשה נע בן אלקטאיף אטאל אללה מנשה נע בן אלקטאיף</li>
<li>בקאה ואדאם עזה</li>
</ol>
                    
                </div>
            
        </section>
    </body>
</html>
