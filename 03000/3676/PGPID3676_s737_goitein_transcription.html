
<html>
    <head>
        <title>Transcription of Letter: T-S 8J22.26</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.26</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00026/canvas/1">
                    
                    
                    
                        <ol>
<li>מעי .[. .]מא חצלו ידי שי אני[. . . . . . . . .</li>
<li>פי אסכנדריה ולא ענדכם פבקית תרך ובלית</li>
<li>בקואם מא יכאפו אללה ולעל אכי קד קאסאהם</li>
<li>וקד אכצר מקאמי מעהם ואנא קד זהדת פי אל</li>
<li>סכנא פיהא מרה ואחדה פקד אלתאמת</li>
<li>עלי שיין פרקתי מנכם וקצר ידי ומא יעל בה</li>
<li>אחד מא אחד פיה פלו לא אכטף רוחי כל</li>
<li>סנה אגיה שהר שהרין ואלא כנת מ. . .[. .</li>
<li>וארי אני אבקא פי אלאריאף ולא יטאועני</li>
<li>קלבי ולא לי וגה אן אגי אלי ענדכם לאגל פרוג</li>
<li>מא ביידי //ואנא// מעתרף אנני אדא גית לענהם</li>
<li>מא תתכלו עני פאני וסידי מן קבלי מא כננא</li>
<li>נציב אלא רזק עמי הדה פאללה יוסע עליה</li>
<li>ויעינה עלי קדר וסע נפסה פיא סתי אללה</li>
<li>אללה ובתרבת אבי ובחק רבאן וגמע</li>
</ol>
                    
                        <h3>right margin, diagonal, at 45’ to main text, upside down</h3>
                    
                        <p>שמלנא | אמא נפדתי | טמנתיני | במא אנתי | פי'ה ובחאל | אכי ועמי |</p>
<p>ואבו אלחסן | ותערפיני | אן כאן | לי סביל | אן אגי אלי |</p>
<p>ענדך אקים |שהר מן |</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00026/canvas/2">
                    
                    
                    
                        <h3>verso</h3>
                    
                        <ol>
<li>מוצע הי פנגי אמא נקים ענדך או ענדהא</li>
<li>פאנא משתת עלי וגוה אלנאס פערפיני מכאן</li>
<li>אכתי מן כל בד נמר נפתח ענדהא נול ומעי</li>
<li>גמיע אלעדה ונקים ענדהא שהרין מן אלזמאן</li>
<li>למתא יפרג אללה ונריד מן אללה ומנך גואב</li>
<li>הדא אלכתאב סרעה פמא יעיקני אלא</li>
<li>גואבה [. . .]נא אלנגיב פוגהי מנה פי אלארץ</li>
<li>פאללה . . . . . עלי מכאפאתה פהו קד ראח</li>
<li>מנה אלכתיר מא יהמה המתי רחת או גית</li>
<li>פאללה יוסע עליה קראת עליך אלסלאם</li>
<li>ועלי עמי הבה ועמי אבו אלמגד</li>
<li>ועמתי ואבנהא אבו אלחסן ועלי מרת</li>
<li>עמי ועלי מולאי אלנגיב ועלי ולדה ומן</li>
<li>תחוטה ענאיתה אלסלאם</li>
</ol>
                    
                </div>
            
        </section>
    </body>
</html>
