
<html>
    <head>
        <title>Transcription of Letter: T-S 12.31</title>
    </head>
    <body style="max-width: 860px; margin: auto">
        <h1>Transcription of Letter: T-S 12.31</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/3126/iiif/canvas/1/">
                    
                    
                    
                        <ol>
<li>בשמך רח</li>
<li>תקדמת כתבי אלי חצרה מולאי אלשיך אלאגל אלואלד [ . . . . ] אללה [ . . .</li>
<li>כמא לא אשך בוקופה עליהא ואלדי אוגב אצדאר הדה אלאחרף תוגה</li>
<li>מיכאל בסבב תעלקה באל . . . אלדי לה וקד פעלת מעה מא כנת</li>
<li>אמרתני בה אשתרית לה כליק ביז דרהם ואכדת לה סרואל ב[ . . .</li>
<li>ואכדת לה צדר . ה ביח דרהם ודפעת לה חק הדה אלאיאם אלדי קעד</li>
<li>פיהא ענדי נצף דינאר הי מדה שהר ואלקדרה שהד אללה [ . . . .</li>
<li>ען מתל דלך לאכן קד אנפצל מני עלי גמיל ואכל כל מנא רזק [ . . . .</li>
<li>אל . מן . . . מא לא אטיק שרחה וינצאף אליה גלאם בנצף דינאר</li>
<li>פי אלשהר ויחתאג אלנצף דינאר אכר כסוה מא אלי דלך</li>
<li>קדרה פלא תכלפה אלעודה אלי אלא אן יקנע מעי כמא יקנע גיר[ה</li>
<li>ואלא פמא לי קדרה וקד אנפדת לך צחבתה דינאר ברסם</li>
<li>אלנפקה וכמסה אראדב קמח וקליל חמץ וקליל קרטם וקליל כסברה</li>
<li>וקפץ מלא פראריג וכמסה עשר רטל כתאן מנהא כמסה לבית</li>
<li>אכתי וכמסה לביתך וכמסה לבית כאלתי אלחסנה ואדא תוגה הבה</li>
<li>פימא בעד . . . [ . . . . . . . . ] קליל כתאן ללגמיע . . . . חאלי</li>
<li>אנא [ . . . . ] . . . . . מן כתרה אלאשגאל פאללה תבארך</li>
<li>ותעאלי [ . . . . ] והו יפרג פי רחמתה ויעין ומוצלהא יעיד דלך</li>
<li>שפאהא [ . . . . . . ] אלסאמיה מכצוצה באגל אלסלאם ועלי מן ענדה</li>
<li>אלסלאם ועלי אכתי ואולאדהא אלסלאם ובוס עני עינין סידי ס[ . .</li>
<li>ואגעל אלפראריג ברסמה ורסמהא ועלי סלאמה וואלדתה אלסלאם</li>
<li>ועלי אבו עלי ומן ענדה אלסלאם ועלי אלשיך אבו סעיד אלסלאם</li>
</ol>
                    
                        <h3>Right margin, perpendicular lines.</h3>
                    
                        <p>וערפה שג[ל קלבי ב]מרצה בעיניה אללה ישפיה באלע[אפיה] ועלי כלף אלסלאם ועלי אלחסנה</p>
                    
                        <h3>Top margin, diagonal lines written upside down.</h3>
                    
                        <p>ואמהא אלסלאם | ועלי בית בן כאלי | אלסלאם וערפהם | אן אלקמח אלדי להם | ענדי [ . . . . . . . . ]</p>
                    
                </div>
            
                <div data-canvas="https://geniza.princeton.edu/documents/3126/iiif/canvas/2/">
                    
                    
                    
                        <h3>Verso.</h3>
                    
                        <ol>
<li>עלי הדה אלצפה אלגמילה למא וסעה ביאץ אללה תבארך ותעאלי יגעל .</li>
<li>דלך בראיה ויצלחה לנפסה ומהמא סהלה אללה תעאלי אנפדתה</li>
<li>לה עלי יד הבה יסתעין בה עלי זמאנה אריד יצלני גואב הדה</li>
<li>אלאחרף בצפה אלחואיג אלדי יוצלהא מיכאל ובגמיע אלאכבאר</li>
<li>וגמיע אלאסעאר ואכבאר אלמחנה נצרה אללה ואצפרה ושלום</li>
<li>אנפד לכתאבתי מן כל שי קליל קליל וערפני פי כתאבך דלך ושלום</li>
</ol>
                    
                        <h3>Top margin, straight lines written upside down. Address.</h3>
                    
                        <p>] עבדה וולדה געל [פד]אה מן [</p>
<p>] בחבורה [ . . . . . . ] אלאסוא</p>
<p>. . . . . פי גלאלתהא אמאנה מודאה</p>
                    
                </div>
            
        </section>
    </body>
</html>
