
<html>
    <head>
        <title>Transcription of Letter: T-S 13J28.17</title>
    </head>
    <body style="max-width: 860px; margin: auto">
        <h1>Transcription of Letter: T-S 13J28.17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00028-00017/canvas/1">
                    
                    
                    
                        <ol>
<li>ובעד האדא כולה ארגע</li>
<li>אלי אללה ואלי /א/כות אלנאס</li>
<li>אלגיאד אלאכיאר פמא</li>
<li>יוערפו אלנאס אלא</li>
<li>באלכיר ולא תחסב אן</li>
<li>האדא אלדי תעמלה</li>
<li>משכור ענד אלנאס</li>
<li>ואללה מא יחסן לך האדא</li>
<li>אלאעמאל אלא כול</li>
<li>גאהל וכול רקיק אלדין</li>
<li>פרד עקלך וארגע ען</li>
<li>האדא אלראי פאנך</li>
<li>תוסעד דוניא ואכרה</li>
<li>פאן אלדי נחן מהתמין בה</li>
<li>אכיר מן כול מא קאם</li>
<li>פי באלך ותטיב קלבך</li>
<li>וקלב ואלדדך אלדי קד</li>
<li>תלפת ומא נקדר נצף</li>
<li>לך מא לחקהא פלא</li>
<li>תנעאק לחצה לאלא</li>
<li>תכצר אלדניא ולאכ{ר}ה</li>
<li>וואללה לולא האדא אל קציה</li>
<li>אלצ/ע/בה אלדי גראת מא</li>
<li>כונת נקדר נפתי אלימין</li>
<li>לאן כאן פי קלבי מן</li>
<li>אלקציה אלדי עמלתה[א</li>
<li>שי אן עצים אללה יסאמ[חך</li>
<li>ען מא עמלתה והאדא</li>
<li>אכתר ממא ילזם פי</li>
<li>אלוציה ולא תגי אלא פי</li>
<li>קאפלא או פי מרכב דגאר</li>
<li>ולא תגרר לאן אלוקת צעב</li>
<li>ומא תצהר אלרגלה</li>
<li>ולחרץ אלא פי וקת אלשדא</li>
</ol>
                    
                </div>
            
        </section>
    </body>
</html>
