
<html>
    <head>
        <title>Transcription of Letter: T-S 12.335</title>
    </head>
    <body style="max-width: 860px; margin: auto">
        <h1>Transcription of Letter: T-S 12.335</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00335/canvas/2">
                    
                    
                    
                        <ol>
<li>. . . . ך[ . . . . . . . . . . . . ] . . . . [ . . . . . . ]ק . . [ . . . . . . . . . . . . ] . . . [ . . .</li>
<li>אלחאצר] ירא מא לא יראה אלגא{י}ב דכרת אנך תנפד בקיה אלסרר אחב אנפאדה עלי גהת[נא</li>
<li>לא ע[דמ]ת תפצלך ולא כלות מן איאדיך אעלמתך בוצול אלסרר ביד בן שבל כמא דכרת בכ[תאבך</li>
<li>סאלמה וכמא פי רקאעך וצח אלעדד ואלוזן ואלאשכאץ וכדלך אלעדל אלפרסי וצל סאל[ם</li>
<li>ובעתה קבל וצול אלמראכב וכאן ביע מבארך וקד כתבת אליך בנקץ עדדה והו שיי ל[ם</li>
<li>יגב אן נכתב אליך בה אלי אני סאעדת אלכהן והו חריץ משפק עלי אכאה אללה תעאל[י</li>
<li>יכיר [לה] ועצנא כלנא כיר ואלדי סאלתני ענה הו כיר וסלאמה אלכתב להא אפאת אן</li>
<li>נק]דר באלאגתמאע נעלם ותעלם חסן אללה עקבנך וכלאצך וכלאצנא וכל ישראל וקד ס[אלתה</li>
<li>ען ואגב אלרזמתין אלבז קאל בקי עליכם ס ולם נעטיה לה תתפצל תעטיה לה גזאה אללה</li>
<li>כיר ולא עדמת תפצלך אנת ראית סעאדה פי וצולה ונתפרג בחסן נייתך ענדי דליל צאד[ק</li>
<li>וכדלך אלספתגה דפעתהא לך אלשיא והי מקבולה מקבלה ואכתר לא עדמתך איאדיך</li>
<li>דכרת חדית אלשמע דינה דמלכות דינה לא חילה אחב לא תוקטע ען אלאדכאר פי באב[ה</li>
<li>ואללה יסאהל וארגו אן יסאהל אללה פי תמנה פאן סהל וקבצתה לא תנפדה אבקיה ענדך לוצול</li>
<li>כתאבי וארגו אנך תביע אלחריר בעד אלאגתהאד באלדינ או במא ישבה אלדינ בלא</li>
<li>תאכיר אלמראכב אולהא פי אלעוסג ובעצהא פי אלכנאיס אללה יכתב סלאמתהא וכל ישראל</li>
<li>אלנחאס אלפגרה שדדתה פי קפה ועליהא רקעה כיש מן ברא אלקפה והי משדודה בחבל</li>
<li>ו]רזמה פיהא יב קטעה ד אלסן רצאץ וקד וזנת גמיע לואזמהא ומא עלי שיי סוא</li>
<li>ט קראריט דהב כרא ורקעה דאר מאנך הי תצל אליך מסרע אד תעדר עלי</li>
<li>אכדהא פאן אמכן וראית לטף פי דכולהא בחריר אד פי אלעשארי יד קפה חריר</li>
<li>ואלקפאף ואחד ואלשד ואחד לעלהא תדפע בחריר ואן לם או אצמן רקעתהא אלי</li>
<li>אלוצול אלרקעה נעני דאר מאנך וקד וזנת באב רשיד ואלמצאלח ואלחמל וכל שיי [אל . .</li>
<li>להדא לא גיר חאגה . . מעך אדא מן אללה בסלאמת אלגמיע תביעה אן שא אללה [תו]קף</li>
<li>תמנה עלי גהתך לוצול כתאבי אליך אן שא אללה ואגב אלרזמה דינארין אלי רבע וקד</li>
<li>כאטבת אלשיך אבו אצחק קאל תאכדהא רב נהראי ואנה תקול איש מא קאל אלשיך אבו אצחק</li>
<li>אנא אחאסבך בה וכדלך אלחסאב אלרזמה אלאכרי נציף הדה אלי הדה ואלזמאן טויל מע</li>
<li>אלחיה כל כיר מא יבקא לי שיי נאכד אן שא אללה מא בקי עלי מן תמן אללאך תדכרה בלא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00335/canvas/1">
                    
                    
                    
                        <h3>Verso.</h3>
                    
                        <ol>
<li>אעאדה חסאב ובאללה אלעטים אסמה אן נתאמל חסאב לא מעך ולא מע אלגיר</li>
<li>וכל שכן בל אריד אעלם איש יבקא עלי ואיש וגהת תדכר כם הו בלא אעאדה</li>
<li>ומא ת[ם] אללה אלעאלם צייק צדר אלי ממא אעלמך מן אהאמי ומא אנא אטלב בה אסאל מן</li>
<li>אללה אלרפק ואמא אלקצאץ לא בד מן לא תשגל קלבך בשיי באכתר מן אלחרץ פי</li>
<li>רצאה יוצלך למא תריד בטל רצונך מפני רצונו שמא יבטל רצון אחירים [מפני</li>
<li>רצונך וחק אבי ימצ רח א ולקד אני אסר בכתבך ולקד אני אתלדד בקראהא אד כאן</li>
<li>נפסי בכיירייתך ובחסן נייתך ומא אקדר אוסע ולא אקול יהיו צאצ/א/י מיעייך</li>
<li>כמותך אד קאל בעץ אלצאלחין אילן במה אברכך אלי יהיו צאצאי מיעיך כ[מותך</li>
<li>ופרח עלי מחבתך יכצך באפצל אלסלם ומן תשמלה ענאיתך אלסלם אלרזמה נזלהא אל[ . .</li>
<li>כהן אליום מן בן כלוף וטלעהא פי סעאדה והו ימצי מעה לרשיד כתב אללה סלאמ[תה</li>
<li>וכל ישראל וחסן כלאץ אלגמיע מן בעצכם בעץ בשלם תדכר לי מא</li>
<li>יטרא מן אלאסעאר ואן כאן פי אלקאלוץ כתאן וכיף אחואל בוציר ואן כאן טלע אחד</li>
<li>אחד ואן כאן פיהא שי ואן כאן נפצו שי פעלת מאן מתפצל מרכב אלקאצי בן אבי עקיל</li>
<li>אלדי אקלע מן אלשאם רגע אלי אלשאם וכדלך קארב אלקאצי בן עמאד אטראבלס אלשא[ם</li>
<li>רגע אלי אלשאם ווצל לה קארב אלי הנא פיה זית בעץ נ רזמה פרסי וק[ . .</li>
<li>וזביב ואמתעא יוצל בן צאחב אלסוק מן צור ווצלת קארבין מן אללאדקיה ווצל[ת</li>
<li>גירה(?) . . כדלך ואלמראכב כלהא סאלמה כמא דכרתה לך כתב אללה סלאמתהא ו . .</li>
<li>תם [קום] מן אלגרב אלי אשאניע כאדבה עלי מקדאר . . . . אב ושלם אעלמתך יא מול[אי</li>
<li>אן במצר איסמה אברהם בן אסמעיל אלסכנדראני חאג אלעאם הו גארי והו עלי אלאנחדאר ו[הו</li>
<li>יערף באלדיבאגי לה אעדאל פי /אל/דאר אלדי פיהא מכזנך יעני מכזן אלכהן ופרח הו עלי אלאנחד[אר</li>
<li>ומן מולאי . . . . . א . . ן ומא פי אלוקת פסח ללתואני ומע הדה אן עסר אנפאדהא ולם תגד</li>
<li>אחד מסרע וחאן אכר אלשהר לא תנפד שיי ואלנחאס אדא מן אללה בסלאמתה ביעתה</li>
<li>פגרה [ו]אסתכברת גיידה חסנה ואללה יבעת להא סוק ואחרץ פי נץ דינ וקד שדת עלי אל . .</li>
<li>בי]ע אלמתאע אלי אן תהמת נפסי ומע תהתמי לנפסי מא תכלצת ואללה יעלם חרצי ע[לי</li>
<li>. . . . . ית . ה . . . . . ומא אחתאג אוכד עליך ולא תבדל דינ אלרבאעיה אחרץ פי בקיהא</li>
<li>. . . . . . . . . . . . . . . . . . . . . . . ] . . . . . אל . . . . ולך עלו אלראי ואלמוקופה הי עלינא אל . כה .</li>
</ol>
                    
                </div>
            
        </section>
    </body>
</html>
