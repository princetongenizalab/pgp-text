recto

….הנמצא במקום רואה מה שהרחוק אינו רואה. כתבת שתשלח את יתרת הכיסים; אבקש ממך לשלוח אותם אלינו,
אל יישלל ממני חסדך ואל תילקח ממני עזרתך. הודעתיך שהגיעו הכיסים בידי בן שבל, כפי שכתבת במכתבך,
בשלום, וכפי שכתוב בפתקים שלך, והיו נכונים המספר והמשקל והסוגים; כיוצא בזה, משאוי (האריג) הפרסי הגיע בשלום
ומכרתיו לפני בוא האוניות, והיתה מכירה מבורכת; כבר כתבתי לך שהיה פחת במספרם, וזה דבר שלא
הייתי צריך לכתוב לך, אלא שאני סייעתי לכוהן, והוא מסור ומרחם על אחיו, אלוהים יתעלה 
ייטיב (את ההפסד?) וייתן לנו על הכול חילופין טובים. מי ששאלת אותי עליו, הוא בטוב ושלום לו; המכתבים יש בהם (דברים על) אסונות(?):
אם נוכל להיפגש נדע ותדע, ייתן לך אלוהים אחרית טובה ויושיעך ויושיענו, וכל ישראל. שאלתי אותו
על החוב בעד שתי כריכות האריגים ואמר: לכם יתרה לחובה ס'; אבל לא נתתי לו, הואילה לתת לו, ייתן לך אלוהים גמול
טוב ואל יימנעו ממני חסדיך; אתה היית סבור שיש טובה בבואך; ניהנה אפוא מטבעך הטוב, וזה אצלי נימוק אמיתי.
כיוצא בזה ההמחאה, שילמתי אותה בשבילך, (על פי) הסכום, והיא מקובלת מכובדת ולמעלה מזה; אל תימנע ממני עזרתך.
כתבת על פרשת השעווה ; דינא דמלכותא דינא, אין בררה. אבקש ממך שלא תפסיק להזכיר (להם) את עניינה
ואלוהים יעזור, ואקווה שאלוהים יעזור (גם) בעניין התמורה בעדה, ואם יתאפשר לך ותקבל אותה אל תשלח אותה, השאר אותה אצלכם, עד שתקבל
מכתב ממני. אקווה שתמכור את המשי, ותשתדל בזה, בדינרים או בשווה דינרים, ללא
דיחוי. האוניות, הראשונה שבהן היא בעוסג' וחלק מהן באלכנאיס, אלוהים יכתבן לשלום, וכל ישראל.
את הנחושת 'פג'רה' (בחתיכות) ארזתי בתוך סל, ועליו רצועת בד אריזה, מחוץ לסל, והוא ארוז בחבלים;
כריכה ובה י"ב חתיכות, ד' לשונות עופרת, וכבר שילמתי את כל ההיטלים בעדם, ואיני חייב דבר חוץ
מט' קיראטים זהב בעד השכירות, ותעודה מ'דאר מאנכ', והיא תגיע אליך במהרה, כי לא יכולתי
לקבלה. אם יתאפשר ותמצא לנכון, הכנס אותם לתוך המשי, כי יש ב'עשרי' י"ד סלים משי, 
והסלים אחידים והאריזה אחידה, אולי תעלה אותם לתוך המשי; אם לא, אולי אשאיר פיקדון כנגד התעודה שלהם, עד
שהתעודה תגיע, כלומר תעודת 'דאר מאנכ'; וכבר שילמתי בעד שער רשיד והשירותים וההובלה וכל דבר ....
על זאת, אין לך עוד צורך בכלום (?). אם הכול יגיע בשלום, ויימכר, בחסדי אלוהים, ברצון האל, שמור
את התמורה .... עד שתקבל מכתב ממני, ברצון האל. ההיטל על הכריכה הוא שני דינרים פחות רבע, וכבר
שוחחתי עם האדון אבו אסחק ואמר: קח אותה אל רב' נהוראי. ואילו אתה אומר: כל מה שיאמר הארון אבו אסחק,
ארשום אני בחשבונך; כיוצא בזה, חשבון הכריכה האחרת, נוסיף זו לזו, והזמן ארוך. עם .... 
החיים בטובה, לא נשאר דבר שאני עוד צריך לקנות, ברצון האל. מה שנשארתי חייב מן התמורה בעד הלכה, תזכור מבלי

verso

לחזור על החשבון ; חי אלוהים הגדול, איני בודק חשבון, לא אתך ולא עם מישהו אחר,
וכל שכן (אתם); אלא שמבקש אני לדעת כמה אני חייב, ותכתוב לי כמה שווה מה ששלחת, מבלי לחזור (על החשבון).
ואין בזה, אלוהים הוא היודע, משום טרדת הלב, חוץ מהדברים, שאודיעם לך, שמדאיגים אותי והתביעות נגדי. אבקש
מאלוהים שייטיב. ואילו המסורות אינן אומרות כך: אל תעסיק את לבך יותר מדי להשגת
מבוקשך, הוא יביא אותך אל מה שאתה מבקש: בטל, וכו.
אני נשבע באבי, ימצא רחמים, הלוא אני שמח במכתביך, והלוא אני נהנה לקוראם, הלוא (אשעשע)
את נפשי בטובך ובטבעך הטוב, ואיני יכול אף שלא לומר: יהיו, וכו'
כי אמר אחד הצדיקים, אילן, וכו'.
וגם פרח, האוהב אותך, שולח לך את מיטב דרישות השלום ולנתונים להשגחתך דרישות שלום. את הכריכה נשוק ….
בכן(?) היום מבן כלוף, הוא יעלה אותה ברצון רב; הוא נוסע לרשיד, ברצון האל, יכתוב אותו אלוהים לשלום
וכל ישראל, ויביא סילוק טוב לכול, זה לזה ; בשלם. כתוב לי מה
מתחדש בעניין המחירים, ואם יש בקאלוץ פשתים, ואיך העניינים בבוציר, ואם עלה מישהו, 
ואם יש שם משהו, ואם ניפטו משהו; עשה זאת בטובך ובחסדך. אוניית הקאצי בן אבי עקיל 
שהפליגה מן השאם חזרה אל השאם, כיוצא בזה ה'קארב' של הקאצי בן עמאר מאטראבלס של השאם
חזר אל השאם. והגיע כשכילך 'קארב' הנה ובו שמן, נ' וכמה כריכות (אריגים) פרסיים ו .... 
וצימוקים ואריגים; והגיע בנו של הממונה על השוק בצור, והגיעו שני 'קארבים' מלאדקיה והגיעו
.... גם כן, וכל האוניות הן בשלום, כפי שכתבתי לך, יכתבן אלוהים לשלום ....
שם אנשים מן המגרב …. שמועות כזב על שיעור ....; ושלם; הודעתי לך אדוני על אדם
בפסטאט ושמו אברהם בן אסמעיל אלסכנדראני, העולה השנה לרגל; הוא שכני, והוא עומד לצאת; הוא
ידוע (בכינוי) אלדיבאג'י; יש לו משואים בבית אשר בו המחסן שלך, כלומר מחסן הכוהן. פרח עומד לנסוע.
שמא תשלח אדוני .... הזמן אינו מאפשר שהיות והתרשלות; עם זאת, אם קשה עליך המשלוח שלהם ולא תמצא
מישהו היוצא במהרה ויישארו עד סוף החודש, אל תשלח כבר דבר. אשר לנחושת, אם תגיע בשלום, בחסדי אלוהים, מכור אותה ....
(נחושת) 'פג'רה', וביררתי את הדבר, היא טובה משובחת, ישלח לה אלוהים שוק; השתדל להשיג דינרים במזומן. השתדלתי
במכירת האריגים עד כלות הנפש, אבל על אף מאמצי לא הסתיימה המכירה. אלוהים הוא היודע כמה אני משתדל
.... ואין צורך שאזרז אותך; אל תמיר את רבעי הדינרים, השתדל ....
.... ההחלטה בידך וכספי הפיקדון הם לחוכתנו (?) .... 
