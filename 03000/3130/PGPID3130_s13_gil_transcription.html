
<html>
    <head>
        <title>Transcription of Letter: T-S 12.335</title>
    </head>
    <body style="max-width: 860px; margin: auto">
        <h1>Transcription of Letter: T-S 12.335</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00335/canvas/2">
                    
                    
                    
                        <h3>Recto</h3>
                    
                        <ol>
<li><span lang="he">[אלחאצר] ירא מא לא יראה אלגאיב דכרת אנך תנפד בקיה אלסרר אחב אנפאדהא עלי גהתנא</span></li>
<li><span lang="he">לא עדמת תפצ'לך ולא כלות מן איאדיך אעלמתך בוצול א'ל'ס'ר'ר' ביד בן שבל כמא ד'כרת בכת[אבך]</span></li>
<li><span lang="he">סאלמה וכמא פי רקאעך וצח אלעדד ואלוזן ואלאשכ'אץ וכדלך אלעדל אלפרסי וצל סאל[ם]</span></li>
<li><span lang="he">ובעתה קבל וצול אלמראכב וכאן ביע מבארך וקד כתבת אליך בנקץ עדדה והו שיי ל[ם]</span></li>
<li><span lang="he">יגב אן נכתב אליך בה אלי אני סאעדת אלכ'ה'ן' והו חריץ משפק עלי אכאה אללה תעא[לי]</span></li>
<li><span lang="he">יכיר [ &nbsp; &nbsp; &nbsp; ] יעצ'נא כלנא כ'יר ואלדי סאלתני ענה הו כ'יר וסלאמה אלכתב להא אפאת אן</span></li>
<li><span lang="he">[נ]קדר באלאגתמאע נעלם ותעלם חסן אללה עקבאך וכלאצך וכלאצנא וכ'ל' י'ש'ר'א'ל' וקד סא[לתה]</span></li>
<li><span lang="he">ען ואגב אלרזמתין אלבז קאל בקי עליכם ס' ולם נעטיה לה תתפצ'ל תעטיה לה גזאך אללה</span></li>
<li><span lang="he">כיר ולא עדמת תפצ'לך אנת ראית סעאדה פי וצולך ונתפר בחסן נייתך ענדי דליל צאדק</span></li>
<li><span lang="he">&nbsp;וכדלך אלספתג'ה דפעתהא לך אלשיא והי מקבולה מקבלה ואכתר לא עדמת איאדיך</span></li>
<li><span lang="he">&nbsp;ד'כרת חדית אלשמע ד'י'נ'ה' ד'מ'ל'כ'ו'ת' ד'י'נ'ה' לא חילה אחב לא תוקטע ען אלאדכאר פי באב[ה]</span></li>
<li><span lang="he">&nbsp;ואללה יסאהל וארגו אן יסאהל אללה פי תמנה פאן סהל וקבצ'תה לא תנפדה אבקיה ענדכם לוצול</span></li>
<li><span lang="he">&nbsp;כתאבי וארגו אנך תביע אלחריר בעד אלאגתהאד באלדין או במא ישבה אלדי'נ' בלא</span></li>
<li><span lang="he">&nbsp;תאכיר אלמראכב אולהא פי אלעוסג ובעצ'הא פי אלכנאיס אללה יכתב סלאמתהא וכל ישרא[ל]</span></li>
<li><span lang="he">&nbsp;אלנחאס אלפגרה שדדתהא פי קפה ועליהא רקעה כיש מן ברא אלקפה והי משדודה בחבל</span></li>
<li><span lang="he">&nbsp;וזמה(?) פיהא י'ב' קטעה ד' אלסן רצאץ וקד וזנת גמיע לואזמהא ומא עליי שיי סוא</span></li>
<li><span lang="he">&nbsp;ט' קראריט דהב כרא ורקעה דאר מאנך הי תצל אליך מסרע אד תעדר עלי</span></li>
<li><span lang="he">&nbsp;אכ'דהא פאן אמכן וראית לטף פי דכולהא בחריר אך פי אלעשארי י'ד' קפה חריר</span></li>
<li><span lang="he">&nbsp;ואלקפאף ואחד ואלשד ואחד לעלהא תרפע בחריר ואן לם או אצ'מן רקעתהא אלי</span></li>
<li><span lang="he">&nbsp;אלוצול אלרקעה נעני דאר מאנך וקד וזנת באב רשיד ואלמצאלח ואלחמל וכל שיי [&nbsp; &nbsp; &nbsp; ]</span></li>
<li><span lang="he">&nbsp;להדא לא גיר חאגה [[ &nbsp; &nbsp; &nbsp; &nbsp; &nbsp; &nbsp; ]] מעך אדא מן אללה בסלאמת אלגמיע ובביעה אן שא אללה [תר]קף</span></li>
<li><span lang="he">&nbsp;תמנה על גה.... לוצול כתאבי אליך אן שא אללה ואגב אלרזמה דינארין אלי רבע וקד</span></li>
<li><span lang="he">&nbsp;כאטבת אלשיך' אבו אצחק קאל תאכדהא רב' נהראי ואנת תקול איש מא קאל אלשיך אבו אצחק</span></li>
<li><span lang="he">&nbsp;אנא אחאסבך בה וכדלך אלחסאב אלרזמה אלאכרי נציף הדה אלי הדה ואלזמאן טויל מע[&nbsp; &nbsp; &nbsp; &nbsp; ]</span></li>
<li><span lang="he">&nbsp;אלחיה באלכ'יר מא יבקא לי שיי נאכ'ד אן שא אללה מא בקי עלי מן תמן אללאך תד'כרה בלא</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00335/canvas/1">
                    
                    
                    
                        <h3>Verso</h3>
                    
                        <ol>
<li><span lang="he">אעאדה חסאב ובאללה אלעצ'ים אסמה אן נתאמל חסאב לא מעך ולא מע אלגיר</span></li>
<li><span lang="he">וכ'ל' ש'כ'ן' כל אריד אעלם איש יבקא עלי ואיש וגהת תד'כר כם הו בלא אעאדה</span></li>
<li><span lang="he">ומא תם אללה אלעאלם צ'ייק צדר אלי ממא אעלמך מן אהאמי ומא אנא אטאלב בה אסאל מן</span></li>
<li><span lang="he">אללה אלרפק ואמא אלקצאץ לא כדא תכן לא תשגל קלבך בשיי באכת'ר מן אלחרץ פי</span></li>
<li><span lang="he">רצאך יוצלך למא תריד ב'ט'ל' ר'צ'ו'נ'ך' מפני רצונו ש'מ'א' י'ב'ט'ל' רצון א'ח'י'ר'י'ם' [מפני]</span></li>
<li><span lang="he">ר'צ'ו'נ'ך' וחק אבי ימצ' רח' ולקד אני אסר בכתבך ולקד אני אתלד'ד' בקראהא אד׳ כאן [&nbsp; &nbsp; &nbsp; &nbsp; &nbsp; ]</span></li>
<li><span lang="he">נפסי בכיירייתך ובחסן נייתך ומא אקדר אוסע ולא אקול יהיו צאצ/א/י מ'י'ע'י'י'ך'(!)</span></li>
<li><span lang="he">כמותך אד' קאל בעץ' אלצאלחין א'י'לן במ'ה אב'ר'כ'ך אלי יהו'ן צאצי מיעיך כמ[ותך]</span></li>
<li><span lang="he">ופרח עלי מחבתך יכ'צך באפצ'ל אלסלם ומן תשמלה ענאיתך אלסלם אלרזמה נחלהא [&nbsp; &nbsp; &nbsp; &nbsp; ]</span></li>
<li><span lang="he">&nbsp;בכ'ן' אליום מן בן כלוף נטלעהא פי סעאדה והו ימצ'י אן שא אללה לרשיד כתב אללה סלאמ[תה]</span></li>
<li><span lang="he">&nbsp;וכ'ל' יש'ר'א'ל' וחסן כלאץ אלגמיע מן בעצ'כם בעץ' בש'ל'ם'(!) תדכר לי מא</span></li>
<li><span lang="he">&nbsp;יטרא מן אלאסעאר ואן כאן פי אלקאלוץ כתאן וכיף אחואל בוציר ואן כאן טלע אחד</span></li>
<li><span lang="he">&nbsp;אחד(!) ואן כאן פיהא שיי ואן כאן נפצ'ו שי פעלת מאן מתפצ'ל מרכב אלקאצ'י בן אבי עקיל</span></li>
<li><span lang="he">&nbsp;אלדי אקלע מן אלשאם רגע אלי אלשאם וכדלך קארב אלקאצ'י בן עמאר אטראבלס אלש[אם]</span></li>
<li><span lang="he">&nbsp;רגע אלי אלשאם ווצל לך קארב אלי הנא פיה זית בעץ' נ' רזמה פרסי וק[ &nbsp; &nbsp; &nbsp; &nbsp; ]</span></li>
<li><span lang="he">&nbsp;וזביב ואמתעא יוצל בן צאחב אלסוק מן צור ווצלת קארבין מן אללאדקיה ווצל[ת]</span></li>
<li><span lang="he">&nbsp;[ &nbsp; &nbsp; &nbsp; ] כדלך ואלמראכב כלהא סאלמה כמא ד'כרת לך כתב אללה סלאמתהא ו[ &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;תם ק[ום] מן אלגרב אלי אשאניע כא'דבה עלי מקדאר [ &nbsp; &nbsp; &nbsp; &nbsp; &nbsp; &nbsp; ]אב ושלם אעלמתך יאמ[ולאי אנסאן]</span></li>
<li><span lang="he">&nbsp;אן במצר איסמה אברהם בן אסמעיל אלסכנדראני חאג אלעאם הו גארי והו עלי אלאנחראר וה[ו]</span></li>
<li><span lang="he">&nbsp;יערף באלדיבאגי לה אעדאל פי/אל/דאר אלדי פיהא מכזנך יעני מכזן אלכהן ופרח הו עלי אנחראר</span></li>
<li><span lang="he">&nbsp;וכאן מולאי ינפדה א[&nbsp; &nbsp; &nbsp; &nbsp; &nbsp; &nbsp; ]ן ומא פי אלוקת פסח ללתואני ומע הדה אן עסר אנפאדהא ולם תגד</span></li>
<li><span lang="he">&nbsp;אחד מסרע וחאן אכ'ר אלשהו לא תנפד שיי ואלנחאס אדא מן אללה בסלאמתה ביעה ה[ &nbsp; &nbsp; &nbsp; ]</span></li>
<li><span lang="he">&nbsp;פגרה [ו]אסתכברת גיידה חסנה ואללה יבעת להא סוק ואחרץ פי נץ' דינ' וקד שדת עלי אל</span></li>
<li><span lang="he">&nbsp;[בי]ע אלמתאע אלי אן תהמת נפסי ומע תהתמי לנפסי מא תכ'לאת ואללה יעלם חרצי ע[לי]</span></li>
<li><span lang="he">&nbsp;[ &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ומא אחתאג אוכד עליך ולא תבדל דינ' אלרבאעיה אחרץ פי &hellip;.</span></li>
<li><span lang="he">&nbsp;[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] ולך עלו אלראי ואלמוקופה הי עלינא אל....</span></li>
</ol>
                    
                </div>
            
        </section>
    </body>
</html>
