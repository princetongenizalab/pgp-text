
<html>
    <head>
        <title>Hebrew Translation of Letter: T-S 12.335</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.335</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00335/canvas/2">
                    
                    
                    
                        <h3>recto</h3>
                    
                        <ol>
<li>….הנמצא במקום רואה מה שהרחוק אינו רואה. כתבת שתשלח את יתרת הכיסים; אבקש ממך לשלוח אותם אלינו,</li>
<li>אל יישלל ממני חסדך ואל תילקח ממני עזרתך. הודעתיך שהגיעו הכיסים בידי בן שבל, כפי שכתבת במכתבך,</li>
<li>בשלום, וכפי שכתוב בפתקים שלך, והיו נכונים המספר והמשקל והסוגים; כיוצא בזה, משאוי (האריג) הפרסי הגיע בשלום</li>
<li>ומכרתיו לפני בוא האוניות, והיתה מכירה מבורכת; כבר כתבתי לך שהיה פחת במספרם, וזה דבר שלא</li>
<li>הייתי צריך לכתוב לך, אלא שאני סייעתי לכוהן, והוא מסור ומרחם על אחיו, אלוהים יתעלה </li>
<li>ייטיב (את ההפסד?) וייתן לנו על הכול חילופין טובים. מי ששאלת אותי עליו, הוא בטוב ושלום לו; המכתבים יש בהם (דברים על) אסונות(?):</li>
<li>אם נוכל להיפגש נדע ותדע, ייתן לך אלוהים אחרית טובה ויושיעך ויושיענו, וכל ישראל. שאלתי אותו</li>
<li>על החוב בעד שתי כריכות האריגים ואמר: לכם יתרה לחובה ס'; אבל לא נתתי לו, הואילה לתת לו, ייתן לך אלוהים גמול</li>
<li>טוב ואל יימנעו ממני חסדיך; אתה היית סבור שיש טובה בבואך; ניהנה אפוא מטבעך הטוב, וזה אצלי נימוק אמיתי.</li>
<li>כיוצא בזה ההמחאה, שילמתי אותה בשבילך, (על פי) הסכום, והיא מקובלת מכובדת ולמעלה מזה; אל תימנע ממני עזרתך.</li>
<li>כתבת על פרשת השעווה ; דינא דמלכותא דינא, אין בררה. אבקש ממך שלא תפסיק להזכיר (להם) את עניינה</li>
<li>ואלוהים יעזור, ואקווה שאלוהים יעזור (גם) בעניין התמורה בעדה, ואם יתאפשר לך ותקבל אותה אל תשלח אותה, השאר אותה אצלכם, עד שתקבל</li>
<li>מכתב ממני. אקווה שתמכור את המשי, ותשתדל בזה, בדינרים או בשווה דינרים, ללא</li>
<li>דיחוי. האוניות, הראשונה שבהן היא בעוסג' וחלק מהן באלכנאיס, אלוהים יכתבן לשלום, וכל ישראל.</li>
<li>את הנחושת 'פג'רה' (בחתיכות) ארזתי בתוך סל, ועליו רצועת בד אריזה, מחוץ לסל, והוא ארוז בחבלים;</li>
<li>כריכה ובה י"ב חתיכות, ד' לשונות עופרת, וכבר שילמתי את כל ההיטלים בעדם, ואיני חייב דבר חוץ</li>
<li>מט' קיראטים זהב בעד השכירות, ותעודה מ'דאר מאנכ', והיא תגיע אליך במהרה, כי לא יכולתי</li>
<li>לקבלה. אם יתאפשר ותמצא לנכון, הכנס אותם לתוך המשי, כי יש ב'עשרי' י"ד סלים משי, </li>
<li>והסלים אחידים והאריזה אחידה, אולי תעלה אותם לתוך המשי; אם לא, אולי אשאיר פיקדון כנגד התעודה שלהם, עד</li>
<li>שהתעודה תגיע, כלומר תעודת 'דאר מאנכ'; וכבר שילמתי בעד שער רשיד והשירותים וההובלה וכל דבר ....</li>
<li>על זאת, אין לך עוד צורך בכלום (?). אם הכול יגיע בשלום, ויימכר, בחסדי אלוהים, ברצון האל, שמור</li>
<li>את התמורה .... עד שתקבל מכתב ממני, ברצון האל. ההיטל על הכריכה הוא שני דינרים פחות רבע, וכבר</li>
<li>שוחחתי עם האדון אבו אסחק ואמר: קח אותה אל רב' נהוראי. ואילו אתה אומר: כל מה שיאמר הארון אבו אסחק,</li>
<li>ארשום אני בחשבונך; כיוצא בזה, חשבון הכריכה האחרת, נוסיף זו לזו, והזמן ארוך. עם .... </li>
<li>החיים בטובה, לא נשאר דבר שאני עוד צריך לקנות, ברצון האל. מה שנשארתי חייב מן התמורה בעד הלכה, תזכור מבלי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00335/canvas/1">
                    
                    
                    
                        <h3>verso</h3>
                    
                        <ol>
<li>לחזור על החשבון ; חי אלוהים הגדול, איני בודק חשבון, לא אתך ולא עם מישהו אחר,</li>
<li>וכל שכן (אתם); אלא שמבקש אני לדעת כמה אני חייב, ותכתוב לי כמה שווה מה ששלחת, מבלי לחזור (על החשבון).</li>
<li>ואין בזה, אלוהים הוא היודע, משום טרדת הלב, חוץ מהדברים, שאודיעם לך, שמדאיגים אותי והתביעות נגדי. אבקש</li>
<li>מאלוהים שייטיב. ואילו המסורות אינן אומרות כך: אל תעסיק את לבך יותר מדי להשגת</li>
<li>מבוקשך, הוא יביא אותך אל מה שאתה מבקש: בטל, וכו.</li>
<li>אני נשבע באבי, ימצא רחמים, הלוא אני שמח במכתביך, והלוא אני נהנה לקוראם, הלוא (אשעשע)</li>
<li>את נפשי בטובך ובטבעך הטוב, ואיני יכול אף שלא לומר: יהיו, וכו'</li>
<li>כי אמר אחד הצדיקים, אילן, וכו'.</li>
<li>וגם פרח, האוהב אותך, שולח לך את מיטב דרישות השלום ולנתונים להשגחתך דרישות שלום. את הכריכה נשוק ….</li>
<li>בכן(?) היום מבן כלוף, הוא יעלה אותה ברצון רב; הוא נוסע לרשיד, ברצון האל, יכתוב אותו אלוהים לשלום</li>
<li>וכל ישראל, ויביא סילוק טוב לכול, זה לזה ; בשלם. כתוב לי מה</li>
<li>מתחדש בעניין המחירים, ואם יש בקאלוץ פשתים, ואיך העניינים בבוציר, ואם עלה מישהו, </li>
<li>ואם יש שם משהו, ואם ניפטו משהו; עשה זאת בטובך ובחסדך. אוניית הקאצי בן אבי עקיל </li>
<li>שהפליגה מן השאם חזרה אל השאם, כיוצא בזה ה'קארב' של הקאצי בן עמאר מאטראבלס של השאם</li>
<li>חזר אל השאם. והגיע כשכילך 'קארב' הנה ובו שמן, נ' וכמה כריכות (אריגים) פרסיים ו .... </li>
<li>וצימוקים ואריגים; והגיע בנו של הממונה על השוק בצור, והגיעו שני 'קארבים' מלאדקיה והגיעו</li>
<li>.... גם כן, וכל האוניות הן בשלום, כפי שכתבתי לך, יכתבן אלוהים לשלום ....</li>
<li>שם אנשים מן המגרב …. שמועות כזב על שיעור ....; ושלם; הודעתי לך אדוני על אדם</li>
<li>בפסטאט ושמו אברהם בן אסמעיל אלסכנדראני, העולה השנה לרגל; הוא שכני, והוא עומד לצאת; הוא</li>
<li>ידוע (בכינוי) אלדיבאג'י; יש לו משואים בבית אשר בו המחסן שלך, כלומר מחסן הכוהן. פרח עומד לנסוע.</li>
<li>שמא תשלח אדוני .... הזמן אינו מאפשר שהיות והתרשלות; עם זאת, אם קשה עליך המשלוח שלהם ולא תמצא</li>
<li>מישהו היוצא במהרה ויישארו עד סוף החודש, אל תשלח כבר דבר. אשר לנחושת, אם תגיע בשלום, בחסדי אלוהים, מכור אותה ....</li>
<li>(נחושת) 'פג'רה', וביררתי את הדבר, היא טובה משובחת, ישלח לה אלוהים שוק; השתדל להשיג דינרים במזומן. השתדלתי</li>
<li>במכירת האריגים עד כלות הנפש, אבל על אף מאמצי לא הסתיימה המכירה. אלוהים הוא היודע כמה אני משתדל</li>
<li>.... ואין צורך שאזרז אותך; אל תמיר את רבעי הדינרים, השתדל ....</li>
<li>.... ההחלטה בידך וכספי הפיקדון הם לחוכתנו (?) .... </li>
</ol>
                    
                </div>
            
        </section>
    </body>
</html>
