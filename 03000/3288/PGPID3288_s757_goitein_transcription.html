
<html>
    <head>
        <title>Transcription of Letter: T-S 13J18.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00018/canvas/1">
                    
                    
                    
                        <ol>
<li>אשריכם זורעי על כל מים משלחי רגל ה(שור) והח(מור)</li>
<li>אשרי שומרי משפט עושה צדקה בכל עת</li>
<li>אשרי משכיל אל דל ביום רעה ימלטהו ד'</li>
<li>ד' ישמרהו ויחייהו ואשר בארץ ואל ת(תנהו) ב(נפש) א(יביו)</li>
<li>לם יכף ען מולאי בתי דינים שצ ואלגמאעה</li>
<li>ברוכים יהיו חאל אלוקת וצעובתה עלי דוי אל</li>
<li>אקדאר אחרי ואוכד אלצעפא ואלפקרא ואנא</li>
<li>אמראה צעיפה אלבצר לא [אע]רף אלליל מן אל</li>
<li>נהאר ולא נהתדי אדא מש[ . . ] והרב זוגי אלי</li>
<li>אסכנדריה ותרכני ארמלה אלחיאה ופי</li>
<li>רקבתי טפילה בנת ג סנין ונחן גיאעה</li>
<li>עראיה ואין לאל ידינו ולולא אללה תעאלי ואל</li>
<li>שיך אבו עלי שצ אלדי ידכרנא פי בעץ</li>
<li>אלאוקאת למא כאן לנא חאל וקד שכית</li>
<li>חאלי אלי אללה ואלי אלגמאעה ברוכים יהיו</li>
<li>אן ינטרו פי חאלי קבל אן אמות גועא</li>
<li>לעל יולפו לי שי אסתתר בה ושכרם</li>
<li>כפול מן השמים ושלומם [לעולמי] עד</li>
</ol>
                    
                        <h3>Right margin, perpendicular line.</h3>
                    
                        <ol>
<li>זוגה מעאני אלדי הרב</li>
</ol>
                    
                </div>
            
        </section>
    </body>
</html>
