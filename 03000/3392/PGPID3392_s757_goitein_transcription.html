
<html>
    <head>
        <title>Transcription of Letter: T-S 13J27.15 + T-S 8J13.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.15 + T-S 8J13.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00015/canvas/1">
                    
                    
                    
                        <h3>T-S 13J27.15, recto</h3>
                    
                        <ol>
<li>בש רח . . . . . תוחלת ממשכה מתלה לב . . . . אצגר אלממאליך אליה בר נסים נע</li>
<li>יקבל אלארץ בין ידי אלמגלס אלסאמי אלאגלי אלמולוי אלאכמלי אלאפצלי</li>
<li>ואלורעי אלטאהרי אלמחתרמי כב גק מרי ורבי עטרת ראשנו צבי</li>
<li>תפארתנו שלה תפארת החכמים השם הטוב נרו ברכ גק מרי</li>
<li>[ור]בי יצחק תנצבה וינהי אן אלממלוך קד כתב לכם כתבא</li>
<li>[כ]תירה ולם יצלני גואב ואחד מנהא ובקית //פיה// לו אטלעתם עליהא אכ</li>
<li>וכתרתם לי אלמות וראיתם לי דלך באלאצאפה אלי מא אקאסיה סעאדה</li>
<li>כאמלה ובקית איצא מתחירא פי אלסבב אלמוגב לאנקטאע כתבכ[ם</li>
<li>יא סידי אמא תעלם אני קד רכנת אליכם ואסתנדת אלי גהתכם</li>
<li>ואעתמדת עלי אללה תם ע[ליכ]ם ו[ . . . . . . . . . . . . . . . . . . . . ] אלי [ . . .</li>
<li>אלדי פי אסכנדריה ופי בלד . . לול[א] אגתבאטי בכם ובצחבתכם</li>
<li>מא עזמת עלי אלאקאמה ענדכם הדה אלקטעה מן אלסנין ומא</li>
<li>אעלם אלסבב ולמוגב להדא מא הו יא סידי אדא פעלתם אנתם</li>
<li>הדא פאלי מן אסתנד ואלי אי גהה אקצד לי אליום ד שהור מא</li>
<li>וצלני מנכם לפטה ואחדה וגמלה מן גמלה מא וצלני מנך</li>
<li>גואב כתאב ואחד ממא בעתת לך וקד סאלת//כם// אן תכברני</li>
<li>באחואלך ואחואל גמיע ביתכם ובית רבי חננאל יר הו ובית</li>
<li>אלריס לאן כלמא נסמע אן אלמרץ פי אלפצל כתיר גדא ולם</li>
<li>יצלני מן ואחד מנכם כתאב מא יבקי לי עקל ולא //רוח// פואללה</li>
<li>יא אכי אלדי לא יחלף באעטם מנה מן יום אן ערפת נפסי אלי</li>
<li>הדא אליום מא קאסית אמר מן הדה אלאיאם לאן מא ענדי מן</li>
<li>נזל מנזלה אכותי ואלי עלי אלחקיקה סוא אנתם ול[נ] ל[ . . .</li>
<li>מן אטלעת עלי באטן חאלי סואכם וכיף יכון [ . . . . . . . . . . . . . .</li>
<li>מדת עלי הדה אלמדה אלטוילה ולם אבצר מנכם כתאב ואחד</li>
<li>מע תואתר הדה אלאכבאר באלאמראץ אלדי פי מצר לא מנכם</li>
<li>ולא מן בית רבי חננאל וכלמא גא אחד יכבר בכתרה אלאמראץ</li>
<li>ולם יצל מעה כתאב מן ואחד מנכם לחקני וסואס ופכרה</li>
<li>ותחדתני נפסי באשיא אסתעיד באללה מן חדותהא לאן מא</li>
<li>בקית אליום אעד נפסי אלא ואחדא מנכם וקד כנת כדלך ענדך</li>
<li>קבל אן אתאהל ולא סימא וקד תאהלת ותעלם [ . . . . . . . . . . .</li>
<li>ותתחקק אן מא פעלת דלך אלא לתטול אקאמתי ע[ . . . . . . .</li>
<li>ילחקני מלל מן אלגרבה ותכף כלפתי עלי אלנאס [ . . . . . . . . . .</li>
<li>יטול שרחהא פי הדא אלמכאן ותעלם אנת א[ . . . . . . . . . . . . . .</li>
<li>. . . . . . ]אן מא סא[ . . . . . . . . . . . . . . . . . . . . . . . . . . . . . . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00027-00015/canvas/2">
                    
                    
                    
                        <h3>T-S 13J27.15, verso</h3>
                    
                        <ol>
<li>פנחב מן פצל אללה תעאלי ומן פצלך אן סאעה וקופך עלי הדא אל</li>
<li>כתאב תכתב לי כתאב בגמיע אחואלך לאני שדיד אלשוק אליך</li>
<li>גדא ותעלמני מא כאן מן אלשיך אבי אלגית בתפציל לאני [ . . .</li>
<li>מנכד לאן מא עלמת לה כבר ותעלמני אן כאן קבצ[וך . . . . . .</li>
<li>אלדין אשתרית להם חואיגהם שי ואן לם יקבצוך שי א . . ת עלי</li>
<li>תוצילה אליך [ . . . . . ]ת ותחזק פי הדא אלאמר פאנה אוכד חואגה</li>
<li>ענדך אעני כתאבה אלכתאב [אלי] פי חאל לא אטיק אצפה</li>
<li>ונעלם [ . . . . . . . . . . . . ] אקע עלי אלטלוע אלא כתבכם לאן</li>
<li>מא מנהא לי טלוע אל [ . . . . ו]צול כתבכם אלדין הם גואב</li>
<li>כתבי ותעלמוני כל מא סאלתה מנכם וקד כתבת איצא</li>
<li>לרבי יר . . ולר חיים נרו כתבא ולם יצלני גואב ואחד</li>
<li>מנהם פנחב מן אללה ומנך אן תעלמני פי כתאבך</li>
<li>אחואלהם ותעלמני אלסבב אלמוגב להדא ומא כאן //מן// אלשיך</li>
<li>אבי אלגית ותבלג אלמולי אלאגל אלארפע אלשיך אבי אלעלא אלפי</li>
<li>שלומות באחסן מן הדה אלעבארה ותסאלה אן כאן וצלה אל</li>
<li>מלחפה וכדלך אלמולי אלאגל אלאכרם אלארפע כב גק מרי</li>
<li>ורבי ישועה שצ ואלשיך אלאגל אלאעז אלאחב אלאוד אבי אל</li>
<li>מגד אלפי שלומות ותקול להם מיני לקד עז עלי אלדי</li>
<li>סמעת ראי . . . . פי אלעמאים חתי תאכרוא אלי אלאך ו.</li>
<li>. . . . . . . ]ם מן אל . . . . אנמא . . . לעל . . אנפע . . . .</li>
<li>. . . . . . ] לה אי שי טלבה [ . . . . . . . ]א אעלמני לאן</li>
<li>פ . . . ם ענדי וכדלך תבלג אלמולי אלאגל אלארפע אלאעלי</li>
<li>אלאכרם בר אלעזר אלמופק //אלפי שלומות// ותקול לה אן אלמקט/ע/ אלסראגי</li>
<li>אלדי אשתרית לה צו דר מא כרג ינפע אללה בה וקד אשתרית</li>
<li>לה מקטעא אכר קכ //דרהם// אשתראה לי אלשיך אברהם בן טאהר</li>
<li>. . . . . . . . . . . . ]דאך ולם אגרם פיה שי ואלבקיאר ואלמקטע</li>
<li>. . . . . . . ]ן מא עאקהם אלא מן אתק בה ואן כאן [ . . . . . .</li>
<li>. . . . . . . ]הם מעי וכדלך תבלג אלמולי אלאגל אלאעלי</li>
<li>. . . . . . . . . ] אלעאלם כב גק מרי ורבי ישועה נרו ב[ . . . . . . . .</li>
</ol>
                    
                        <h3>verso, top margin, parallel lines written upside down. Address.</h3>
                    
                        <ol>
<li>יצל אלי אל]שיך אלאגל אלאעלי אלאכמל [</li>
<li>אל]רחום אבו סחאק [</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00013-00002/canvas/1">
                    
                    
                    
                        <h3>T-S 8J13.2, recto</h3>
                    
                        <ol>
<li>פאר] קת אהלי ווטני אלא לעל</li>
<li>ע פעה עלי אלנפס אלדי צדית וטל ת מן מ</li>
<li>ולא תקדר יא סידי אלא אני מן עדה אלמ פלמא ע</li>
<li>קלבי לתערף אכבארכם פירגב מן אללה תעאלי ומן פצלהא</li>
<li>אן תכתבוא לי כתאב בגמיע אחואלכם ואחואל ביתכם</li>
<li>ובית] רבי חננאל יר הו ובית אלריס אלאעטם ולא תמסך דלך</li>
<li>יא אכי לא אעלם לנפסי דנבא דנבתה ל[</li>
<li>פאן כנתם תעלמון לי דנבא פנחב מן אללה [</li>
<li>אלגפראן ולא תואכדוני בה פאין מרותכם אלגזילה [</li>
<li>אלותיקה וטבאעכם אלפאצלה ואביתכם אלטאהרה ואל</li>
<li>ממלוך איצא גריב בעיד אלוטן אן לם תחתמלוה</li>
<li>פאלי מן יסתנד והו קד //אנצאף // אליכם וחסב על</li>
<li>ואללה מא אעלם לנפסי דנבא דנבתה עלי</li>
<li>פכם הדא אלעתאב וליס דנב וכם דא אלאעתדאר</li>
</ol>
                    
                </div>
            
        </section>
    </body>
</html>
