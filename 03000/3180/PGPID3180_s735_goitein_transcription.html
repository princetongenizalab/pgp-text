
<html>
    <head>
        <title>Transcription of Letter: T-S 12.56</title>
    </head>
    <body style="max-width: 860px; margin: auto">
        <h1>Transcription of Letter: T-S 12.56</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/3180/iiif/canvas/1/">
                    
                    
                    
                        <ol>
<li>בשמרח</li>
<li>ברכה וישועה ומנוחה להרגיעה לחמודינו וחביבינו</li>
<li>אבו אסחק // הכהן // הפרח הטוב יברכהו אלהינו ויפרהו וירבהו</li>
<li>בר מור שמואל הזקן הכהן סט אעלמך ואלדי אננא כתירין</li>
<li>//אלוחשה מנכם// וכתירין אלשוק ואל[אר]תיאח נחוכ/ם/ אל[לה תע] יקארב [אל]</li>
<li>אגתמ[אע ו]קד אשתגל קלובנא כיף קטעתם כתבכם ע[נא]</li>
<li>ומא עלמנא לאי סבב וקד סמענא ען סידך מן גמעתין</li>
<li>אנה כארג ענדנא ומא צח אלקול וקאל לנא איצא אלשיך</li>
<li>אבו סרור אנה כארג ען סידך ונבעת לך אלדנאניר</li>
<li>אלעדל כרי אלבית לאנה אלעדל פי הדא אלשהר כארג</li>
<li>מן אסכנדריה יגי ענדנא פי מניה זפתי ואנא אשתגל</li>
<li>קלבי מן הדה (!) אלאמר ואללה תע יעיננא פי אמורנא ונחן</li>
<li>מהניין לכם //כלכם// [ . . . . . ב]אלמועד אלפורים אלשריף ומי שעשה</li>
<li>נסים לאבותינו בימי]ם ההם בזמן הזה הוא יעשה</li>
<li>עמנו ועמכ]ם ניסים וגבורות והם מסתחשין מנכם</li>
<li>. . . ] . א כתיר ומפתקדין לכם ולעמתך סת אבו אלמנא</li>
<li>[כ]תיר ואם גאלב וג[מי]ע אחבאבנא ותכצו בסלאם</li>
<li>אלכתיר לאלשיך אבו אלפרג אלצאיג (!) ותהניה עני בהדא</li>
<li>אלמועד ואיצא לשריכה אלשיך אבו אלכיר וולאדה ושלומכם</li>
<li>[יג]דל ואל ידל</li>
</ol>
                    
                        <h3>Right margin, diagonal lines written upside down.</h3>
                    
                        <p>[ . . . . . . . . . . . . . ] בקי מן כרי אלב[ית . . ] | דרהם ואו[ . . . . . . . . . . . . . ] | ויעידה פי וסטה ושלו[ם | ונחן מנתטרין לה | בעת (!) כתבתי הדה | אלרקעה וצל אלינא כתבך | ידכר אנך מולתת | ואשתגל קלובנא כתיר | ונחן ננתטר אלאגתמע (!) | יום ביום ואלדי דכרת | לאגל אלשוקה לא עדמת | הימתך</p>
                    
                        <h3>Top margin, diagonal lines written upside down.</h3>
                    
                        <p>קד אנפדת מע | אברהים וגאני חאג [ . . . . ] | פאמא מא דכרת ל[ . . . ] | מנצור בן תמתל (תמתאל=) [אל ] | אבזארי גאנא ההנ[א] | ומעה נחו מאיתין דרהם | ומקלה חדיד והו גאזל | ענדנא חתי קאם וקמר | מע הבה אלפוקאעי</p>
                    
                </div>
            
                <div data-canvas="https://geniza.princeton.edu/documents/3180/iiif/canvas/2/">
                    
                    
                    
                        <h3>Verso.</h3>
                    
                        <ol>
<li>. . . . . ] אלמאיתין דרהם ואבאע אלמקלה וקמר בה ואבאע מנדיל</li>
<li>כאן לה באעה וקמר בה ולם יבקא [[ע]] מעה סוא אלכסה [[פו]]</li>
<li>חתי אכרג אלכסה איצא אבאע וקמר //בה// וצאר אלנאס יקולו</li>
<li>. . . . . . ] אלדי ענד אלדיין יקאמר וצאר לנא מעה שנאעה</li>
<li>. . . . . ] מן אלנאס חתי אטרדתה מן אלבית וקלת לה אחצר</li>
<li>. . . . . . . . . ת]דכל ענדי ולולא כאן לה ענד צהרי עשרים</li>
<li>. . . . . . . . . . . . . . . . . ] אפתק (!) אלכסה ואסתכלצנא לה</li>
<li>מן אצחאב[ . . . . . . . . . ]ן עשרה דראהם וכאן ענאן אחרמה</li>
<li>ואחרמהם פלו גלס יום אכר //כאן//יאכאדה אלסלטאן יספעה באל</li>
<li>נעל חתי יאכד אללה מנה חק אלשבועות אלכאדבה ושלום</li>
<li>פאמא מא דכרת לאגל בן כלף אננא [[דאע]] דעאינא מע אלצעפא</li>
<li>כדב והו משלם רעה תחת טובה ומא חצר ענדי אלא תלתה</li>
<li>ארבעה דפעאת ומא ביננא אלא אלפראנסה ודפעה אכרי [[חצר]]</li>
<li>חצר מע אלזריז ואברהים בן אלאזהר ואכוה אברהים אלחזן ושלום</li>
</ol>
                    
                        <h3>Right margin, perpendicular lines.</h3>
                    
                        <p>[ק]אל לי מא א[ . . . . . . . . . . . . . . . ] תאכד לי מן אלשיך ואחדה פאכד לה מנה נצף דינ ואכדת לה איצא פצה</p>
                    
                        <h3>Bottom margin, straight line in same direction as main text.</h3>
                    
                        <p>מן מכאן אכר [ . . . . . . . . . . . . . . ] מא יגי מן גנס האולי אלא . א . יגיע אל אבוסחק // כהן// אלצאיג חמודינו בר</p>
                    
                        <h3>Middle of page, straight lines written upside down. Address.</h3>
                    
                        <p>מור שמואל הכהן סט [אבר]הם ברבי שבתי תנצבה שואל בשלומם</p>
                    
                </div>
            
        </section>
    </body>
</html>
