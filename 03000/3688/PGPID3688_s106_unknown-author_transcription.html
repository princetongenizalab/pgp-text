
<html>
    <head>
        <title>Transcription of Letter: T-S 8J23.22</title>
    </head>
    <body style="max-width: 860px; margin: auto">
        <h1>Transcription of Letter: T-S 8J23.22</h1>

        <p>[unknown source]‎ (in Judaeo-Arabic).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00023-00022/canvas/1">
                    
                    
                    
                        <ol>
<li>סלם אללה תעלה ורחמתהו וברכתהו וזכת</li>
<li>חיתהו מן מחבך בעד ש מסלם עליך וסעא</li>
<li>וסעא איחנא מא ענדנא שר גיר וחשכם</li>
<li>ואנדר פי וגהכום וסעא אללה יעלם כיף</li>
<li>גא ראובן אלמשומד וקאלי אלי אנזר(?)</li>
<li>ענד זנדון צבי מא פרחת אלא קד אילי</li>
<li>אנזר(?) ענדי ואלא ענד [[מס]] מחסונא ולא</li>
<li>כונת אלא פי קהרא חתא קאלי מא נשרח</li>
<li>אלא קלבי ולא פרחת אלא סגיא ומחסונא קד</li>
<li>אילי כאן ענדהום ואללה יגעלו מן ולד אלחיא</li>
<li>ויאכוד עמר עמו ויפרחכום אללה ביה</li>
<li>ואסלם עלא אלולדה ואללה יסברה ולמות</li>
<li>עלא כל רקבא מא תמא חד יעיש ואללה ירחמו</li>
<li>אסלם עלא גריבא ועלא מסעוד ורחמין</li>
<li>סגיא תסלם עלא אמך וגריבא כתיר ותקולה</li>
<li>א]בעת לי מן פאך מליח ולחואיג אילי בעת</li>
<li>מעא אר.ץ וצלונא רוז ומלח ותום ושמע</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00023-00022/canvas/2">
                    
                    
                    
                        <h3>verso</h3>
                    
                        <ol>
<li>וחבעזיז וקולת פי לכתב אילי תעטיה ד נצף</li>
<li>עטיתו ד ונוצין גראה ואבעת לכם שוית</li>
<li>סמך ושויתי כורת וכתב אלכתב יסלם עליךום(!)</li>
<li>בסימן טוב אלוד עליכום ויגעלו אללה מן ולד</li>
<li>אלחיא ואסלם עלא כלתי ועלא עמי זגדון וכלתי</li>
<li>גריבא באמת מא פרחת ביה אלא קד ולדתו</li>
<li>אומי ואללה יגעלו מן ולד אלחיא ויאכוד עמר</li>
<li>עמו ואסלם עלא כויא מסעוד ויסתיר</li>
<li>ועלא עמי רחמין ומרתו ואמה ועלא</li>
<li>מולנא וזוגה ואסלם עליכום כבר וסגר</li>
<li>ושלום</li>
<li>מן מן מן עמרם אילא סלם אללה תעל</li>
<li>הוא</li>
<li>מן עמרם אילא זגדון מן</li>
<li>אבגד א אבגד</li>
<li>אאבא אבגד אא</li>
</ol>
                    
                </div>
            
        </section>
    </body>
</html>
