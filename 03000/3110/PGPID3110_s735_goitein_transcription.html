
<html>
    <head>
        <title>Transcription of Letter: T-S 12.250</title>
    </head>
    <body style="max-width: 860px; margin: auto">
        <h1>Transcription of Letter: T-S 12.250</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00250/canvas/1">
                    
                    
                    
                        <ol>
<li>כתאבי אליך יא סידי וריסי אטאל אללה בקאך ואדאם סלאמתך וסעאדתך ונעמאך וכאן לך ול[יא ונאצרא</li>
<li>פי גמיע אמורך וכפאך אלאסוא לעשרה איאם בקין מן אב ען שוק שדיד פי אלנפס [אסאל אללה אן ימן</li>
<li>אלגמע בך עלי סלאמה ועאפיה פאנה אלקאדר אלרחים תקלת עליך יא סידי למא נעלם מן ש[גלך אנפדת</li>
<li>אליך יח רטל לאסין ונצ כאנת ענדי אשיר עלי בתוגיההא פי רזמה כלטה לך ולבני עמך אדי(!) מן [אללה אל</li>
<li>סלאמה נחב מנך ביע . ל . . . . . . . . והי פי מכדה גמלתהא רטלין ורבע רזמה מן א . . נחב נחב עזלהא</li>
<li>וקת אלביע לילא תסמג אלבקיה והו לאסין חסן גמעתה הון עלי ידי ותשתרי לי באלתמן מן אלאסקאט</li>
<li>ממא תראה צלאח מע גמלה מתאע שיכי או פי גמלתך כיף מא סהל ותגיב דלך אן שא אללה [אללה</li>
<li>יגמענא בך סאלם מעאפא וקד וצל לך אלסנה אלסדס אלדי מענא פי אלניל ואלנשאדיר [וכאן גלאם</li>
<li>לאבי סהל עטא בן עמך קבץ לי דלך ווגהה וואלדי בספאקץ עאד ללאן לם יתכלץ מן תם ואסתכרת [אללה</li>
<li>אלעלאוה אלנשאדר מ . . . וקבצת אלתמן לתאכידך עלי ואלדי פי רגוע מא יכצך ואלדי בעת עב מן בסער</li>
<li>מכתלף יח יח ונצ וג . להא בעד אלגעל מן אלדרה אלף שצא ובקי בקיתהא . . לד מן חסבתהא עלי נפסי סער</li>
<li>אקצא מא בעת וג . להא ששכט ובקי דקאק ו ארטאל ונצ אביע סער ז אלרטל צח מה יכון גמלתהא</li>
<li>אלפין סה ובעת אלקפץ ד דרה דפעת מן דלך [[אל]]תלתה ששצ דרה אלי אבי אסחק ברהון בן עמך [פאשתרי</li>
<li>חריר מע גמלת מאלך וקדמת מן ענדי עלי אלניל מן קבל וצולה כ דינר תזיד קירט ונצ אשת[רי חריר</li>
<li>איצא אבי אסחק ווגהה מן מדה שהר ודאך אלאן אן שא אללה קד וצל אליך ואלניל נצברו בה אלי וצול קאפלה . . [ . .</li>
<li>אלי אלשתא יבאע אלביע אל . ו . ב אן . . . . והו יסוא אליום אלף קק אלקנטאר עלי מא קאלו לי ונחן פיה אללה אמרה</li>
<li>ופי אלגמיע אל . . . אללה יופקך וילהמך למא פיה אלרשד ואלצלאח וקד קדם ואלדי אליך אלסנה מ[פי אל</li>
<li>מראכב מן אלמהדיה ולנא נחן איצא מתלהא וקד דורהא ללמהדיה לאגל גלא אלכרא בספאקץ [ואסתכאר</li>
<li>אללה וכתב לאבי אברהם אסחק בן יעקב(!) יתולא וסקהא פי ארוג מרכב אן יגד אללה יזין אלגמיע באלס [לאמה במנה</li>
<li>ואחסאנה ואלדאר בכיר ופי אחסן חאל בעד אלמציבה אלדי גראת עלי אלטפלה והם מתעזיין אללה יחסן להם</li>
<li>אלעוץ בבנים זכרים ולא יוקפך אבדא עלי מכרוה ומא אחתאגוה אלסנה מן אלנפקה אנא נעטיהם מן אלבאקי</li>
<li>לך מא יכצך פי אלניל ולדלך אוקפתה ולזם אלניל ואלנשאדר מונ דינרין יז דרה מונה הי מו . . .</li>
</ol>
                    
                        <h3>Right margin, diagonal lines written upside down.</h3>
                    
                        <p>איצא עלי ניל לפתק . מן גמ . | אעלמתך סידי דלך קראת עלי | כאצתך אלשריפה . פצל ל . [ . וכל מן תשמלה ענאיתך | אלסלאם וכל מן סאל ענא | אלסלאם ועקב שלום | וזנת עלי אלמכדה אללאסין ו דרה אלדי ילזמהא | ע . . . . . . . . . . .</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00250/canvas/2">
                    
                    
                    
                        <h3>Verso.</h3>
                    
                        <p>לסידי וריסי אבי אסחק ברהון בן צאלח ננ תיהרתי מן נסים בר ברכיה ישע רב</p>
<p>בקאה ואדאם סלאמתה וסעאדתה וגאמעה</p>
                    
                </div>
            
        </section>
    </body>
</html>
