ע׳׳א:


מכתבי אליך, אדוני וראשי, ייתן לך אלוהים אריכות ימים ויתמיד את שלומך ואת אושרך ואת חסדיו לך, ויהיה לך מגן
כבל ענייניך וימנע ממך רעות, (נכתב) בכ׳׳א באב. אני מתגעגע מאוד …. (יקרב אלוהים את)
פגישתי עמך בשלום ובבריאות, שהלוא הוא בעל היכולת הרחום. הטרדתי אותך, אדוני, על פי הא שידוע לי מן …. (שלחתי)
אליך י׳׳ח וחצי רטל (משי) ׳לאסין׳, שהיו אצלי ויעצו לי לשולחם אליך בתוך כריכה, בשותפות בינך ובין בני דודך. אם יעניק אלוהים (את בואה)
בשלום רצוני ממך ….; היא בתוך עטיפת בד ובסך הכול הם שניים ורבע רטלים, כריכה בינונית. רצוני כי תפריד אותה
בעת המכירה, כדי שהשאר לא יושחת; זה ׳לאסין׳ טוב שהשגתיו כאן על ידי. תקנה לי בתמורה תבלינים,
מה שתמצא לנכון יחד עם כלל הסחורות של אדוני או שלך, כפי שיתאפשר ותביא זאת, ברצון האל ….
שאפגוש אותך שלם ובריא. הגיע אליך השנה החלק שהרווחנו בניל ובנשדור ….
לאבו סהל עטא בן דודך; תגבה אותו בשבילי ושלח אותו. אבי הוא בספאקץ, חזר ועד עכשיו לא השתחרר משם. ביקשתי את חסדי אלוהים ושלחתי את
ה׳עלאוה׳ של הנשדור …. וקיבלתי את התמורה כי אתה לוחץ על אבי שיחזיר לך את המגיע לך. ומכרתי ע׳ …. מן במחירים
שונים, י׳׳ח, י׳׳ח וחצי, והסכום המשוער של הדרהמים: (נכנסו) מזה, אחרי התשר, אלף ושצ׳׳א ונותרה יתרה …. ל׳׳ד מן, חישבתי …. מחיר ….
הכי הרבה במכירה, והסכום המשוער ששכ׳׳ט ונשארו הקטנים, ו׳ רטלים וחצי, נמכרו במחיר ז׳ הרטל, והסכום מ׳׳ה, יהיה סך הכול ….
אלפיים ס׳׳ה. מכרתי את הארגז בר׳ דרהם. מזה שילמתי שליש, שש׳׳צ דרהם, לאבו אסחק ברהון בן דודך ….
משי, יחד עם כל סכום כספך ושילמתי בעד הניל מראש מכספי, בטרם הגיע, כ׳ דינר וקיראט וחצי וקניתי ….
גם אבו אסחק, והוא שלח אותו זה חודש, וברצון האל כבר הגיע דבר זה אליך; אשר לניל, נחכה לתשלום עד שתגיע השיירה ….
עד החורף, כי אז תימכר, מכירה טובה, ברצון האל. הוא שווה היום אלף ק׳׳ק הקנטאר, לפי מה שאמרו לי, ואנחנו …. תודה לאל ….
ובדרך כלל הכול כשורה. אלוהים יצליחך וייתן בלבך דברים הגונים ומוצלחים. אבי בא אליך השנה מן ….
אוניות ממהדייה, וגם לנו כמותן, וכבר הפנו אותו למהדייה, בגלל יוקר השכירות בספאקץ …. תודה
לאל; והוא כתב לאבו אברהים אסחק בן יעקב והפקיד בידו את טעינתה באונניה הראשונה שיוכל להשיג, אם ימצא. אלוהים ייפה הכול בשלום ….
ובטובתו. המשפחה שלומה טוב כפי שאפשר אחרי האסון שעבר על הילדה, והם מתנחמים, אלוהים ייטיב להם
את השבת האבדה, בבנים זכרים; ואל יעמידך לעולם לפני מה ששנוא עליך. את ההוצאות שהיו זקוקים להן השנה, אני אתן להם. היתרה
לזכותך בעד הניל –– ולזאת עיכבתי אותו –– הניל והנשדור מזכים אותך …. י׳׳ז וי׳׳ה דינר, מזה הוצאות טיפול ….
