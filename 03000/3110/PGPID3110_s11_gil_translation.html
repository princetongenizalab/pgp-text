
<html>
    <head>
        <title>Hebrew Translation of Letter: T-S 12.250</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.250</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00012-00250/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">מכתבי אליך, אדוני וראשי, ייתן לך אלוהים אריכות ימים ויתמיד את שלומך ואת אושרך ואת חסדיו לך, ויהיה לך מגן</span></li>
<li><span lang="he">כבל ענייניך וימנע ממך רעות, (נכתב) בכ׳׳א באב. אני מתגעגע מאוד …. (יקרב אלוהים את)</span></li>
<li><span lang="he">פגישתי עמך בשלום ובבריאות, שהלוא הוא בעל היכולת הרחום. הטרדתי אותך, אדוני, על פי הא שידוע לי מן …. (שלחתי)</span></li>
<li><span lang="he">אליך י׳׳ח וחצי רטל (משי) ׳לאסין׳, שהיו אצלי ויעצו לי לשולחם אליך בתוך כריכה, בשותפות בינך ובין בני דודך. אם יעניק אלוהים (את בואה)</span></li>
<li><span lang="he">בשלום רצוני ממך ….; היא בתוך עטיפת בד ובסך הכול הם שניים ורבע רטלים, כריכה בינונית. רצוני כי תפריד אותה</span></li>
<li><span lang="he">בעת המכירה, כדי שהשאר לא יושחת; זה ׳לאסין׳ טוב שהשגתיו כאן על ידי. תקנה לי בתמורה תבלינים,</span></li>
<li><span lang="he">מה שתמצא לנכון יחד עם כלל הסחורות של אדוני או שלך, כפי שיתאפשר ותביא זאת, ברצון האל ….</span></li>
<li><span lang="he">שאפגוש אותך שלם ובריא. הגיע אליך השנה החלק שהרווחנו בניל ובנשדור ….</span></li>
<li><span lang="he">לאבו סהל עטא בן דודך; תגבה אותו בשבילי ושלח אותו. אבי הוא בספאקץ, חזר ועד עכשיו לא השתחרר משם. ביקשתי את חסדי אלוהים ושלחתי את</span></li>
<li><span lang="he">ה׳עלאוה׳ של הנשדור …. וקיבלתי את התמורה כי אתה לוחץ על אבי שיחזיר לך את המגיע לך. ומכרתי ע׳ …. מן במחירים</span></li>
<li><span lang="he">שונים, י׳׳ח, י׳׳ח וחצי, והסכום המשוער של הדרהמים: (נכנסו) מזה, אחרי התשר, אלף ושצ׳׳א ונותרה יתרה …. ל׳׳ד מן, חישבתי …. מחיר ….</span></li>
<li><span lang="he">הכי הרבה במכירה, והסכום המשוער ששכ׳׳ט ונשארו הקטנים, ו׳ רטלים וחצי, נמכרו במחיר ז׳ הרטל, והסכום מ׳׳ה, יהיה סך הכול ….</span></li>
<li><span lang="he">אלפיים ס׳׳ה. מכרתי את הארגז בר׳ דרהם. מזה שילמתי שליש, שש׳׳צ דרהם, לאבו אסחק ברהון בן דודך ….</span></li>
<li><span lang="he">משי, יחד עם כל סכום כספך ושילמתי בעד הניל מראש מכספי, בטרם הגיע, כ׳ דינר וקיראט וחצי וקניתי ….</span></li>
<li><span lang="he">גם אבו אסחק, והוא שלח אותו זה חודש, וברצון האל כבר הגיע דבר זה אליך; אשר לניל, נחכה לתשלום עד שתגיע השיירה ….</span></li>
<li><span lang="he">עד החורף, כי אז תימכר, מכירה טובה, ברצון האל. הוא שווה היום אלף ק׳׳ק הקנטאר, לפי מה שאמרו לי, ואנחנו …. תודה לאל ….</span></li>
<li><span lang="he">ובדרך כלל הכול כשורה. אלוהים יצליחך וייתן בלבך דברים הגונים ומוצלחים. אבי בא אליך השנה מן ….</span></li>
<li><span lang="he">אוניות ממהדייה, וגם לנו כמותן, וכבר הפנו אותו למהדייה, בגלל יוקר השכירות בספאקץ …. תודה</span></li>
<li><span lang="he">לאל; והוא כתב לאבו אברהים אסחק בן יעקב והפקיד בידו את טעינתה באונניה הראשונה שיוכל להשיג, אם ימצא. אלוהים ייפה הכול בשלום ….</span></li>
<li><span lang="he">ובטובתו. המשפחה שלומה טוב כפי שאפשר אחרי האסון שעבר על הילדה, והם מתנחמים, אלוהים ייטיב להם</span></li>
<li><span lang="he">את השבת האבדה, בבנים זכרים; ואל יעמידך לעולם לפני מה ששנוא עליך. את ההוצאות שהיו זקוקים להן השנה, אני אתן להם. היתרה</span></li>
<li><span lang="he">לזכותך בעד הניל –– ולזאת עיכבתי אותו –– הניל והנשדור מזכים אותך …. י׳׳ז וי׳׳ה דינר, מזה הוצאות טיפול ….</span></li>
</ol>
                    
                </div>
            
        </section>
    </body>
</html>
