
<html>
    <head>
        <title>Transcription of Legal document: T-S 12.694</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.694</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00694/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתימין חתמות ידנא לתתא כן הוה בחדש שבט דשנת אלפא וארבע מאה וחמשין שנין</li>
<li>לשטרות בפסטאט מצרים דעל נילוס נהרא מותבה רשותיה דאדוננו מצליח הכהן ראש ישיבת גאון יעקב יהי שמו לעולם</li>
<li>אתת לקדמנא דלאל בת מחבוב בתר דאישתמודענוהא ואמרת לנא הוו עלאי שהדי וקנו מיני מעכשיו וכתובו וחתומו עלאי</li>
<li>בכל לישאני דזכואתא והבו לה לריני(?) בת יצחק איתתיה דמ אברהם בן יהודה למיהוי בידה לזכו ולראייה לאחר היום</li>
<li>מחמת דבצבו נפשי כדלא באונס ולא במרע ולא בשגו ולא בטעו ולא בשלו אלא בליבא שלמא ובדעתא שלמתא קא מודינא</li>
<li>קדמיכון דנסיבית וקבילית ואישתלמית מיניה ארביסר דינרי דדהבא ופלג דינר טאבי בחירי במתקאלא דששדנג</li>
<li>ודלך בעד מא אכד אלואסטה אלדי כאן ביננא דינאר אכר ואבעתה א בדלך גמיע אלרבע //מן אלדאר// אלדי לי ומלכי וחוזי אלמכתוב לי פי כתובתי</li>
<li>מן גמלה אלדאר והדה אלדאר באלפסטאט באלראיה פי אלסקע אלמערוף באלסוק אלכביר והי שארעה עלי אלטריק אלמסלוך פיה פי</li>
<li>סוק אלכביר ואלי אלקאלוץ ואלי אלסריה ואלי דרב עמרה וטריק תגיב ונאחיה אלמצאצה ומסלוך מנה איצא אלי במוגה</li>
<li>והי טרק שתי מתצל בעצהא בבעץ ויגמעהא וישתמל עליהא חדוד ארבעה אלחד אלאול והו אלקבלי ינתהי אלי אלדוירה</li>
<li>אלבאקיה פי מלך ופיה ישרע אלצלע אלמשתרך אלמדכור פיה אלי אלח/ו/אנית אלכראב אלמערופה באליהוד</li>
<li>ואלחד אלתאני והו אלבחרי ינתהי אלי אלפנדק אלמסתגד אלאנשא אלמערוף ואלחד אלתאלת והו אל</li>
<li>שרקי ינתהי אלי ברג מן בראג קצר אלרום ויערף בקצר אלשמע והדא אלברג יערף בכניסה אליהוד ואלחד אלראבע והו אל</li>
<li>אלגרבי ינתהי אלי אלטריק אלמסלוך מנה אלי אלמואצע אלמדכורה לעיל אלפאצלה פי מא בינהא ובין אלדאר אלתי הנאך</li>
<li>ופיה ישרע באבהא ובאבא חואניתהא בחדוד גמיע מא וקע עליה הדא אלביע אלמדכור משאע גיר מקסום וגמיע</li>
<li>חקוקה אלדאכלה פיה ואלכארגה ענה</li>
</ol>
                    
                </div>
            
        </section>
    </body>
</html>
