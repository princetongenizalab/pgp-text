
<html>
    <head>
        <title>Transcription of Letter: T-S 8J16.31</title>
    </head>
    <body style="max-width: 860px; margin: auto">
        <h1>Transcription of Letter: T-S 8J16.31</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00031/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאכי וסידי אלעזיז עלי אטאל אללה בקאך ואדאם סלאמתך</p>
</li>
<li>
<p>וסעאדתך מן בוציר ען סלאמה ונעמה ושוק אליך קרב אללה אלאגתמאע</p>
</li>
<li>
<p>בך עלי אפצל אלאחואל מד כרג[נ]א ענך יאכי מא ראית מנך</p>
</li>
<li>
<p>כתאב ועיניא(!)&nbsp; מתטלעה אלי כבר יצל מנך נקף מנה עלי מא נחב</p>
</li>
<li>
<p>עלמה ואלדי תחב עלמה אן בעת לך אל[&nbsp; &nbsp; &nbsp; &nbsp; &nbsp; &nbsp; ] דינארין אלא</p>
</li>
<li>
<p>רבע ו[תמ]ן נציף תמנה אלי מאלך ונשתריו לך חאגתך</p>
</li>
<li>
<p>אן שא אללה וקד שד לך אבו יחיי ז אעדאל ואנחן [נציף] נגעלהא</p>
</li>
<li>
<p>מע גמלה אלאחמאל אלדי לנא וקד אסתכרנא אללה וחמלנא פי</p>
</li>
<li>
<p>מרכב אלטנסאוי ג אעדאל לי ועדל לעיאש ו לאבו יחיי והי מכתובה</p>
</li>
<li>
<p>פי אלרסאלה חמלין באסם יוסף בן מוסי וחמלין באסם אבו יחיי וחמל</p>
</li>
<li>
<p>באסם מרדוך ואלכרא מן סער ה בדינ וכדאלך חמלנא מע עשארי</p>
</li>
<li>
<p>עדה אלדולה יב עדל מנהא ד לי ועדלין לעיאש והי מכתובה פי אל</p>
</li>
<li>
<p>רסאלה חמל ונצף באסם יוסף קאבסי וחמל &gt; באסם עיאש ואנא אסלך</p>
</li>
<li>
<p>לא תגפל ען אמרהא ולעלך תשחד לצאחב אלקפץ עליהא לאנהא</p>
</li>
<li>
<p>וזן תקיל ואן כאן יוחררו אלנאס שי תחררהא לנא ואן כאן דכלו אל</p>
</li>
<li>
<p>אחמאל תדכלהא ותזן ען עיאש חק חמל ונצף עדל פי אלטנסאוי</p>
</li>
<li>
<p>וחמל פי אלעשארי ומא נחתאג נאכד עליך פי אקתצא מא כתבת</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>לך פי תדכרתי</p>
</li>
<li>
<p>וביע מא תרכתה</p>
</li>
<li>
<p>פי אלמכזן</p>
</li>
<li>
<p>רביע אלכרז</p>
</li>
<li>
<p>ואתכאלי עלי אללה</p>
</li>
<li>
<p>ועליך פלא ילחקך</p>
</li>
<li>
<p>תואני פי חואיגי</p>
</li>
<li>
<p>ולא תגפל [ען]</p>
</li>
<li>
<p>אקתצא אל</p>
</li>
<li>
<p>צפין ואל</p>
</li>
<li>
<p>קיסאר[יה]</p>
</li>
<li>
<p>ואחואל אלבלד אלכתאן</p>
</li>
<li>
<p>גאלי דני</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>קליל ארגו אללה</p>
</li>
<li>
<p>יסאהל מא פיה</p>
</li>
<li>
<p>אלכירה ואסאלך</p>
</li>
<li>
<p>תכתב אלינא</p>
</li>
<li>
<p>כתאב בשרח</p>
</li>
<li>
<p>מא עמלתה</p>
</li>
<li>
<p>פי גיבתנא</p>
</li>
</ol>
                    
                </div>
            
        </section>
    </body>
</html>
