recto

אני כותב לך, אחי ואדוני היקר לי, ייתן לך אלוהים אריכות ימים ויחמיר את שלומך
ואת אושרך, מבוציר. שלומי טוב ואני מאושר, אבל אני מתגעגע אליך, יקרב אלוהים את פגישתי
עמך במיטב הנסיבות. מאז שנסעתי ממך, אחי, לא ראיתי ממך
מכתב, ועיני נשואות אל ידיעה שתגיע ממך, ואיוורע ממנה מה שרצוי לי
לדעת. אשר למה שרצית לדעת: מכרתי בשבילך את ה.... בשני דינרים פחות
רבע ושמינית, ואוסיף את תמורתו לכספך ואקנה את הדרוש לך,
ברצון האל. אבו יחיא ארו בשבילך ז' משואים ואני אכניס אותם
עם כלל המשואים שלנו. ביקשתי את חסדי אלוהים ושלחתי
באוניית אלטנסאוי ג' משואים שלי ומשאוי של עיאש, ר' לאבו יחיא, והם כתובים
בתעודת המשלוח: שני משלוחים על שם יוסף בן מוסא ושני משלוחים על שם אבו יחיא ומשלוח
על שם מרדוך, השכירות במחיר ה' בדינר. כמו כן שלחתי בעשארי של
עדה אלֹדולה י"ב משואים, מהם ד' שלי ושני משואים של עיאש, והם כתובים
בתעודת המשלוח: משלוח וחצי על שם יוסף קאבסי ומשלוח וחצי על שם עיאש, ואבקש ממך 
שלא תתרשל ביחס אליהם, תשחד בבקשה בעדם את בעל הארגז, כי יש להם 
משקל כבד; כאשר ישחררו הבריות את הדברים, תשחרר אותם בשבילנו ואם יכניסו את 
המשלוחים (למחסן?), הכנס אותם; ותשלם בעד עיאש את החוב בעד משלוח (אחד) וחצי משאוי ב(אוניית) הטנסאוי
ומשאוי בעשארי; ואין צורך שאזרז אותך להוציא לפועל מה שכתבתי 

recto, right margin
לך בתזכיר שלי, ולמכור מה שהשארתי במחסן, ולמכור את החרוזים. אני בוטח באלוהים ובך, ואל תיתפס לרשלנות בצורכי הקנייה שלי, ואל תתרשל בסידורים ב'אלצפין' ובקיסאריה. ענייני העיר: הפשתים ביוקר, פחותים 
recto, top margin
ובצמצום; אקווה שאלוהים יסייע לטובה; אבקש ממך שתכתוב לנו מכתב מפורט על מה שעשית בעת העדרנו; 
verso

ואם שער הדרהמים הוא טוב, תמיר לי אותם. נודע לי שהם היו ל"ה.
על כן, אם כזה הוא השער, תמיר אותם. את התמורה בעד השעווה שבשותפות ביני ובין עיאש 
תרשום אצל אבו אלכיר, וינכה ממנה את ההוצאות שהן לחובתו. אולי יזדמן לך
למכור את החרוזים שב'עלאוה'. כתבתי בחיפזון. הריני שולח לך את מיטב
דרישות השלום ולכל השואל עלי דרישות שלום. וכתוב לנו מה המחירים בקאלוס; ואם הגיע פרג'
מהמגרב, כתוב לנו. את העשארי של עדה אלדולה טרם סיימנו (להעמיס), וכבר קיבל ממני 
מראש דינר, זאת, לידיעתך. ואני עיאש שולח לך את מיטב דרישות השלום. יש לי כבר
באוניית הטנסאוי משאוי בכלל הדברים של דודי מצד אמי, ותחת הסימן של דודי, שני סהרונים;
שני משואים, ב(אוניית) עדה אלדולה, מהם משאוי שסימנו עיאש, תחת הסימן של דודי,
שלום, וייפוי כוח, והמשאוי האחר כתב אותו הסופר בהיעדרי, ובעניין זה איני נותן לך שום הוראות. 
ישועה דורש בשלומך, והוא סומך עליך בעניין מכירת הסבון וסידור מה שהיה לי בקיסאריה. 

verso, address (Arabic)
לאחי היקר לי, אבו אסחק ברהון בן צאלח, ייתן לו אלוהים אריכות ימים ויתמיד את שלומו; מיוסף בן מוסא בן ברהון (חזר על הנוסח בכתב עברי). 