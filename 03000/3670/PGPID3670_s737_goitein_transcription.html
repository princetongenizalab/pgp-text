
<html>
    <head>
        <title>Transcription of Letter: T-S 8J16.31</title>
    </head>
    <body style="max-width: 860px; margin: auto">
        <h1>Transcription of Letter: T-S 8J16.31</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00031/canvas/1">
                    
                    
                    
                        <ol>
<li>כתאבי יאכי וסידי אלעזיז עלי אטאל אללה בקאך ואדאם סלאמתך</li>
<li>וסעאדתך מן בוציר ען סלאמה ונעמה ושוק אליך קרב אללה אלאגתמאע</li>
<li>בך עלי אפצל אלאחואל מד כרג[נ]א ענך יאכי מא ראינא מנך</li>
<li>כתאב ועיניא מתטלעה אלי כבר יצל מנך יק[פנא] עלי מא נחב</li>
<li>עלמה ואלדי תחב עלמה אן בעת לך אל[. . . . . .] דינארין אלא</li>
<li>רבע ו[תמ]ן [ו]נצף תמנה אלי מאלך ונשתריו לך בקיה חאצתך</li>
<li>אן שא אללה וקד שר לך אבו יחיי ז אעדאל ואנחן [[. . .]] נחמלהא</li>
<li>מע גמלה אלאחמאל אלדי לנא וקד אכתרנא אללה וחמלנא פי</li>
<li>מרכב אלטנסאוי ג אעדאל לי ועדל לעיאש ו לאבו יחיי והי מכתובה</li>
<li>פי אלרסאלה חמלין באסם יוסף בן מוסי וחמלין באסם אבו יחיי וחמל[ין</li>
<li>באסם מרדוך ואלכרא מן סער ה בדינ וכדלך חמלנא עלי עשארי</li>
<li>עדה אלדולה יב עדל מנהא ד לי ועדלין לעיאש והי מכתובה פי אל</li>
<li>רסאלה חמל ונצף באסם יוסף קאבסי וחמל&gt; באסם עיאש ואנא נסלך</li>
<li>לא תגפל ען אמרהא ולעלך תשחד לצאחב אלקפאן עליהא לאנהא</li>
<li>ואן תקיל ואן כאן אחדרו עלנאס שי תחדרהא לנא ואן כאן דכלו אל</li>
<li>אחמאל תדכלהא ותזן ען עיאש חק חמל ונצף עדל פי אלטנסאוי</li>
<li>וחמל פי אלעשארי ומא נחתאג נאכד עליך פי אקתצא מא כתבת</li>
</ol>
                    
                        <h3>right margin, diagonal, at 45’ to main text, upside down</h3>
                    
                        <ol>
<li>לך פי תדכרתי</li>
<li>וגיע מא תרכתה</li>
<li>פי אלמכזן</li>
<li>וביע אלכרז</li>
<li>ואתכאלי עלי אללה</li>
<li>ועליך פלא ילחקך</li>
<li>תואני פי חואיגי</li>
<li>ולא תגפל</li>
<li>אקתצא אל</li>
<li>צפין ואל קיסאר[יה</li>
<li>ואחואל אלבלד אלכתאן [מקארב</li>
<li>אלי דני [והו</li>
</ol>
                    
                        <h3>top margin, diagonal, at 45’ to main text, upside down</h3>
                    
                        <ol>
<li>קליל ארגו אללה</li>
<li>יסאהל מא פיה</li>
<li>אלכריה ואסלך</li>
<li>תכתב אלינא</li>
<li>כתאב בשרח</li>
<li>מא עמלתה</li>
<li>פי גיבתנא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00016-00031/canvas/2">
                    
                    
                    
                        <h3>verso</h3>
                    
                        <ol>
<li>ואן חסן סער אלדראהם תצרפהא לי וקד בלגנא אנהא כאנת לה</li>
<li>פאן כאן בהדא אלסער תצרפהא ותמן אלשמע אלדי ביני ובין עיאש</li>
<li>תתבתה ענד אבו אלכיר יכרג מנה אלמונה אלדי עליה ולעל יתפק לך</li>
<li>ביע אלכרז אלדי פי אלעלאוה וכתבת עלי סרעה קראת עליך אפצל אל</li>
<li>סלם וכל מן סאל ענא אלסלם ותכתב לנא באסעאר אלקאלוס ואן כאן וצל פיגי</li>
<li>מן אלגרב תכתב אלינא ועשארי עדה אלדולה מא קאטענאה וקד קבץ מני</li>
<li>מן כראה דינ דינ אעלמתך דלך ואנא עיאש נכצך באפצל אלסלאם וקד לי</li>
<li>פי מרכב אלטנסאוי פי גמלה ועלי עדאל תחת עלאמה ואלי הלאלין</li>
<li>עדלין פי עדה אלדולה מנהא עדל עלאמתה יחצוג תחת עלאמת הולי</li>
<li>סלוס ונכלה ועדל אלאכר תכתל. . . . .גיבתי ומא נוציך שי עלי דלך</li>
<li>וישועה יכצך באלסלם והו אתכל עליך פי ביע אלאזרון ואקתצא מא כאן לה פי אלקיסריה</li>
</ol>
                    
                        <h3>address, bottom of the page, at 180’ to main text</h3>
                    
                        <ol>
<li>לאכי לסידי אבי יצחק ברהון בן צאלח נע מן יוסף בן מוסי בן ברהון</li>
<li>אטאל אללה בקאה ואדאם סלאמתה</li>
</ol>
                    
                </div>
            
        </section>
    </body>
</html>
