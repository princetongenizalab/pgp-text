
<html>
    <head>
        <title>Hebrew Translation of Letter: T-S 8J16.31</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J16.31</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00016-00031/canvas/1">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויחמיר את שלומך</li>
<li>ואת אושרך, מבוציר. שלומי טוב ואני מאושר, אבל אני מתגעגע אליך, יקרב אלוהים את פגישתי</li>
<li>עמך במיטב הנסיבות. מאז שנסעתי ממך, אחי, לא ראיתי ממך</li>
<li>מכתב, ועיני נשואות אל ידיעה שתגיע ממך, ואיוורע ממנה מה שרצוי לי</li>
<li>לדעת. אשר למה שרצית לדעת: מכרתי בשבילך את ה.... בשני דינרים פחות</li>
<li>רבע ושמינית, ואוסיף את תמורתו לכספך ואקנה את הדרוש לך,</li>
<li>ברצון האל. אבו יחיא ארו בשבילך ז' משואים ואני אכניס אותם</li>
<li>עם כלל המשואים שלנו. ביקשתי את חסדי אלוהים ושלחתי</li>
<li>באוניית אלטנסאוי ג' משואים שלי ומשאוי של עיאש, ר' לאבו יחיא, והם כתובים</li>
<li>בתעודת המשלוח: שני משלוחים על שם יוסף בן מוסא ושני משלוחים על שם אבו יחיא ומשלוח</li>
<li>על שם מרדוך, השכירות במחיר ה' בדינר. כמו כן שלחתי בעשארי של</li>
<li>עדה אלֹדולה י"ב משואים, מהם ד' שלי ושני משואים של עיאש, והם כתובים</li>
<li>בתעודת המשלוח: משלוח וחצי על שם יוסף קאבסי ומשלוח וחצי על שם עיאש, ואבקש ממך </li>
<li>שלא תתרשל ביחס אליהם, תשחד בבקשה בעדם את בעל הארגז, כי יש להם </li>
<li>משקל כבד; כאשר ישחררו הבריות את הדברים, תשחרר אותם בשבילנו ואם יכניסו את </li>
<li>המשלוחים (למחסן?), הכנס אותם; ותשלם בעד עיאש את החוב בעד משלוח (אחד) וחצי משאוי ב(אוניית) הטנסאוי</li>
<li>ומשאוי בעשארי; ואין צורך שאזרז אותך להוציא לפועל מה שכתבתי </li>
</ol>
                    
                        <h3>recto, right margin</h3>
                    
                        <p>לך בתזכיר שלי, ולמכור מה שהשארתי במחסן, ולמכור את החרוזים. אני בוטח באלוהים ובך, ואל תיתפס לרשלנות בצורכי הקנייה שלי, ואל תתרשל בסידורים ב'אלצפין' ובקיסאריה. ענייני העיר: הפשתים ביוקר, פחותים </p>
                    
                        <h3>recto, top margin</h3>
                    
                        <p>ובצמצום; אקווה שאלוהים יסייע לטובה; אבקש ממך שתכתוב לנו מכתב מפורט על מה שעשית בעת העדרנו; </p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00016-00031/canvas/2">
                    
                    
                    
                        <h3>verso</h3>
                    
                        <ol>
<li>ואם שער הדרהמים הוא טוב, תמיר לי אותם. נודע לי שהם היו ל"ה.</li>
<li>על כן, אם כזה הוא השער, תמיר אותם. את התמורה בעד השעווה שבשותפות ביני ובין עיאש </li>
<li>תרשום אצל אבו אלכיר, וינכה ממנה את ההוצאות שהן לחובתו. אולי יזדמן לך</li>
<li>למכור את החרוזים שב'עלאוה'. כתבתי בחיפזון. הריני שולח לך את מיטב</li>
<li>דרישות השלום ולכל השואל עלי דרישות שלום. וכתוב לנו מה המחירים בקאלוס; ואם הגיע פרג'</li>
<li>מהמגרב, כתוב לנו. את העשארי של עדה אלדולה טרם סיימנו (להעמיס), וכבר קיבל ממני </li>
<li>מראש דינר, זאת, לידיעתך. ואני עיאש שולח לך את מיטב דרישות השלום. יש לי כבר</li>
<li>באוניית הטנסאוי משאוי בכלל הדברים של דודי מצד אמי, ותחת הסימן של דודי, שני סהרונים;</li>
<li>שני משואים, ב(אוניית) עדה אלדולה, מהם משאוי שסימנו עיאש, תחת הסימן של דודי,</li>
<li>שלום, וייפוי כוח, והמשאוי האחר כתב אותו הסופר בהיעדרי, ובעניין זה איני נותן לך שום הוראות. </li>
<li>ישועה דורש בשלומך, והוא סומך עליך בעניין מכירת הסבון וסידור מה שהיה לי בקיסאריה. </li>
</ol>
                    
                        <h3>verso, address (Arabic)</h3>
                    
                        <p>לאחי היקר לי, אבו אסחק ברהון בן צאלח, ייתן לו אלוהים אריכות ימים ויתמיד את שלומו; מיוסף בן מוסא בן ברהון (חזר על הנוסח בכתב עברי). </p>
                    
                </div>
            
        </section>
    </body>
</html>
