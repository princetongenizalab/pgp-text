
<html>
    <head>
        <title>Transcription of Letter: T-S 8J22.31</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.31</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00031/canvas/2">
                    
                    
                    
                        <h3>verso</h3>
                    
                        <ol>
<li>אדאם אללה [עז]ך וקרב אלאגתמאע בך אן לי מדה שהרין לם יגיני מנך כתאב</li>
<li>ואשתגל קלבי לדלך ולמא גא כתאבך אלי אכוך הלאל הדה אלגמעה ונפדת</li>
<li>לואלדתך . . . . . . . אליהא ואלגוכאניה אלדי קלת עליהא וצלת להא מא הי</li>
<li>אלא . . . . . . . . . . . . . . . אלא אנהא פי שדה עטימה מן גהת כרימתך</li>
<li>אם . . . . . . . . . ומארת אלי ור[א] והי אלאן אזדאדת יא מולאי מא תלפהא</li>
<li>אלא אלצרבאן אלדי פי ורכהא אלימין אמראץ מכתלפה אלוגע אלדי פי פואדהא</li>
<li>חאר מן אלחמרה הדא אלכלט אלדי פי פכדהא אלימין בארד וקד נשף</li>
<li>לסאנהא כם תדעו אלי אללה אן יוריהא וגהך קבל אן תמות ואד לם</li>
<li>יא מולאי תסרע ואלא פאעלם אנך מא תלחקהא אלא אן ראד אלכאלק</li>
<li>יתברך שמו ויעז עליא אן נקול לך דלך ואנמא יחלפוני כתיר ויקצדוני</li>
<li>יא מולאי למא אן קאל [להא אכו?]ך כליהא תשרב קרץ ברבאריס ראונדי</li>
<li>ותעמל עליה לביבה(?) לעל יפתר(?) יא מולאי קאלת מא כנת אנא נשתהי</li>
<li>מנה אלא כאן יסתוצפה לי ויעמלה לי עלי יד אלטביב אלדי וצפה וינפדה לי</li>
<li>והדא כלה פרג יא מולאי וצפו להא //לפכדהא// דהן אלאיארג מא קדר עליה מא</li>
<li>ביתלפהא אלא //וגע// פכדהא פלא נחתאג אכד עליך אן תחרץ פי אלמגי ואנא</li>
<li>נעלם אן צאבהא שי מתלף אלעגוז וראהא ותמות מא תעיש בעדהא אבדא</li>
<li>פאלמצלחה אן יבלו שוקהם בך ותרבח דעוה מן אלעגוז תציבהא פמא</li>
<li>יקף //לך// אלא דעאהא אלמבאל[ג] [. . . . . . . ]. ענדי אלא מקאם חתי</li>
<li>יום [ו]צול[ך] . . . . . איצא חתי יום [ו]אלד[תך?] הי [ע]נדי פי אלכבוד מתל ואחדא מנכם</li>
<li>לא יור[י]ך . . . . חאל יכון ומן אלצאיקה ואלקלה וכתרה אלעאילה ואלמעאיש</li>
<li>הדא מא דכרתה מן גהת . . . . . . . ארבאב אלאמואל בטאלין מן קלה</li>
<li>ואמא אכוך אלשיך הלאל חאלה חאלה . . . . . ענה זוגתה ואמהא במגי יוסף מא יטאלבוה</li>
<li>ופרחנא כלנא במלאך סמ[ואל?] . . . עלי אלשיך . . . . . אלעאקבה אן שא אללה</li>
<li>לל . . . ויסעדהא אללה מא אחסן כל שי . . מ . הדא . . . ופי חיאתך</li>
</ol>
                    
                        <h3>verso, right margin, 180’ to main text</h3>
                    
                        <ol>
<li>וראח [אלי?] אלגוים</li>
<li>... ישראל</li>
<li>. . . מדלה</li>
<li>. . . . . .</li>
<li>סיף אלהמ . .</li>
<li>מקדם אלכנדין</li>
<li>וכאן גיד לישר[אל]</li>
<li>וכנא גמיענא</li>
<li>מתהנין באללה</li>
<li>תעאלי ובה כאן</li>
<li>רגל חסן אימ .</li>
<li>כלמה וקצדה</li>
<li>מא כאן קט יכייבה</li>
<li>אלא יכלמה בוגה</li>
<li>בשוש וכאן</li>
<li>גמיע אהל</li>
<li>אלקראפה ובקיה</li>
<li>אלנאחיה רקוד פי</li>
<li>אלף נעמה מן חית</li>
<li>. . . כאנו כאיפין</li>
<li>פי סאעה נהאר</li>
<li>מא ג . . כל יום אל . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00022-00031/canvas/1">
                    
                    
                    
                        <h3>recto</h3>
                    
                        <ol>
<li>לחק ויגלו לה אלמגל . . . . . . . . ומא . . קה ורפק תאני יום אלטהר וכאן</li>
<li>לה גנאיז עטימה באלליל יטופו אלבלד באלדפוף ובטל כל מן פי אלבלד ו . כאן</li>
<li>עליה כל מן פי אלבלד מא כאן . . . קה מקרי מן כתרה גויר אלנאס ובכאהם</li>
<li>אלף אלפים . . . . . . . . . . . . . . . . . עולם מא ראיתהא קט לך אלחיא</li>
<li>ואלבקא // ערפת . . . . אלמבין מ . . . . // יא מולאי מא ממלוכך . . . . . עדרך פי אלכתב אלדי תכתבהא</li>
<li>ומא תצל גרבת דלך וצח פלא גמל אללה ברכה למן יפעל דלך וצל</li>
<li>כתאב מן ענדך תיסר (?) עליה חתי מא אכדתה מן שהר אליום וערפת ר</li>
<li>כלב וקלת לה ענך באגתמאעך לה ען ואלדה נע ואמא מסאיל חולין</li>
<li>מא וקפת קט עליהם ולא נעלם צפתהם כיף הי ומולאי תלף איצא כדלך</li>
<li>פאן כאן תעלם צפתהם פאעלם ממלוכך בדלך חתי נפתש עליהם</li>
<li>ערפני יא מולאי איש אלאצל פי דלך ולאי סבב טלבתהם והדה אלאכבאר</li>
<li>אלדי סמעתהא מא הי טייבה מן מעלם פתחי מא פתח ענדנא סוי</li>
<li>צבי נפוסי אסמה יוסף ומא טהר עליה שי קט נשתהי מן תפצלך</li>
<li>אן תערפני כיף כאנת אלסמעה וממא סמעתהא לאן אלרגל צדיקי והל</li>
<li>סמע בדלך אלרייס אם לא ואמא קול אלמולא לי אני לא נקטע כתבי</li>
<li>ען אלמולא וחק דין ישראל לקד אן בכיף לי אן נכתב לך כל יום כתאבין תלתה</li>
<li>ואנמא אנא יחצל לי פי דלך בטאלה כבירה יבטל כל מן פי אלכתאב</li>
<li>א . . ה . . . . . . ב וחק דין ישראל . ל . בטאלין חתי כתבתה ואנא</li>
<li>אן מא יגיני מן ענדך כתאב אלא לשוקכם (?) נתעב ונכתב ונבטל ומ[א יגי?]</li>
<li>גואב ואמא קול . . אנא לעל סליחה גריבה (?) וחק דין ישראל מא תכשי גד . .</li>
<li>אלא אלהמום ואלאגבאן מן בקי לה מא ל . ל . . . . . . או גירה אשתהית עלי</li>
<li>. . . . . . . . . . נחפטה פאללה ידברני בחסן תדבירה יא מולאי מא</li>
<li>. . . . . . . . . . . . . . . . . . . . . . . . . . . . . . . . . . . . . . .]הר.י</li>
</ol>
                    
                        <h3>recto, right margin, 180’ to main text:</h3>
                    
                        <ol>
<li>אלמולא אנך [</li>
<li>תקרא כתבי אלא פי</li>
<li>צו (?) אלשמס אדא כאן</li>
<li>. . . . מא יהמ . .</li>
<li>הדא גרצי ולא</li>
<li>יכון אל . . . כביר</li>
<li>ותסאל לי ען סת אלעאדה (?)</li>
<li>אכת ר יפת אלמלמד</li>
<li>ותערפהם סואלי</li>
<li>ענהם ואן רבינו</li>
<li>אללה יחפטה בכיר</li>
<li>פי ו׳ אלאף נעמה</li>
<li>יא מולאי ותעלמני</li>
<li>אכבאר רבינו יחיאל</li>
<li>ומא הו פיה שאפיא</li>
<li>כאני חאצר ולא</li>
<li>תסתעדר לי</li>
<li>בעדר לא</li>
<li>זלת מנעם מתפצל</li>
<li>אבדא ושלומך</li>
<li>יגדל ושלום כל</li>
<li>הנלוים אליך שצ</li>
<li>ואל ידל לעד אנס</li>
<li>אלכד</li>
<li>. . . קכח לשט</li>
</ol>
                    
                </div>
            
        </section>
    </body>
</html>
