
<html>
    <head>
        <title>Transcription of Letter: T-S 13J27.21</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.21</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00021/canvas/1">
                    
                    
                    
                        <ol>
<li>וצל כתאבכם תבת אללה סעדכם</li>
<li>ולא עדמני תפצלכם ואלדי</li>
<li>תרידו עלמה אני עלי גמלה</li>
<li>אלסלאמה ואלעאפיה ל[א] אעד[ם]</li>
<li>גיר נצרכם פאללה לא יכליני</li>
<li>מנכם ואמא גיר דא פאעלם</li>
<li>יא מולאי אני מא אעתב עליך</li>
<li>פאנך מתפצל ואלאן אתפצל</li>
<li>ביע אלשקק וכד לי בתמנהם</li>
<li>אלדי קולת לך פי אלכתאב</li>
<li>אלדי תקדם וסלם לי עלי</li>
<li>אכי אלשיך בן אלחסן וכליה</li>
<li>ירסל לי כתאב אלמזאיד</li>
<li>צאחבה ביטלבה ואתפצלו</li>
<li>אעמלו לי אלמקץ מתאע</li>
<li>פריג אלמכסור וסירוה</li>
<li>לי סורע (!) ואיש מא וזנתו</li>
<li>כראה אנא ארסלה לכם</li>
<li>סורעה וטאהר עמי אסבת</li>
<li>ענדי ושלום כצו אנפוסכם</li>
<li>עני באתם אלסלאם וסלמו</li>
<li>לי עלי עמי עמראן //ועלי// [[ו]]אלדי ענדה</li>
<li>ועלי עמי ביאן ואלדי ענדה</li>
<li>ועלי בו אליסר ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00027-00021/canvas/2">
                    
                    
                    
                        <h3>Verso.</h3>
                    
                        <ol>
<li>וצל כתאבך ועלמת מא פיה</li>
<li>ואללה יכון פי עונך ואן אל</li>
<li>תובין אנבעו בעשרין</li>
<li>דרהם ורבע בעד אל[ף?]</li>
<li>שדה ואללה אלדי גברהם</li>
<li>ועלי אנהם כאנו</li>
<li>גיאד וקד אכדת [ל]ך</li>
<li>כמסה וגילאן חצא בסתה</li>
<li>דראהם ואלאן עלך תלאתה</li>
<li>דראהם וזיבק רטל בכמסה</li>
<li>דראהם ואלכוז אלדי פיה אל</li>
<li>זיבק אתפצל אנפדה</li>
<li>לי מן כל בד פקד</li>
<li>ודעת עליה רהן</li>
<li>וחראקה דרהם ורבע</li>
<li>וקד אנפדת לך כתאב</li>
<li>אלמוליד צחבת אלחו{א}יג</li>
<li>אן כאן יביעה כדה לי</li>
<li>אמא בתנין ונצף</li>
<li>או בתלאתה וקד אכדת</li>
<li>רטל ברבריס בתנין</li>
<li>ונצף ונצף רטל</li>
<li>שב בתלאתה</li>
<li>ונצף וקד</li>
<li>. . . . כרג נחאס</li>
<li>נצף דרהם ונצף</li>
<li>וקד בקי עליך דרהם</li>
<li>מתאע טהר ואתנין אלא</li>
<li>רבע לבקא אלכהן:</li>
</ol>
                    
                        <h3>Right margin, perpendicular lines.</h3>
                    
                        <ol>
<li>ולא תכלי בנת עמך בלא נפקה ואללה</li>
<li>לו אן לי שי מא אחוגתך</li>
<li>ואננא מא דפע[נ]א לצאפי שי בתה פצה</li>
</ol>
                    
                </div>
            
        </section>
    </body>
</html>
