
<html>
    <head>
        <title>Transcription of Letter: T-S 18J3.19</title>
    </head>
    <body style="max-width: 860px; margin: auto">
        <h1>Transcription of Letter: T-S 18J3.19</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00003-00019/canvas/1">
                    
                    
                    
                        <ol>
<li>אלי אכי וסיידי ורייסי וגלילי ואתירי אטאל אללה פי</li>
<li>ב]אלכיר בקאה ואדאם איאם סלאמתה וכאן לה</li>
<li>. . . . . ו]לי ונאצר פי גמיע אמורה תקדם</li>
<li>כתאבך א]לי אעז אלכתב ואשרפהא והי</li>
<li>ענדי מתל רויה וגהך אלשריפה(!) אללה תעאלי</li>
<li>יגמע ביננא ובינך עלי אפצל אלאחואל</li>
<li>ואנת לאים לי פי אלמכאתבה ואנת פי</li>
<li>הוארא וכננא יאכי קריבין מן בעצנא</li>
<li>בעץ וכאנת אכבארנא ענדך ואכבארך</li>
<li>ענדנא וקד וצלו אלחוגאג וערפוני אנך</li>
<li>כנת בכיר פי סכנדריה ואנך תולעת מן</li>
<li>סכנד]ריה אלי מצר וגאני אלכתאב ביד עתיק</li>
<li>אבן פצל ווצל אלי במא אשתהי ודכר לי</li>
<li>מא אנת פיה מן אלכיר אללה יזידך ויסמענא</li>
<li>כיר ואן דכרת פי כתאבך ען פתיאנך חרסהם</li>
<li>אללה אברהם וצלחון אנהם חפטו אלתורה ואל</li>
<li>כט ערבי ועבראני ללה אלחמד עלי דלך</li>
<li>אללה יגעל פיהם אלכלף ואלעוץ כקול אל</li>
<li>כתאב תחת אבותיך יהיו בניך וגו וקד</li>
<li>בלגני אנך תזוגת אבנאתך אלואחדה</li>
<li>דכלת ואל אכרא פי אשגאלהא אללה יתבתהם</li>
<li>כקול אלכתאב כרחל וכלאה אשר בנו</li>
<li>שתיהם אל(!) בית ישראל וגו ולא תאכדו עלי</li>
<li>פי אנקטאע אלמכאתבה אן מן בעדכם</li>
<li>עני מא נערף לכם מסתקר אלא בוצול כתאבך</li>
<li>יאכי אלכתוב אלדי אשתרית ביהום מלאך</li>
<li>אלמזדוי אן כונת אסתודעתהם פי אטראבלס</li>
<li>תכתב לי ביהום ואן כאנו ענדך תוגהם(!)</li>
<li>ואנא בכיר פי אפצל חאל כמא תריד ואכתר</li>
<li>ולא עדמת מן אללה גיר אלנצר אלי וגהך ואנא</li>
<li>אבו עמראן יא עמי תכתץ מני באפצל אלסלאם</li>
<li>ואעלאה וכתאבי אליך האדא בכטי ונבאת אכי</li>
<li>פי אלכניסיה עמרה יג סנה ומרים פי ביתהא והי</li>
</ol>
                    
                        <h3>right margin, diagonal, at 45’ to main text, upside down</h3>
                    
                        <p>מתזוגא(!) לברכה | בן שלמה אלגארי | ואסת מתזוגא(!) אלי | צדקה בן אלעזר בן |</p>
<p>פראח ואכתי | כלפת בעד | א[ברה]ים בן חכים | יוסף אלכהן | ורזקת מנה | צבי ואן אם מנא |</p>
<p>אלסת והי עלי | דכול ביתהא | ואריס בנתהא | . . משה בן [ . . | . . .]. . | . . . . . . . .] | יוס[ף . . . . |</p>
<p>ובו זכר[י . . . | ויעקוב [. . . | פי קפצא וקד | מאתת מרת | יעקב וכלף | . . .]נא</p>
                    
                        <h3>top margin, diagonal, upside down, at 45’ to main text</h3>
                    
                        <p>ענדהא [. . . | וכאלתי פי אלחיא | תבלגך אלסלאם | והי תחת פגעה |</p>
<p>מן עדמהא | לולדהא ואן | מא תנשרח | קליל לרויתי | . . . . ואפתכאר | בנת כאלתי | תקריך</p>
<p>אפצל | אלסלאם</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00018-J-00003-00019/canvas/2">
                    
                    
                    
                        <h3>verso</h3>
                    
                        <ol>
<li>ואנחן פי כל נעמה מא עדמנא מן אללה גיר אנצר אליכם</li>
<li>אללה יגמע ביננא ובינך קבל פראק אלדוניא וכן יהי רצון</li>
<li>מלפני שוכן מעלה ואנחן פי אמאן אן עצים כתיר ומא</li>
<li>ענדנא באס ואלסלאם עליך ובן עמתי מכלוף יקריך אל</li>
<li>סלאם ובו זכרי בן יונס יקריך אלסלאם ויונס בן עמי ואבא</li>
<li>יוסף בכיר עאפיה ואלדיין רבנא שמואל בכיר פי עאפיה</li>
<li>וקד וצל כתאבך ולם תדכר לי פיה אחואל סתהם אן סת אלרגא</li>
<li>כתירה אלסואל ענהא אללה יגמע ביננא אגמעין וכץ נפסך</li>
<li>אלשריפה אפצל אלסלאם ופתיאנך חרסהם אללה אפצל אלסל</li>
<li>ואלכתב אן כאן הי ענך(!) או פי טראבלס(!) תכאתבני במא</li>
<li>הו ושלומכם קטון וגדול יגדל לעדי עד ולנצח נצחים</li>
<li>וכתאבי אליך פי עשרה כלון מן אלול סנת(!) תתמט לעולם</li>
</ol>
                    
                        <h3>bottom of the page, straight line</h3>
                    
                        <p>ואלדי יקעו פי ידה יוגהם אלי מצר באמ.ן ה</p>
<p>שמים</p>
<p>באל.תו.ר</p>
                    
                        <h3>address, straight lines, at 90’ to main text</h3>
                    
                        <p>אלי אכי ומולאי אבו עלי אטאל אללה מן אכיה [</p>
<p>בקאה ואדאם סלאמתה</p>
<p>. .פ.[.]. .[. .]. . . חמ. .ם ומע[</p>
<p>. . . . .מ. . . . ונ. . . נ.[</p>
<p>. . . . . . . . . צלחון זל</p>
                    
                </div>
            
        </section>
    </body>
</html>
