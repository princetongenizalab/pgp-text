
<html>
    <head>
        <title>Transcription of Letter: T-S 10J7.1</title>
    </head>
    <body style="max-width: 860px; margin: auto">
        <h1>Transcription of Letter: T-S 10J7.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00007-00001/canvas/1">
                    
                    
                    
                        <ol>
<li>בש</li>
<li>כתאבי אלי מולאי וסידי אלשיך אבו אלמחאסן</li>
<li>אטאל אללה בקאה ואדאם עזה ונעמאה</li>
<li>ומן חסן אלתופיק לא אכלאה גמע אללה</li>
<li>ביננא עלי אסר חאל במנה וכרמה</li>
<li>אנשאאללה תעאלי ואלדי תריד עלמה</li>
<li>אנך ארסלת אלכתב וקלת לחאמלהם</li>
<li>אגתהד פי וזן אלגאליה ואנה תגיב</li>
<li>מדה לם נראה ושתגלת(!) קלובנא מן</li>
<li>הדה אלקציה תם אנה רגע גאב אלגאליה</li>
<li>וארמאהא פי דכאן זכרי וחרנא פי מן</li>
<li>יזנהא ואכדנאהא וגינא אלי אלשיך אבו</li>
<li>אלמחאסן בן אלמנגם וחטינאהא ענדה</li>
<li>וחאר אלרגל כיף יעמל פיהא חתי אכד</li>
<li>רקעה וכתבהא עלי אסמך יעני אנך אנת</li>
<li>אנפדתהא לה ולולא אן יעמל הדה</li>
<li>אלקציה מא קדר אחד יורדהא ועאן</li>
<li>אללה עליהא מע תפצל אלרגל ואורדהא</li>
<li>וגא נקצהא רבע דרהם יסאמח בה וקד</li>
<li>וצל לנא מע אלנצראני אלפוטה ואלוטא</li>
<li>ואלמסלך אלדי קד סאלת ענא פלא עדמנא</li>
<li>תפצלך ואנעאמך ע[לינא] ולא . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00007-00001/canvas/2">
                    
                    
                    
                        <h3>Verso.
Arabic:</h3>
                    
                        <ol>
<li>יצל הדא אלכתאב אלי ברקה יסלם אלי אלשיך</li>
<li>אבו אלמחאסן אליהודי</li>
</ol>
                    
                </div>
            
        </section>
    </body>
</html>
