
<html>
    <head>
        <title>Transcription of Letter: T-S 13J18.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00008/canvas/1">
                    
                    
                    
                        <ol>
<li>כתאבי יא סידי ומולאי אטאל אללה בקאך ואדאם סלאמתך וסעאדתך</li>
<li>ואצרף אלאסוא ענך ברחמתה מן מצר לט בקין מן ב כתמה אללה עליך</li>
<li>באחסן כאתמה ען סלאמה לא זאלת ענך ונעמה לא אכלאך אללה מנהא</li>
<li>תקדמת כתבי אליך קבל אלסבת וסאלתך שרי ק גרה עסל ארגו סהל</li>
<li>דלך וערפתך ביע ג גרה עסל קבל אלסבת מן ג &gt; מחקק יכרג אלגעל אלי גי&gt;</li>
<li>קיר יכרג אלגעל וקד בעת יומי הדה יום אלאחד יו גרה וקד בקי</li>
<li>לה גרה לעל אביעהא פי הדה אליומין וקד אנכצרת גרה אבעת מע אל</li>
<li>ג קבל אלסבעה לעל יצח פיהא נחו י ארטאל או דונהא לאן מא עדנא (!)</li>
<li>אלצרף אלדי להא ואלי יומי הדא לם ייצל אלשארי בן כלוף וקד ערפת [מ]א פיה</li>
<li>ופי אלטריק עסל כתיר ומא אדרי אן כאן יחט בעד וצולהם [אלי הונא</li>
<li>תכתב אש אלדי צח עלינא פי תמן אלק גרה ולא וזנהא ארגו כתאבך [יצלנא]</li>
<li>באלקרב בדלך ואלבקם אביע קבל אלסבת קכה אביע אליום קכז [ואלג]ייד</li>
<li>קליל ואלפלפל פ תפ ואן כאן טלבה אלרום הו אזיד לאנה קליל תכתב</li>
<li>אן כאן אשתרי ביננא מנה שי וארגו יצל אחד מן אלגרב ותסמע אלאכבאר</li>
<li>ותטלע אן שא אללה אלדננ אלמכצרה אלדי כנת אנפדת בעתהא אליום עלי</li>
<li>אלטאלב סער קירטין לחבה כל דינ תגי סער ז לקיר וחבה אלק וכרג פיהא</li>
<li>דינ בהרג עליה תמן רגע וקד כנת ערפתך אן בעת מנהא יא דינ סער קיר</li>
<li>ונצ כל דינ כאנת מצריה וו מוקופה סער קיר וחבה יגי פי אלצרה פאיד[ה] והו</li>
<li>ג דננ //אלא תלת// לעל בעד צרף אלשאמיה רבאעי לאן מא חוקק מא אלדי יצח פיהא ולא קבצת</li>
<li>תמן אלמכצרה אלי אלסעה לאן אליום בעתהא מע שי אכר כאן ענדי וסבב</li>
<li>כתאבי הדא גאת אלי אמרת שעיב אלחאל דפעאת עדה וסאלתני אכתב</li>
<li>אליך תקבץ להא תיאב להא תרכתהם ענד אבי אסחק אברהם בן פראח אידה</li>
<li>אללה ותנפדהם להא או תגיבהם להא צחבתך לאן מא וגדה הנא מא תלבס</li>
<li>ולא עליהא תיאב אלא עיירה וקד גרדת אלי עדה דפעאת ואנא כתיר אלשגל</li>
<li>אנסית דכר דלך פי כתאב ואלסעה יא סידי אחב לא תגפל להא מן דלך תגיבהם</li>
<li>צחבתך או תנפדהם וקד אועדהא אבי אסחק באנפאדהם ולם יצל להא שי</li>
<li>ותתפצל ותכאטב ר יוסף עלי ל דינ אלדי ענדה וקד צח לה פי אלמרגאן</li>
<li>דינ וקיר ודאנה ודכרת אן ינפד רב קנט נחאס מא יופי לה מא עליה</li>
<li>וכדלך סאלתך אדי וצלת אלמראכב מן צקליה תשתרי לי פרכתין ציקה</li>
<li>גייד מן ב&gt; וחולה ותובין חפי מן דינ &gt; וח[ול]ה ותאכד לי צחבתך ואן אתפק</li>
<li>לך יא סידי אלמגי קבל וצול אלצקליה תגי&lt;ב&gt; לי תובין חפי יכון פיהא חלאוה קליל</li>
<li>ותדפע לסידי אבי יעקב יוסף דינרין &gt; ישתרי לי פרכתין וינפדהא אלי לאן</li>
<li>מא ענדי מא אלבס ללחול ולעל יתפק לך שי תשתריה באלדננ מא ראית</li>
<li>בד מן רגועהא בגיר פאיד אללה יופק&lt;ך&gt; כיר וקד עמלנא אלנביד ודפענא [מא חצל]</li>
<li>[אלי תחת] אלשמס וקד בקי קליל אדפעה פי הדה אליומ[י]ן וקד תאכר כתאבי הדא</li>
<li>ליום אלכמיס לה בקין מן אב וקד וצל יומי הדא פיג מן ענדכם ולם ארי לך</li>
</ol>
                    
                        <h3>Right margin, perpendicular lines.</h3>
                    
                        <ol>
<li>מעה כתאב ארגו שגל כיר וקד וצלו כתב אלתגאר אן אביעת אלמצטרא</li>
<li>אלמעאקה ואשתרו מנהא ארגו קד אשתרית מנהא וכתיר</li>
<li>אלעסל וקד בענא גמיע מא ענדנא מנה ואכר מא בקי מנה אביע אליום</li>
<li>והי טו גרה סער גי קרא מחקק יכרג אלגעל וקד כאן</li>
<li>סערה קבל יצל אלעסל ג&gt; ולמא וצל אל אסל חט קירטין וקד משי אליום</li>
<li>מנה כתיר ואביע [יא] סידי ג אלא קירטין וקד רבחו פיה</li>
</ol>
                    
                        <h3>Top margin, diagonal lines written upside down.</h3>
                    
                        <p>כתיר ואל | רזק מפרוג | מנה וארגו | קד חצלת לנא | ק גרה ולו | טלק . . ת בל | דננ דננ | מכצרה למא | עאז פיה כיר | כיר . . . . . . . | ואל . . פשתרי הדא | דינרין [[ג]] ד | מואזנא מא | כאן עליך פי | הדא עדד | והי תגתמע | קליל וקליל</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00018-00008/canvas/2">
                    
                    
                    
                        <h3>Verso.</h3>
                    
                        <ol>
<li>ואלי אלסעה מא עמלנא חסאב אלעמל ולא צח לנא מא יחצל פיה בעד אלמרכב ואלדי יצח פיה</li>
<li>באלתקריב גיר אלמונה קיח דינ ערפתך דלך ואחב לא תפרט לי פי אבן אלעראקי תטלב</li>
<li>מנה אלורק ואלזעפראן תביע לה במא קסם אללה וכדלך אלחפה תסלה יוגה ודאהא ופ[י</li>
<li>דאר . א קרטאץ פיה בסדס דינ ורק קזדיר תביעה לי מע אלצה רטל קט/א/רה</li>
<li>] לא תחרכהא ענד מן . . . . וכאן לי אואק חריר ענד ר יוסף בן דיין תקבצה לי מנה</li>
<li>או תמנהא ותקול לה יעמל חסאבי ינפדה לי ואלנחאס הנא יסוא יג &gt; אלקציב אלגייד</li>
<li>אלדי בקי לה פי אלמרגאן ערפתך דינ וקרי יבק ענדה נחו ז דננ ינצר כט אלדי לי</li>
<li>ינפדה לי או שי נביעה וקד זאד איצא סער אלפלפל בעד אלחט רגע פה תפ ולא</li>
<li>נשאצר כז אלק ואלאסעאר מא להא קאעדה וקלבי מתעלק כתיר לאכבאר אלגרב . .</li>
<li>טלענא מנהם עלי כיר קראת עלי כאצתך אלשריפה אפצל אלסלאם וגמיע אצחאבנא</li>
<li>אלסלאם וחסבי אללה ואנא צניעתה נהראי אכצה באתם אלסלאם וקד תקדם כתאבי אליה</li>
<li>משרח ופי הדא אלכתאב מא יגני ען אלשרח וקד וצלת כתבה יאכד פי שרא</li>
<li>אל[כ]לה וקד מצא אלשיך אבו אסחק גנון פי באבהא יום אלסוק ולם תקע וטלבהא</li>
<li>מן אלדכאכין ולם יציב באקל מן ה ונצ תראבאת פאן אראד בהדא אלקדר</li>
<li>יכתב אלי . . . אשתה . . ואלנחאס חצל פיה כט וה קרא ו&gt; ובקי לי פי אלסוק תמן</li>
<li>ו . . . קרא אדא קבצתהא אציפהא ללתמן פיכתב אלי מא אפעלה באלתמן</li>
<li>קד באע לה עבד אלגראב אלצאבון סער ב ותלתיי וכדלך באע אלג גרב</li>
<li>אלאכר איצא [ודכר] אן אנכסר מנהא גראב וחולוה אעלמתה דלך וקד אכדנא</li>
<li>קאעה פי קצר אלשמע ונחן ננתקל פיהא אול אלשהר אן שא אללה אסל אללה יגעלהא מב[ארכה</li>
<li>ואן כאן מא הי מתל הדא אלמסכן גיד אן וקד ערפתך אלסבב ואלדסתרי אלי אלאן מא נגז חאל</li>
<li>לאן גאב אלטביב פי אלריף . . . פה מא . . טאלבה וארגו אנה יגי קריב אן שא אללה</li>
</ol>
                    
                        <h3>Bottom margin, parallel lines written upside down.</h3>
                    
                        <ol>
<li>סיידי ומולאי אבי אסחק ברהון בן מוסי נע מן ברהון בן צלח ננ תיהרתי</li>
<li>אטאל אללה בקאה ואדאם [סל]אמתה ונעמאה</li>
</ol>
                    
                </div>
            
        </section>
    </body>
</html>
