
<html>
    <head>
        <title>Transcription of Letter: T-S 13J18.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J18.8</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00018-00008/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי יאסידי ומולאי אטאל אללה בקאך ואדאם סלאמתך וסעאדתך</p>
</li>
<li>
<p>ואצרף אלאסוא ענך ברחמתה מן מצר לט בקין מן אב כתמה אללה עליך</p>
</li>
<li>
<p>באחסן כאתמה ען סלאמה לא זאלת ענך ונעמה לא אכלאך אללה מנהא</p>
</li>
<li>
<p>תקדמת כתבי אליך קבל אלסבת וסאלתך שרי ק גרה עסל ארגו סהל</p>
</li>
<li>
<p>דלך וערפתך ביע נ גרה עסל קבל אלסבת מן ג&gt; מחקק יכרג לגעל אלג&gt;</p>
</li>
<li>
<p>קיר יכרג אלגעל וקד בעת יומי הדה יום אלאחד יו גרה וקד בקי</p>
</li>
<li>
<p>לה גרה לעל אביעהא פי הדה אליומין וקד אנכצרת גרה אביעהא מע אל</p>
</li>
<li>
<p>ג קבל אלסבעה לעל יצח פיהא נחו י ארטאל או דונהא לאן מא עדנא</p>
</li>
<li>
<p>אלטרף אלדי להא ואלי יומי הדא לם יצל עשארי בן כלוף וקד ערפת אן פיה</p>
</li>
<li>
<p>ופי אלטריק עסל כתיר ומא אדרי אן כאן יחט בעד וצולהם [אס]לך</p>
</li>
<li>
<p>תכתב אש אלדי צח עלינא פי תמן אלק גרה ולא וזנהא ארגו כתאבך מנא</p>
</li>
<li>
<p>באלקרב בדלך ואלבקם אביע קבל אלסבת ק כה אביע אליום ק כז ואלגייד</p>
</li>
<li>
<p>קליל ואלפלפל פ תפ ואן כאן טלבה אלרום הו יזיד לאנה קליל תכתב</p>
</li>
<li>
<p>אן כאן אשתרי ביננא מנה שי וארגו יצל אחד מן אלגרב ותסמע אלאכבאר</p>
</li>
<li>
<p>ותטלע אן שא אללה ואלדננ אלמכצרה אלדי כנת אנפדת בעתהא אליום עלי</p>
</li>
<li>
<p>אלטאלב סער קירטין וחבה כל דינ תגי סער ק לקיר והדה אלק יכרג פיהא</p>
</li>
<li>
<p>דינ בהרג עליה תמן רגע וקד כנת ערפתך אן בעת מנהא יא דינ סער קיר</p>
</li>
<li>
<p>ונצ כל דינ כאנת מצריה וק מוקופה סער קיר וחבה יגי פי אלצרה פאיד[ה] והו</p>
</li>
<li>
<p>ג דננ //אלא תלת// לעל בעד צרף אלשאמיה רבאעי לאן מא חוקק מא אלדי צח פיהא ולא קנעת</p>
</li>
<li>
<p>מן אלמכצרה אלי אלסעה לאן אליום בעתהא מע שי אכר כאן ענדי וסבב</p>
</li>
<li>
<p>כתאבי הדא גאת אלי אמרת(!) שעיב אלחמאל דפעאת עדה וסאלתני אכתב</p>
</li>
<li>
<p>אליך תקבץ להא תיאב להא תרכתהם ענד אבי אסחק אברהם בן פראח אידה</p>
</li>
<li>
<p>אללה ותנפדהם להא או תגיבהם להא צחבתך לאן מא וגדת הנא מא תלבס</p>
</li>
<li>
<p>ולא עליהא תיאב אלא עיירה וקד תרדת אלי עדה דפעאת ואנא כתיר אלשגל</p>
</li>
<li>
<p>אנסית דכר דלך פי כתאב ואלסעה יאסידי אחב לא תגפל להא מן דלך תגיבהם</p>
</li>
<li>
<p>צחבתך או תנפדהם וקד אועדהא אבו אסחק באנפאדהם ולם יצל להא שי</p>
</li>
<li>
<p>ותתפצל ותכאטב ר יוסף עלי אלדינ אלדי ענדה וקד צח לה פי אלמרגאן</p>
</li>
<li>
<p>דינ וקיר ודאנק ודכרת אן ינפד רנ קנט נחאס מא יופי לה מא עליה</p>
</li>
<li>
<p>וכדלך סאלתך אדי וצלת אלמראכב מן צקליה תשתרי לי פרכתין ציקה</p>
</li>
<li>
<p>גייד מן ב&gt; וחולה ותובין חפי מן דינ &gt; וח[ו]לה ותגב&lt;ה&gt;א לי צחבתך ואן אתפק</p>
</li>
<li>
<p>לך יאסידי אלמגי קבל וצול אלצקליה תגי לי תובין חפי יכון פיהא חלאוה קליל</p>
</li>
<li>
<p>ותדפע לסידי אבי יעקב יוסף דינרין &gt; ישתרי לי פרכתין וינפדהא לי לאן</p>
</li>
<li>
<p>מא ענדי מא אלבס ללחול ולעל יתפק לך שי תשתריה באלדננ מא ראית</p>
</li>
<li>
<p>כיר מן רגועהא בגיר פאיד אללה יופק כיר וקד עמלנא אלנביד ודפענאה מן קבל</p>
</li>
<li>
<p>ל[ &nbsp; &nbsp; &nbsp; &nbsp; ] אלשמס וקד בקי קליל אדפעה פי הדה אליומין וקד תאכר כתאבי הדא</p>
</li>
<li>
<p>ליום אלכמיס לה בקין מן אב וקד וצל יומי הדא פיג מן ענדכם ולם ארי לך</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>מעה כתאב ארגו שגל כיר וקד וצלו כתב אלתגאר אן אביעת אלמצטכי אלמעלקה ואשתרו מנהא ארגו קד אשתרית מנהא וכדלך</p>
</li>
<li>
<p>אלעסל וקד בענא גמיע מא ענדנא מנה ואכר מא בקי מנה אביע אליום והי יח גרה סער גי קרא מחקק יכרג לגעל וקד כאן</p>
</li>
<li>
<p>סערה קבל יצל אלעסל ג&gt; ולמא וצל אלעסל חט קירטין וקד משי אליום מנה כתיר ואביע [ &nbsp; &nbsp; ]אידי ג אלא קירטין וקד רבחו פיה</p>
</li>
</ol>
                    
                        <h3>top margin</h3>
                    
                        <ol>
<li>
<p>כתיר ואל</p>
</li>
<li>
<p>רזק מפרוג</p>
</li>
<li>
<p>מנה וארגו</p>
</li>
<li>
<p>קד חצלת לנא</p>
</li>
<li>
<p>ק גרה ולו</p>
</li>
<li>
<p>טלקנאה באל</p>
</li>
<li>
<p>דננ דננ</p>
</li>
<li>
<p>מכצרה למא</p>
</li>
<li>
<p>עאז פיה כיר</p>
</li>
<li>
<p>כיר תבקינהא(?)</p>
</li>
<li>
<p>ולו אשתריתהא</p>
</li>
<li>
<p>דינרין ג ד</p>
</li>
<li>
<p>מואזנא מא</p>
</li>
<li>
<p>כאן עלי פי</p>
</li>
<li>
<p>הדא צרר</p>
</li>
<li>
<p>והי תגתמע</p>
</li>
<li>
<p>קליל וקליל</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00018-00008/canvas/2">
                    
                    
                    
                        <h3>verso</h3>
                    
                        <ol>
<li>
<p>ואלי אלסעה מא עמלנא חסאב אלעסל ולו צח לנא מא יחצל פיה בעד אלמונה ואלדי יצח פיה</p>
</li>
<li>
<p>באלתקריב גיר אלמונה קיח דינ ערפתך דלך ואחב לא תפרט לי פי אבן אלעראקי תסלם</p>
</li>
<li>
<p>מנה אלורק ואלזעפראן תביע לה במא קסם אללה וכדלך אלקפה תסלה יוגה וראהא ופ[י]</p>
</li>
<li>
<p>דאכלהא קרטאץ פיה בסדס דינ ורק קזדיר תביעה לי מע אלכה רטל קט/ו/רת</p>
</li>
<li>
<p>או תתרכהא ענד מן תראה וכאן לי אואק חריר ענד ר יוסף בן דיין תקבצה לי מנה</p>
</li>
<li>
<p>או תמנהא ותקול לה יעמל חסאבי ינפדה לי ואלנחאס הנא יסוא יג&gt; אלקציב אלגייד</p>
</li>
<li>
<p>אלדי בקי לה פי אלמרגאן ערפתך דינ וקיר יבקי ענדה נ[ח]ו ז דננ ינצר כם אלדי לי</p>
</li>
<li>
<p>ינפדה לי או שי נביעה וקד זאד איצא סער אלפלפל בעד אלחט רגע פה תפ ואל</p>
</li>
<li>
<p>נשאצר כז אלק ואלאסעאר מא להא קאעדה וקלבי מתעלק כתיר לאכבאר אלגרב אללה</p>
</li>
<li>
<p>יטלענא מנהם עלי כיר קראת עלי כאצתך אלשריפה אפצל אלסלאם וגמיע אצחאבנא</p>
</li>
<li>
<p>אלסלם וחסבי אללה (מכאן כת"י נהוראי:) ואנא צניעתה נהראי אכצה באתם אלסלם וקד תקדם כתאבי אליך</p>
</li>
<li>
<p>משרח ופי הדא אלכתאב מא יגני ען אלשרח וקד וצלת כתבה יאכד פי שרא</p>
</li>
<li>
<p>אלקלה(?) וקד מצא אלשיך אבו אסחק גנון פי באבהא יום אלסוק ולם תקע וטלבהא</p>
</li>
<li>
<p>מן אלדכאכין ולם יציב באקל מן ז ונצף תראבאת פאן אראד בהדא אלקדר</p>
</li>
<li>
<p>יכתב אלי בה ואשתרי ל[ה] ואלנחאס חצל פיה כט וה קרא ו&gt; רבקי לי פי אלסוק מן</p>
</li>
<li>
<p>[&nbsp; &nbsp; &nbsp; &nbsp; ] הדא אדא קבצתהא אציפהא ללתמן פיכתב אלי מא אפעלה באלתמן</p>
</li>
<li>
<p>וקד באע לה עבד אלגראב אלצאבון סער ב ותלתיי וכדלך באע אלג גרב</p>
</li>
<li>
<p>אלאכר איצא [ &nbsp; &nbsp; &nbsp; &nbsp; &nbsp; &nbsp; ] אן אנכסר מנהא גראב וחולוה אעלמתך דלך וקד אכדת</p>
</li>
<li>
<p>קאעה פי קצר אלשמע ונחן ננתקל פיהא אול אלשהר אן שא אללה אסל אללה יגעלהא מב[ארכה?]</p>
</li>
<li>
<p>[ו]אן כאן מא הי מתל הדא אלמסכן גיר אן קד ערפתך אלסבב ואלדסתרי אלי אלאן מא נגז חאל</p>
</li>
<li>
<p>לאן גאב אלטביב פי אלריף נערפה מא [זא]דה טאלבה וארגו אנה יגי קריב אן שא אללה</p>
</li>
</ol>
                    
                        <h3>verso - bottom margin</h3>
                    
                        <ol>
<li>
<p>סידי ומולאי אבי אסחק ברהון בן מוסי נע &nbsp; &nbsp; &nbsp; &nbsp; &nbsp; &nbsp; &nbsp; &nbsp; מן ברהון בן צלח ננ תיהרתי</p>
</li>
<li>
<p>אטאל אללה בקאה ואדאם סלאמתה ונעמאה</p>
</li>
</ol>
                    
                </div>
            
        </section>
    </body>
</html>
