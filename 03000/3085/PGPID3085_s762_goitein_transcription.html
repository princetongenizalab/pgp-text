
<html>
    <head>
        <title>Transcription of Letter: T-S 10J9.31</title>
    </head>
    <body style="max-width: 860px; margin: auto">
        <h1>Transcription of Letter: T-S 10J9.31</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00009-00031/canvas/1">
                    
                    
                    
                        <ol>
<li>. . . . . . . . . . ]ת יא סידי ביע מא פ[ . . . . ] ען בכרה אביה סוא אלדאדגסה</li>
<li>ואלחאצל מן אלתמן מיתיי ותלאתין רבאעי באלתקריב חבה חבה אשתרי לך</li>
<li>בהא זעפראן באסעאר מכתלפה אוצלת גמיעה אלי אלשיך אבו אלחסן</li>
<li>אלכהן צאחבך ארגו אן יכון לה אעני אלזעפראן פי הדא אלעאם תמן ואפר</li>
<li>והו תעאלי אעלם ואחכם פאן ראית אלתרבץ בה פתפצל בדלך</li>
<li>ושרח אלביע עלי חאל נטאם ומא אשתרי באלתמן עלי מוגב אלחסאב</li>
<li>הו מתבת פי ורקה אלחסאב אלדי פי דרג הדא אלכתאב ואבו אלחסן אל</li>
<li>מדכור הו פי מרכב בן אלבלדי הו למען שמו וחסדו ינעם באצחאבה</li>
<li>אלסלאמה ויוצל אליך אלשי אלדי יכצך אליך חסב מראדך ויבארך לך</li>
<li>פיה ופי מא . . . לך איאה מן אלנעמה וכל עמו ישראל ברחמים מלפניו</li>
<li>. . . . . . . . ] עליך יא סידי אפצל אלסלאם ואטיב [ . . . . . . . . . . . . . . . .</li>
<li>אחינו למגדול ועד קטן שלום שלום. ואתה שלום וביתך שלום</li>
<li>כתבה מצליח בן אליה יל</li>
</ol>
                    
                </div>
            
        </section>
    </body>
</html>
