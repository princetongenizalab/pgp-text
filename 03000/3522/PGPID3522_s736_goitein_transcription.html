
<html>
    <head>
        <title>Transcription of Letter: T-S 18J1.5</title>
    </head>
    <body style="max-width: 860px; margin: auto">
        <h1>Transcription of Letter: T-S 18J1.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00001-00005/canvas/1">
                    
                    
                    
                        <ol>
<li>מצמנה אכבארה וחאגאתה ומהמאתה ואן יגריני פי דלך עלי גמיל עאדתה</li>
<li>ומא ישבה פצלה ולא יקטעהא עני וידכר מא וצל אליה ומא לם יצל ומא ירידה</li>
<li>מן אלכתב פמא יתעדר עליי בתפצל אללה שי ממא ילתמסה ולא אוכרה ענה</li>
<li>בעון אללה וחסן תופיקה ויגיני עלי סואלף איאדיה פי אלמעאונה ואלמעאצדה</li>
<li>במא ינטם חאלי ויעוד בנפעי ודפע אדיה אלאעדא עני במא הו אערף בה</li>
<li>ואהדי אליה פקד וחיותה ושבועת שמים תוטית בכל וגה ימכן ויקדר מתלי</li>
<li>עלי פעלה פי אלאסתצלאח ואלאסתעטאף ואלמקארבה ואלמסאהלה עלי מא</li>
<li>אשאר בה מנד שנים וארשד אליה ואסתצובת ראיה וסלכת דלך בכל גהד</li>
<li>ואלאכלאק כמא יערף ועלי אנה קד לאנת אלקצה ושרע אלשיוך פי אלאצלאח ואלתאליף</li>
<li>והודא יקע תמריץ ומדאפעאת ואללה יכתאר לנא מא פיה אלכירה וידברנא בחסן</li>
<li>תדבירה ויזרע לנא אלשלום וישיב לב אבות על בנים לנו ולכל עמו כהבטחתו</li>
<li>פאן ראי סידי ואור עינינו אלוף האדיר אטאל אללה בקאה אן ימן במא סאלת ואן יואצלנא</li>
<li>בכתבה ולא יקטעהא ענא פעלמת טולא אן שא אללה ושלום אדירנו ירב</li>
<li>מרחשון שנת שלד ברית שלום</li>
</ol>
                    
                </div>
            
        </section>
    </body>
</html>
