
<html>
    <head>
        <title>Transcription of Letter: T-S 18J1.5</title>
    </head>
    <body style="max-width: 860px; margin: auto">
        <h1>Transcription of Letter: T-S 18J1.5</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00001-00005/canvas/1">
                    
                    
                    
                        <h3>recto</h3>
                    
                        <ol>
<li><span lang="he">ויצמנה אכבארה וחאגאתה ומהמאתה ואן יגריני פי דלך עלי גמיל עאדתה&nbsp;</span></li>
<li><span lang="he">ומא ישבה פצלה ולא יקטעהא עני וידכר מא וצל אליה ומא לם יצל ומא ירידה&nbsp;</span></li>
<li><span lang="he">מן אלכתב פמא יתעדר עליי בתפצל אללה שי ממא ילתמסה ולא אוכרה ענה&nbsp;</span></li>
<li><span lang="he">בעון אללה וחסן תופיקה &nbsp; &nbsp; ויגריני עלי סואלף איאדיה פי אלמעאונה ואלמעאצדה&nbsp;</span></li>
<li><span lang="he">במא ינטם חאלי ויעוד בנפעי ודפע אדיה אלאעדא עני במא הו אערף בה&nbsp;</span></li>
<li><span lang="he">ואהרי אליה &nbsp; &nbsp; פקד וחיותה ושבועת שמים תוטית בכל וגה ימכן ויקדר מתלי</span></li>
<li><span lang="he">עלי פעלה פי אלאסתצלאח ואלאסתעטאף ואלמקארבה ואלמסאהלה עלי מא&nbsp;</span></li>
<li><span lang="he">אשאר בה מנד שנים וארשד אליה ואסתצובת ראיה וסלכת דלך בכל ג'הד&nbsp;</span></li>
<li><span lang="he">ואלאבלאק כמא יערף ועלי אנה קד לאנת אלקצה ושרע אלשיוך פי אלאפלאח ואלתאליף&nbsp;</span></li>
<li><span lang="he">והודא יקע תמריץ ומדאפעאת &nbsp; &nbsp; &nbsp; ואללה יכתאר לנא מא פיה אלכירה וידברנא בחסן&nbsp;</span></li>
<li><span lang="he">תדבירה ויזרע לנא אלשלום וישיב לב אבות על בנים לנו ולכל עמו כהבטחתו</span></li>
<li><span lang="he">פאן רא סידי ואור עינינו אלוף האדיר אטאל אללה בקאה אן ימן במא סאלת ואן יואצלנא&nbsp;</span></li>
<li><span lang="he">בכתבה ולא יקטעהא ענא פעל מתטולא אן שא אללה&nbsp; &nbsp; &nbsp; &nbsp; &nbsp; ושלום אדירנו ירב&nbsp;</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;מרחשון שנת שלד'&nbsp; &nbsp; &nbsp; &nbsp; &nbsp; ברית שלום </span></li>
</ol>
                    
                </div>
            
        </section>
    </body>
</html>
