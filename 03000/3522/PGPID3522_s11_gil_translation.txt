recto

ותכלול בו ידיעות על עצמך ועל צרכיך וענייניך, ונהג עמי בזאת על פי מנהגיך הטובים
וכפי הראוי לחסדך, ואל תפסיק (לשלוח) לי (מכתבים), וכתוב בהם מה הגיע אליך ומה לא הגיע ומה
הספרים שאתה רוצה, והלא ממה שתבקש לא אסרב לך בכלום, בחסדי האל, ולא אשהה,
בעזרת האל, ועל פי ההצלחה הטובה שיזמן. ונהג אפוא עמי על פי טובותיך, כמקודם, תסייע ותתמוך
להסדיר את ענייני, ותהיה לתועלת לי ותגן עלי מפני פגיעת האויבים, דברים שמיטיב אתה ממני לדעתם
ולטפל בהם כראוי. והלוא, בחייך, ושבועת שמים, השתדלתי בכל דרך אפשרית ושהיא על פי יכולת העשייה של אדם כמוני,
להשכין שלום ולפייס ולקרב ולסייע כפי
שיעצת לפני שנים וכפי שמצאת לנכון, ומצאתי שדעתך היא הנכונה, ועל פיה נהגתי בכל כוחי,
אבל אתה הלוא מכיר את אופי הבריות; אף על פי שנרגעו הרוחות והתחילו האדונים לעסוק בעבודה ובתורה, 
מתרחשות עדיין התקפות והתקפות נגד. אלוהים יבחר לנו את הדרך הטובה וידריכנו על פי מיטב
הדרכתו ויזרע לנו שלום וישיב, וכו'.
תן דעתך, אדוני ואור עינינו, האלוף האדיר, ייתן לך אלוהים אריכות ימים, לעשות עמדי חסד כאשר ביקשתי ולהתמיד לשלוח לנו
מכתבים ללא הפסק; כך תעשה בטובך, ברצון האל. ושלום, וכו'. 
