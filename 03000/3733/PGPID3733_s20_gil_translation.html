
<html>
    <head>
        <title>Hebrew Translation of Letter: T-S 8J26.10</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 8J26.10</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00008-J-00026-00010/canvas/1">
                    
                    
                    
                        <h3>recto</h3>
                    
                        <ol>
<li>(2−1) בוטח אני באלוהים; אני כותב לך, אדוני ורבי, ייתן לך אלוהים אריכות ימים ויתמיד את עזרתו (וכו') </li>
<li> </li>
<li>(5-3) בי' באב, יחתום אותו אלוהים עליך במיטב (חותמו) .... (אני מתגעגע מאוד) אליך, יקרב אלוהים את פגישתנו ברחמיו .... (אודיעך) שהשאיר אצלי עטיה בן ממוש ל''ו חבילות לכונה ....</li>
<li> </li>
<li> </li>
<li>ומה שהשאיר אצלי נרטב, לא היתה בו שום תועלת, והשתדלתי עמו בכל כוחי ושיפרתי (את המשלוח)</li>
<li>והיטבתי אותו כולו, ואני מחזיר לך ממנו מעיל אחר, תראה אותו. השגתי בעד מה שהגיע אלי י"א דינר, וחצי</li>
<li>של רבע דינר, פחות שתי חבות; וב'ורק' ק"ס דרהמים; אתה חייב יתרה של ח' וחצי; נשארו לזכותך קנ"א וחצי. אני עומד</li>
<li>לנסוע ממהדייה. כתבתי לך מכתבים אחרים וביקשתי ממך שתשלח לי מכתב ובו הוראות על משלוח הסחורות שלך, או</li>
<li>לפלרמו או לאטראבלס, אבל לא ראיתי ממך תשובה, אקווה שאתה עסוק בדברים טובים, ברצון האל. ביקשתי את חסדי אלוהים, יתגדל וישתבח,</li>
<li>ושלחתי אל אדוני אבו יחיה נהוראי בן נסים נ"נ, ייתן לו האלוהים שלום. אמתחת ובה פנינים קטנות וביקשתי ממנו למכור אותן. הוא שואל אותך אם אתה רוצה</li>
<li>לקבל את סחורותיך שם. הוא ימסור לך אותן, אבל אם תעדיף, ייקח מכתב ממך אלי, למסור אותן לאדוני אבו יוסף אחיך, או</li>
<li>למי שתמצא לנכון, וישלח אל המען(?) של הפנינים הקטנות. ושלחתי אליך בגד 'טברי' מן הסחורות שלך, תראה אותו בתוך אמתחת</li>
<li>הפנינים הקטנות, ובתוכן שלה לאדוני אבן אלפרג' מרדוך בן מוסא. ועכשיו, אדוני, קבל מאדוני אבו</li>
<li>יחיא י"א דינרים, וחצי מרבע דינר, פחות שתי חבות, ובדרהמים קנ"א וחצי, הכול מעולים, בטביעת המגרב.</li>
<li>והואילה לכתוב לי, ברצון האל .... על צורכי הקניות שלך, ומכתב על</li>
<li>מצבך ושלומך, כדי שאשמח בזה. דרישות שלום לך, מכובדי. החשבון מצורף למכתכי זה. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00026-00010/canvas/2">
                    
                    
                    
                        <h3>verso</h3>
                    
                        <p>(המען :) </p>
<p>חיים בן עמנואל נ"נ בן קיומא נ"נ, אוהבו; יגיע לאלכסנדריה, ברצון האל יתגדל וישתבח. </p>
<p>(מן התוספת :) </p>
<p>…. אבו אסחק ברהון בן מוסא נ"נ .... בכלל מכתביו ....</p>
<p> </p>
                    
                </div>
            
        </section>
    </body>
</html>
