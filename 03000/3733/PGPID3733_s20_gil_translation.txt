recto

(2−1) בוטח אני באלוהים; אני כותב לך, אדוני ורבי, ייתן לך אלוהים אריכות ימים ויתמיד את עזרתו (וכו') 
 
(5-3) בי' באב, יחתום אותו אלוהים עליך במיטב (חותמו) .... (אני מתגעגע מאוד) אליך, יקרב אלוהים את פגישתנו ברחמיו .... (אודיעך) שהשאיר אצלי עטיה בן ממוש ל''ו חבילות לכונה ....
 
 
ומה שהשאיר אצלי נרטב, לא היתה בו שום תועלת, והשתדלתי עמו בכל כוחי ושיפרתי (את המשלוח)
והיטבתי אותו כולו, ואני מחזיר לך ממנו מעיל אחר, תראה אותו. השגתי בעד מה שהגיע אלי י"א דינר, וחצי
של רבע דינר, פחות שתי חבות; וב'ורק' ק"ס דרהמים; אתה חייב יתרה של ח' וחצי; נשארו לזכותך קנ"א וחצי. אני עומד
לנסוע ממהדייה. כתבתי לך מכתבים אחרים וביקשתי ממך שתשלח לי מכתב ובו הוראות על משלוח הסחורות שלך, או
לפלרמו או לאטראבלס, אבל לא ראיתי ממך תשובה, אקווה שאתה עסוק בדברים טובים, ברצון האל. ביקשתי את חסדי אלוהים, יתגדל וישתבח,
ושלחתי אל אדוני אבו יחיה נהוראי בן נסים נ"נ, ייתן לו האלוהים שלום. אמתחת ובה פנינים קטנות וביקשתי ממנו למכור אותן. הוא שואל אותך אם אתה רוצה
לקבל את סחורותיך שם. הוא ימסור לך אותן, אבל אם תעדיף, ייקח מכתב ממך אלי, למסור אותן לאדוני אבו יוסף אחיך, או
למי שתמצא לנכון, וישלח אל המען(?) של הפנינים הקטנות. ושלחתי אליך בגד 'טברי' מן הסחורות שלך, תראה אותו בתוך אמתחת
הפנינים הקטנות, ובתוכן שלה לאדוני אבן אלפרג' מרדוך בן מוסא. ועכשיו, אדוני, קבל מאדוני אבו
יחיא י"א דינרים, וחצי מרבע דינר, פחות שתי חבות, ובדרהמים קנ"א וחצי, הכול מעולים, בטביעת המגרב.
והואילה לכתוב לי, ברצון האל .... על צורכי הקניות שלך, ומכתב על
מצבך ושלומך, כדי שאשמח בזה. דרישות שלום לך, מכובדי. החשבון מצורף למכתכי זה. 

verso
(המען :) 
חיים בן עמנואל נ"נ בן קיומא נ"נ, אוהבו; יגיע לאלכסנדריה, ברצון האל יתגדל וישתבח. 
(מן התוספת :) 
…. אבו אסחק ברהון בן מוסא נ"נ .... בכלל מכתביו ....
 