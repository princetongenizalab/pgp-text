
<html>
    <head>
        <title>Transcription of Letter: T-S 12.581</title>
    </head>
    <body style="max-width: 860px; margin: auto">
        <h1>Transcription of Letter: T-S 12.581</h1>

        <p>Ṣabīḥ ʿAodeh, "Eleventh Century Arabic Letters of Jewish Merchants from the Cairo Geniza‎" (in Hebrew) (PhD diss., PhD diss. Tel Aviv University, 1992).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00581/canvas/1">
                    
                    
                    
                        <ol>
<li>ממלוך חצרה מולאי ותאג ראסי וסיידי אלעזיז עליי וענדי</li>
<li>אלתלמיד אלגליל אלפאצל אלעאמל אלעאלם אלשיך בן עמראן שצ</li>
<li>יקבל ידיה אלכרימה ומואטי קדמיה וינהי שוקה אליה ואלי מן ענדה</li>
<li>אלגבירה אלמיוחסה הצנועה געלת מן כל סו פדאהא ומאתני</li>
<li>ואחיאהא וגמע שמלנא בכם ובאכותי עלי אסר אלאחואל אמן סלה</li>
<li>וגיר דלך אנני כנת סירת צחבה עמיד זוג בנת עמי יוספי</li>
<li>ללצגירה ומלחפה לסת סעאדה אשתריתהא להא יו דרהם ונצף</li>
<li>וסאלתה יחמל צחבתה קדרתין שהד קאל מא אחמל שי אצלא</li>
<li>ומא אכד אלמלחפה לבעד שדה וחק תורת משה בן עמרם</li>
<li>אלה דנאניר אלדי כאנת מודועה ענד צהרי לם יבק מעי</li>
<li>מנהא ולא דרהם אלפרד ולו תופית אללילה מא כאן מעי מא</li>
<li>ישתרי לי בה תאבות ולא חק רופקה בעונותי אצרפת דינארין</li>
<li>גאליה וחטיתהם פי עמאמתי ושלת מן עלי ראסי אצרפת</li>
<li>דינארין גירהם וסירת יוספי ללצגירה ועמרת פי אלכניסה</li>
<li>גמלון וזרוב אסתתרנא בהם ראח מני כשב וקצב ומעגנה</li>
<li>טין ותבן וצנאע ורקאצין טין כג דרהם ומא חק אלשם</li>
<li>בקית אמלך [[כרובה ולא]] אפילו [דינא]ר ואחד ואנקטעת אלטרק</li>
<li>באל . א ובקי אלספר ל[איס מתיכן [ . . . . . . . . . . . . . . . . . . . . . .</li>
<li>ואם מנהם תסתוחש[ . . . . . . . . . . . . . . . . . . . . . . .</li>
<li>פימא אקולה ואן ה[ . . . . . . . . . . . . . . . . . . . . . . . .</li>
<li>מא אכלת תקול אשת[הי . . . . . . . . . . . . . . . . . . . . . . .</li>
<li>ענדנא ופי אלכניס ש[יבשר . . . . . . . . . . . . . . . . . . . . . . .</li>
</ol>
                    
                        <h3>Right margin, perpendicular lines.</h3>
                    
                        <ol>
<li>ענדי פראריג ומא פי אלבלדין לא מניה זפתי ולא מניה גמר קפאץ</li>
<li>אשתהי תסירו לי קפץ מן אלדי סירתהם לכם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00581/canvas/2">
                    
                    
                    
                        <h3>Verso.</h3>
                    
                        <ol>
<li>. ]מן כל בד פמא בקי[ . . . . . . . . . . . . . . . . . . . . . . . . . . . . . . . .</li>
<li>. . . . . . ] אלחדית ואלמוא [ . . . . . . . . . . . . . . . . . . . . . . . . . . . . . . . .</li>
<li>ומולאי אלשיך אלגליל ב[ו . . . . . . . . . . . . . . . . . . . . . . . . . . . . . . . . .</li>
<li>וחצרה מולאי אלנפיס אלע[טאר . . . . . . . . . . . . . . . . . . . . . . . . . . . . . . . . .</li>
<li>ועלי אכותי גמיעהם ומולאי [ . . . . . . . . . . . . . . . . . . . . . . . . . . . . . .</li>
<li>וואלדתה וזוגתה ואכיה ו[ . . . . . . . . . . . . . . . . . . . . . . . . . . . . . . . . .</li>
<li>ונעים וזוגתה ועמלת אם א[ . . . . . . . . . . . . . . . . . . . . . . . . . . . . . . .</li>
<li>שגל אלריף טולהא ה אדרע גליטה מא צבת מע מן אסי&lt;ר&gt;הא ומא א[נפדהא]</li>
<li>אלא אליום וגוי מא האן עליי אסירהא צחבתה לעל נציב יהודי ושלום</li>
</ol>
<p>יום אלארבעה שבת ראה אנכי</p>
<ol>
<li>וח כשבנא נפאת מן רמצאן קד יבסו ומא כיר וכל אחד יחמלהם חתי ולו</li>
<li>אלעמיד דכר בכיר</li>
<li>יא מולאי אלשיך אלנפיס לא אוחשני אללה מנך ולא אכלאני מן משאהדתך</li>
<li>תנעם תסתודע מוצלהא כמסה ארטאל שוכה הדליא וכמסה ארטאל</li>
<li>אצול חלו ותכתצר מעה פי תמנהם מתפצל גיר מאמור ואללה אוחשתני ואלסלאם</li>
</ol>
                    
                        <h3>Bottom margin, straight lines written upside down. Address.
Arabic:</h3>
                    
                        <ol>
<li>יצל אלי דכאן אלשיך אלנפיס א[ ] מרבעה אלעטארין יסלמה ללשיך אבי עמראן</li>
<li>צהר אלממלוך מנעם מתפצל מן עבדהא מנצור בן יסראל מן מניה זפתי</li>
</ol>
                    
                </div>
            
        </section>
    </body>
</html>
