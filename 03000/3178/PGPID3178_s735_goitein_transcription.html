
<html>
    <head>
        <title>Transcription of Legal document: T-S 12.544</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.544</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00012-00544/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתמות ידנא לתתא סוף שטרא דא כן הוה בחדש</li>
<li>טבת דשנת אלפא וארבע מאה וחמשין ותשעה שנין לשטרות בפסטאט מצרים דעל</li>
<li>נילוס נהרא מותבה רשותיה דאדונינו שמואל הנגיד הגדול יהי שמו לעולם חצר</li>
<li>אלינא אלשיך אבו אלחסן אלוזאן מר ורב יפת הזקן היקר בן מר ור סעדיה הזקן סט וקאל לנא</li>
<li>אעלמו אנני כנת קד תזוגת סמר אבנה אבו אלחסן דידיע בן תרכיה ולהא אלסדס מן</li>
<li>אלדאר אלתי באלפסטאט פי טרף סוק אלבז וטרף סוק אלחמאם פי אלדריב אלדי בין</li>
<li>ידיהם שרכה אולאדהא איתאם אבו אלחסן בן תאבת ושרכה אבו אלעז אלמסלם אבן</li>
<li>חדיד אלזיאת והדא אלסדס הו אלדי אכדתה במוכרהא אלתי כאנת תסתחקה עלי בעלהא</li>
<li>אבו אלחסן אלמתופא אלדי אנזלוהא פיה בית דין באלארבעין דינאר אלמוכר וגירה אלדי</li>
<li>אסתחקתה עלי רגלהא עלי מא ישהד בה אלמעשה אלדי בידהא פי דלך ואנא כאיף</li>
<li>לעל יעתרצו אלאיתאם או יחצרו גירהם מן יטלבני בפאצל סכן אד יקול לי פי</li>
<li>דאך אלוקת אן אלטבקה אלתי כנת תסכנהא או אלדי אנת סאכנהא הי באזיד(!) מן אל</li>
<li>סדס תקים לנא באגרה אלפאצל וקד צמנת לי זוגתי סמר אן אי דרך אדרכני פי</li>
<li>דלך מן אולאדהא או מן גמיע אלנאס ממן עסאה ירא לה מלכיה פי הדא (!) אלדאר</li>
<li>. . . . . . . . ] . . . . בדלך מן מאלהא ומן אלסדס אלדי להא פי אלדאר ואנא פכרי מנה</li>
<li>. . ] ולו באנת עני סטלאק או בגירה כאן דרך לאזם להא וכאנת סמר דא חאצרה</li>
<li>תסמע הדא אלמקאל גמיעה פקאלת לנא אשהדו עלי בדלך גמיעה אלדי קד</li>
<li>ס]מעתה וערפתה וקבלתה עלי נפסי ולזמת לרגלי אלשיך אבו אלחסן בדלך</li>
<li>. . . ] . . . עלי . . . . . . . אקנינא אנן חתומי מטה מן סמר דא אבנה אבו אלחסן</li>
<li>דידיע בן תרכיה באל . . הא מ . . . . . . בהא באוכד שרוט אלקנינות בלפט מעכשו</li>
<li>ברצונה בלי אונס כלל בביטול כל מודעין ותנאין אן אי דרך אדרך אלשיך אבו אלחסן</li>
<li>אלוזאן בן אלשיך אבו סעד רגלהא דנן מן אולאדהא או מן גמיע אנאס פי זיאדה</li>
<li>אגרה יטלבוהא ען סכנה פי הדא אלסדס באנה סכן פי זאיד מן אלסדס כאנת אלקאימה</li>
<li>להם בדלך דונה . . . . . . זוגתה . . . . . . . . ואן אלסדס אלמדכור תחת דרך</li>
<li>דלך אן תבת עליהא חק פי מא ידעא בה פי הדא אלסכן תדפע ענה מן מאלהא</li>
<li>. . . . . . . . . . . . . . . . . . . . . . . . . . . . . . ודלך אכתיאר מנהא לא אצטראר</li>
<li>בל בשהותהא וחין אדן כתבנא דלך וכתמנא עליה וסלמנאה ללשיך אבו אלחסן דא</li>
<li>ליכון בידה חגה וותאק לליום ומא בעדה</li>
</ol>
                    
                        <h3>Bottom margin. Address.</h3>
                    
                        <p>סעדיה בר אברהם נע</p>
<p>מבורך [נ]דיב בר ישועה נע</p>
<p>בפנינו אנן בית דין חתמו אלו העדים</p>
<p>דוד הפליט בר יוסף . . . . . חייא בר יצחק נע</p>
<p>נתן ביר שמואל החבר זל</p>
                    
                </div>
            
        </section>
    </body>
</html>
