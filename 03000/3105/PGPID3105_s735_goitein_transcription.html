
<html>
    <head>
        <title>Transcription of Letter: T-S 12.224</title>
    </head>
    <body style="max-width: 860px; margin: auto">
        <h1>Transcription of Letter: T-S 12.224</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00224/canvas/1">
                    
                    
                    
                        <h3>Recto</h3>
                    
                        <ol>
<li>
<p>[אטאל אללה] יאסידי ואלעזיז עלי בקאך ואדאם סלאמתך ועאפיתך וכראמתך וכפאיתך וכלאיתך וחפט'ך </p>
</li>
<li>
<p>[                 ] נעמה עליך וענדך כתבת ען סלאמה ועאפיה ואחואל סארה ואמור צאלחה</p>
</li>
<li>
<p>[ללה] אלחמד כתירא ואלשכר גזילא כמא הו מסתוגבה וען שוק שדיד ותוחש אכיד יתגדד פי כל</p>
</li>
<li>
<p>[    ]ה ויתזיד פי כל סאעה ולקד לחקני מנה מא לא אקדר אצפה ולא אטיק ארסמה חתי כאנך כנת</p>
</li>
<li>
<p>[מעי] פי בית ואחד ולקד ערפני אכינא אבו אלכיר סלמה אללה פי כתאבה באנך//....שאנה//קד דפעת אליה כתאב אלי</p>
</li>
<li>
<p>[     ]וע לה פסאני דלך אד' כנת אקימה מקאם אלאגתמאע בך ואלודאע מנך פינכסר שוקי</p>
</li>
<li>
<p>ויהדא וחשי לדלך בל תזייד ותגבר אצעאף אצעאף דלך פאסל אלק'ב' אלקאדר אלטאיק עלי</p>
</li>
<li>
<p>דלך אלמתצ'אעף ותקריב אלמתבאעדאת אן ימן באגתמאענא וקרב איתלאפנא עלי אפצ'ל</p>
</li>
<li>
<p>אלאחואל ואסרהא ואתם אלאמאל ואקרהא ואיאה אסאל אן יעינך וינצרך עלי מא תאמלה ויקצ'י</p>
</li>
<li>
<p>לך חואיגך באלכיר ואלתמאם ואלנגח ואלרשאד ואלתופיק ואלסדאד וקד כנת כלפת אכינא</p>
</li>
<li>
<p>אבי אברהים עיאש צהרנא אידה אללה חואיג יתולאהא תם אנפדת אליה אלאן שויי ימצ'י פיה אלי מא</p>
</li>
<li>
<p>בידה ויעמל עלי אנגאז אלגמיע פאחב מעונתך ונצרתך לה אלי אן תכמל עלי חסב מא</p>
</li>
<li>
<p>ארידה ולם ימנעני תכליפך דלך אלא לעלמי בציק כ'לקך וכתרה שגלך פלם אריד אן</p>
</li>
<li>
<p>אדכל עלי קלבך [        ] באלאהתמאם באלמבאשרה ללחואיג בל אקנע מנך באלמעאונה</p>
</li>
<li>
<p>באלתאכיד ואלראי פהו יקום ענדי מקאם [שג]לך ואכ'תר וקד כתבת אלי וכיל אלמרכב עלי</p>
</li>
<li>
<p>אבו אלד'הב ואלראיס אן יכון גמיע מא ארדת מן חמל מא ארדתה מן רחל מן תקל וגירה</p>
</li>
<li>
<p>אן י]קבצ'וה מע [       ] ומן אל[צח]אבה ואלאצדקא ויצונוה ויעמל פי אחסן מוצ'ע ואכדת</p>
</li>
<li>
<p>עליהם פי דלך אן יכון לא ירגע ענה פי [                ] לי לא יכון תצל פי צ'יק וקת אן אלספר פיכון</p>
</li>
<li>
<p>הדא עדה לכם פתצאב נפסי מן אגל דלך ותצל כתבך פי כל וקת במא תסכן אלנפוס מן עלם</p>
</li>
<li>
<p>אחואלך לאני מעלק אלנפס אלי אן תצל כתבך בסלאמתך קריב אן שא אללה ואלסלם עליך</p>
</li>
</ol>
                    
                        <h3>Right margin, diagonal lines.</h3>
                    
                        <ol>
<li>
<p>וגמיע אלצ[ח]אבה</p>
</li>
<li>
<p>אבי סהל וולדה ואבי</p>
</li>
<li>
<p>אברהים וסאיר אל</p>
</li>
<li>
<p>אכוה וכל מן קבלנא</p>
</li>
<li>
<p>יבלגוך אפ[צל]</p>
</li>
<li>
<p>السلام</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00224/canvas/2">
                    
                    
                    
                        <h3>Verso.</h3>
                    
                        <ol>
<li>
<p>וקד כאן מן פצ'ל אלבארי גל ועז אלדי לם יזל עלינא פי כל סאעה וטרפה אן וצל אלינא מן גהה אלסידה אלגלילה</p>
</li>
<li>
<p>אדאם אללה עזהא בגלה סאדתה(?) מן [ ]הא בסרג [     ] וכיל וכלע חסאן וכסאה לאסם אכיה</p>
</li>
<li>
<p>געל ובקי [       ] אעלמתך דלך לתסר בה [     ] אלחמד ללה מענא [</p>
</li>
</ol>
                    
                        <h3>Bottom margin straight lines written upside down. Address.</h3>
                    
                        <p>לאבי אברהים א . . . . . מן יהודה בן יוסף</p>
<p>אסמעיל בן ברהון ננ</p>
                    
                </div>
            
        </section>
    </body>
</html>
