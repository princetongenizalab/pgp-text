
<html>
    <head>
        <title>Transcription of Letter: T-S 12.224</title>
    </head>
    <body style="max-width: 860px; margin: auto">
        <h1>Transcription of Letter: T-S 12.224</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00224/canvas/1">
                    
                    
                    
                        <ol>
<li>. . . ] . . . . . וסידי אלעזיז עלי בקאך ואדאם סלאמתך ועאפיתך וכראמתך וכפאיתך וכלאיתך וחפטך</li>
<li>. . . . . . . ] אית[ . . . . . . . ]מה עליך וענדך כתבת ען סלאמה ועאפיה ואחואל סארה ואמור צאלחה</li>
<li>. . . ] . . אלחמד כתירא ואלשכר גזילא כמא הו מסתו.בה וען שוק שדיד ותוחש אכיד יתגדד פי כל</li>
<li>. . . ]ה ויתזיד פי כל סאעה ולקד לחקני מנה מא לא אקדר אצפה ולא א. י. ארסמה חתי כאנך כנת</li>
<li>. . . ] . . . . ואחד ולקד ערפני אכינא (!) אבי אלכיר סלמה אללה פי כתאבה באנך // . . . . . . א// קד דפעת אליה כתאב לי</li>
<li>. . . . . . ]ע לה . . . ני דלך אד כנת אקימה מקאם אלאגתמאע בך ואלודאע מנך פינכסר שוקי</li>
<li>. . . ]דא וחשי לדלך בל תזייד ותג . . אצעאף אצעאף דלך פא.ל אלקב אלקאדר אלטאיק עלי</li>
<li>. . . אלמתצא . . ותקריב אלמתבאעדאת אן ימן באגתמאענא וקרבא יתלאפנא עלי אפצל</li>
<li>אלאחואל ואסרהא ואתם אלאמאל ואקרהא ואיאה אסאלא . יע . . . וינ . . ך עלי מא תאמלה ויקצי</li>
<li>לך חואיגך באלכיר ואלתמאם ואלנגח ואלרשאד ואלתופיק ואלסדאד וקד כנת כלפת אכינא יציפה אלי</li>
<li>אבי אברהים עיאש צהרנא אידה אללה חואיג יתולאהא תם אנפדת אליה אלאן שויי יציפה אלי מא</li>
<li>בידה ויעמל עלי אנגאז אלגמיע פאחב מעונתך ונצרתך לה אלי אן תכמל עלי חסב מא</li>
<li>ארידה ולם ימנעני תכליפך דלך אלא לעלמי בציק כלקך וכתרה שגלך פלם אריד אן</li>
<li>אדכל עלי קלבך [[ . . מג]] באלאהתמאם באלמבאשרה ללחואיג בל אקנע מנך באלמעאונה</li>
<li>באלתאכיד ואלראי פהו יקום ענדי מקאם דלך ואכתר וקד כתבת אלי וכיל אלמרכב עלי</li>
<li>אבו אלדהב ואלראיס אן יכון גמיע מא ארדת מן חמל מא ארדתה מן רחל מן תקל וגירה</li>
<li>אן יקבצוה . . מן . לבך ומן אלצחאבה ואלאצדקא ויצונוה ויחמל פי אחסן מוצע ואכדת</li>
<li>עליהם פי דלך אן יכון לא ירגעו ענהם פי [ . . . . . ] לילא יכון תצל פי ציק וקת מן אלספר פיכון</li>
<li>הדא עדה לכם פתשד נפסהא מן אגל דלך ותצל כתבך פי כל וקת במא תסכן אלנפס מן עלם</li>
<li>אחואלך לאני מעלק אלנפס אלי אן תצל כתבך בסלאמתך קריבא . . . . . . . ואלסלם עליך</li>
</ol>
                    
                        <h3>Right margin, diagonal lines.</h3>
                    
                        <p>וגמיע אלצ . . אן / אבי סהל וולדה ואבי / אברהים וסאיר אל / אכוה וכל מן קבלי / יבלגוך אפ[צל / . . . . . .</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00224/canvas/2">
                    
                    
                    
                        <h3>Verso.</h3>
                    
                        <ol>
<li>וקד כאן מן פצל אלבארי גל ועז אלדי לם יזל עלינא פי כל סאעה וטרפה אן וצל //אלסידה אלגלילה// אלינא מן גהה</li>
<li>אדאם אללה עזהא בגלה פאכתה מן [יאכור]הא בסרג חסן וטויל וכלע חסאן לנא וכסוה לאסם אכיך</li>
<li>געל אללה אלעאקבה אלי כיר אעלמתך דלך לתקר [ . . . . . . . ] אלחמד ללה מענא עלי דלך [ . . . . . . ]</li>
</ol>
                    
                        <h3>Bottom margin straight lines written upside down. Address.</h3>
                    
                        <p>לאבי אברהים א . . . . . מן יהודה בן יוסף</p>
<p>אסמעיל בן ברהון ננ</p>
                    
                </div>
            
        </section>
    </body>
</html>
