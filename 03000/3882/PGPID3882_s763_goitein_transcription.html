
<html>
    <head>
        <title>Transcription of Letter: T-S Ar.30.255</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.30.255</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00030-00255/canvas/1">
                    
                    
                    
                        <ol>
<li>. . . . . . ] . ת . . רח בקצא ח[ואיג]ך [ . . . . . . . . . ] . . כתא . [ . . . . . . . . . . .</li>
<li>. . . . מן אצחאבנא באני נאמן . [ . . . . . . ]ם ואני ברי מן גרר אלטריק</li>
<li>ואלאחריות ואנא מסאפר פי אלמרכב אלאנדלסי ונחן אן שא אללה נוסק</li>
<li>אול ניסן אללה יערפנא ואיאך ברכתה ואמא קולך אנפד צוף אכר פלא</li>
<li>תנ]פד שי לאן אלארגואן אלמצבוג מא יסוא פי אלאנדלס ש[י לאן] גא נפר ב[ין</li>
<li>מא] אכון פי אלבר לכיאר ידכר אן אלארגואן אלמצבוג מא י[סו]א שי פלא</li>
<li>תנ]פד מנה שי ותנפד מא יקום בה סלפה ומונה ותעלמנא ענד</li>
<li>מ]ן אלרקאע רקעה אלדאר(!) מאנך ורקעה אלעמאלה לאן מא יקדר יכרג אלא</li>
<li>מרס]ום או יזן ואגב אכר ודכר אלארגואני עבד אלרחמאן אן מא ענדה</li>
<li>רקאע אלא גמיע מא אכדת מן בן מעלא דינרין גיר סדס וקאל אן אלצוף</li>
<li>יסוא בסתה דנאניר אלקנטאר מצרי והי ה קנאטיר יכון תמנהא תלאתין</li>
<li>די גיר מא תרסל סלפתהא ומונתהא ודכר לי עבד אלרחמ[אן] אני נקול</li>
<li>לך ענה אן תדפע לחסן דינאר וקירטין מן אגרה אלתגליג פאדא צלח</li>
<li>לך תעמל מא פי הדא אלכתאב תנפד כתאב לעבד אלרחמאן יסלמה</li>
<li>לי ותנפד לי אלכתאב אלמשהוד פיה לאנה קד קאל לי אקרץ אלצוף</li>
<li>קלת מא אק[[כ]]רץ שי חתי אוגה לה פי אמר יגיני מנה והדא אלדי</li>
<li>מנעני לם אכדה לאן עלי שבועה לסאיר אלנאס לא דכלת מע אח[ד</li>
<li>אלא חתי יכתב לי וישהד עלי רוחה באני נאמן ואני ברי מן אלא]חריות</li>
<li>וקד אעלמתך דלך ולולם ישהד אללה מא יכון עלי ימין קאטעה למ[א</li>
<li>כאתבתך בשי מן הדא לאן ביני ובינך אופא מן אלדניא כאמל [</li>
<li>ואנא אערפ[ך] אופא מן רוחי ובקי לי ענדך קירטין דהב מן תמן אלכ[תאב</li>
<li>אלדי אנפדתה לכם וכתב בן אכתך עלאן להלאל ידפע לי אלקירטין ומא [דפע</li>
<li>לי שי ואלסלאם עליך ומן תחוטה ענאיתך אלסלאם ושריכך סבאע אגל</li>
</ol>
                    
                        <h3>Right margin, diagonal line.</h3>
                    
                        <ol>
<li>אלסלם וחסבי אללה וחדה</li>
</ol>
                    
                </div>
            
        </section>
    </body>
</html>
