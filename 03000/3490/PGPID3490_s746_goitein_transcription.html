
<html>
    <head>
        <title>Transcription of Letter: T-S 16.291</title>
    </head>
    <body style="max-width: 860px; margin: auto">
        <h1>Transcription of Letter: T-S 16.291</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00016-00291/canvas/1">
                    
                    
                    
                        <ol>
<li>צעיר עבדי אדוני</li>
<li>מאיר בן אלחמדאני</li>
<li>וענוים ירשו ארץ והתענגו על רוב שלום</li>
<li>שמר תם וראה ישר כי אחרית לאיש שלום</li>
<li>אשמעה מה ידבר האל ייי כי ידבר שלום</li>
<li>ישא ייי פניו אליך וישם לך שלום</li>
<li>עתרת השלומות הערוכות בארבע נהרי גן עדן משוכות</li>
<li>ובימין צדק צור תמוכות וכללי מללי הברכות הכתובים</li>
<li>בתורה ובמשנה ובהלכות יהיו כולם מנת וחלק ועטרה</li>
<li>וכתר עוז ותפארה לראש הדרת יקרת צפירת תפארת</li>
<li>מרינו ורבינו ועטרת ראשינו משה השר הטפסר המלא</li>
<li>לא נחסר כאור ארבע עשר הדיין המצוין בכל ענין</li>
<li>ישמרו אלהינו ויעזרו קדושינו ויגביה מזלו וירים מזלו</li>
<li>מעלה מעלה וימלא כל משאלות לבו לטובה ויחיה חמודו</li>
<li>יראיהו שמחתו וחופתו ישיבו על כסאו בחייו [וימ]לא בו</li>
<li>מקום אבותיו הקדושים יקים עליו קר דכ תחת אבות</li>
<li>יהיו בניך תשיתמו לשרים בכל הארץ אנס אלממלוך יקבל</li>
<li>אלארץ בין ידי מגלס אלמולא אלרייס אלאגל אלעאלם אלעאמל</li>
<li>אלשיך אלסדיד לא זאל כוכב סעדה סעיד ומגד מגדה אבדא</li>
<li>גדיד וופאק תופיקה עלי ופק אראדתה פי מזיד וברכאתה</li>
<li>פי חרכאתה כמא ישתהי ויריד ובלגה אמתאל הדא אלעיד</li>
<li>אלסעיד מועד חג המצות המ בר הו יזכיהו שנים נעימים</li>
<li>לחזות בנועם ייי ולבקר בהיכלו ויזכה לאכול מן הפסחים ומן</li>
<li>הזבחים שיגיע דמם על קיר מזבח ייי לרצון בגיל ועלצון</li>
<li>הוא וחמודו וכל הנלוים אליו אנס וינהי כתרה שוקה לנצר</li>
<li>סעיד טלעתה ואלתלחף למנאסמתה ואלתאסף למא יפות</li>
<li>מן אלתקאט פואידה ופראידה ואלתשרף בתקביל בסאט</li>
<li>מגלסה ואלאסתצא בגואהרה ואלתאנס באנסה מא יקצר</li>
<li>ען וצפה לסאן וען מסטירה בנאן לא זאל פי כיר ואמאן</li>
<li>מא אבקא אלזמאן וכפאה צרוף אלאחדתאן ואלמולא יעלם</li>
<li>ופקה אללה תע אן אלנפוס אלבשריה באלטבע תשתאק אלי</li>
<li>אלסמו ואלעלו ואלארתקא ותקצד אנהא לו חצלת ווצלת</li>
<li>אלי גאיה דארי אלמגאז ואלבקא פהי תתמנא דלך אן צפת</li>
<li>להא אלמסאלך וסלמת מן אלעואיק ואלמהאלך פהי תפעל</li>
<li>גהדהא ורבהא יופק קצדהא וילהמהא רשדהא ולמא</li>
<li>כאן פי הדה אלמדה כטר לולד אלממלוך אבי אלמנצור</li>
<li>כאטר ואשתהא אלאתצאל בגנאב אלמולא ליתשרף</li>
<li>בקרבה ויכון מן בעץ ממאליכה לאנה בלגה אן אלשיך</li>
<li>אלתלמיד אלזכי ולד אכי אלמולא יש צו אשתגל בגהה</li>
<li>אכרי גיר הדה אלגחה פלולא דלך מא כאן יגסר אן</li>
<li>ידכר שי מן דלך ומי ילבש לבוש גאה ומי ידרך ארחו</li>
<li>פאן רצי אלמולא בה ואגאב סואלה ואכד בידה פינעם</li>
<li>בתשריפה ברקעה מן מגלסה ליחצר בין ידיה ויתקרר</li>
<li>מא ינפעל בעזרת שדי וימתתל מא יאמרה בה ומהמא</li>
<li>כאן] תקרר מע אלשיך אלזכי פהו יזידה עליה פהו קצדה</li>
</ol>
<ol>
<li>נסכה ללכיאלאת</li>
<li>הנדי אמלג כזברה לסאן תור זהר בנפסג</li>
</ol>
<p>י י ה ה ה</p>
<ol>
<li>אצטוכודוס אפתימון בסבאיד בור שאהתרג</li>
</ol>
<p>ד ד ד ד</p>
<ol>
<li>לאזורד הגר אדמני יכלנו במתלה סכר</li>
</ol>
<p>ב ב</p>
<ol>
<li>ויסרף מנה כל זום ז דר במא בארד</li>
</ol>
                    
                </div>
            
        </section>
    </body>
</html>
