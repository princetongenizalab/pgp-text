
<html>
    <head>
        <title>Transcription of Letter: T-S 12.345</title>
    </head>
    <body style="max-width: 860px; margin: auto">
        <h1>Transcription of Letter: T-S 12.345</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00345/canvas/1">
                    
                    
                    
                        <ol>
<li>בש רח</li>
<li>בעד חמד אללה וכדמה אלואלד אלעזיז אבי אלעז</li>
<li>אעזה אללה תע ינהי אלממלוך אן אלואלדה וצלת</li>
<li>סאלמה הי ויוסף ואקאמה/ם/ פי אלבחר ד איאם</li>
<li>ונחן ואלחמד לל[ה] עלי אחסן חאל מן אלע[אפיה] ואל</li>
<li>טיבה עלי אנני ואללה מא סרני תבדלהא ותשתתהא</li>
<li>מן בלד אלי בלד ועז עלי כלפה אלמולא ופקה אללה</li>
<li>בהא והי תקריכם אלסלאם ותקרי גמיע אלאהל</li>
<li>אלסלאם ותסאל ען אכבאר אבי אלחסן אלטביב</li>
<li>וען בנת אבי אל[ . . ]ג אבי מעאני זיאדה כבר</li>
<li>ואמא אלאכת ואלכאלה ובית אלאגל מכרם ובית</li>
<li>אלשיך אבי אלעלא גארהם פתסתקצי ען אכבארהם</li>
<li>אלצגיר מנהם ואלכביר פאללה תע יסמענא</li>
<li>ויסמעכם כבר כיר ואמא אלגראר פסאעה</li>
<li>וקוף אלמולא עלי הדה אלכדמה אן כאן אלמולא</li>
<li>אשתרי שיא פיעלמניכם אלתמן סרעה ואן</li>
<li>כאן מא אשתרי פיעלמני אי תסבב פיהם מן</li>
<li>מכאן אכר וקד סירת ללמולא מקטעא מקצורא</li>
<li>צחבה מוצל הדה אלאחרף ושראה עלי צאחבה טמ</li>
<li>תסעה וארבעין דרהם וחק דיני לו אני פי פסחה</li>
<li>ולא אכון עקבי מרץ מא כאן ישד עלי [[לה]] תמן</li>
<li>ואנא אשתהי מן אחסאן אלמולא יגהז לי מאיה וכמס</li>
<li>וכמסין גרה ומהמא תבקי מן אלתמן אוצלתה אלי אלמוצל</li>
</ol>
                    
                        <h3>Top left margin, diagonal lines.</h3>
                    
                        <ol>
<li>ולדה אבו עלי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00345/canvas/2">
                    
                    
                    
                        <h3>Verso.</h3>
                    
                        <ol>
<li>פאללה תע לא יעדמני א. . . אן מולאנא ומוצלה אבדא</li>
<li>ויתפצל אלמולא ויצל אלכתאב אלמכתוב לעמי מחאסן</li>
<li>כצית(!) מולאנא באתם אלסלאם ועלי מן תחוט בה ענאיתך</li>
<li>//אלסלאם// ואלמקטע מכתוב עלי טרפיה אמת אמונה</li>
</ol>
                    
                </div>
            
        </section>
    </body>
</html>
