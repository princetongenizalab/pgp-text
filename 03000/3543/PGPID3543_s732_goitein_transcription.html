
<html>
    <head>
        <title>Transcription of Letter: T-S 20.133</title>
    </head>
    <body style="max-width: 860px; margin: auto">
        <h1>Transcription of Letter: T-S 20.133</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00133/canvas/1">
                    
                    
                    
                        <ol>
<li>עבדהא אברהם</li>
<li>בשמ רחמ בר אלעזר הרופא</li>
<li>זצל</li>
<li>אלדי אעלם כב חצרה מולאי כגק</li>
<li>מ ור משה הכהן השר הנכבד תפארת</li>
<li>הכהנים פקיד הסוחרים עין העידה</li>
<li>תפארת בני ישראל ויהודה המעותד</li>
<li>לשררה אדאם אללה תאיידה ועלוה</li>
<li>ורפעתה וסנאה ותמכינה וכבת באלדל</li>
<li>אלמהין חסדתה ואעדאה אן נחן משתאקין</li>
<li>אלי נטרהא ומסתוחשין ענהא ומתרקבין</li>
<li>נחו אכבארהא אללה תע ידים אלגמאל</li>
<li>בבקאהא ולא יכלי אלקהלות מן ראיהא</li>
<li>אלסעיד ודפעהא אלמדיד וכאן להא וליא</li>
<li>ונאצרא גיר כאף ען גלאלהא מא נחן</li>
<li>פי'ה מן קלה אלמרצתין ואלנקץ מן אלמקימין</li>
<li>ואלצורך אלדי נחן פיה בסבב אלזלט ומא</li>
<li>תסיר עלינא פי הדה אלאיאם ולא סימא</li>
<li>מנה סמע בוצול אלתוקיע אלסלטאני זדה</li>
<li>אללה נכאדא צארת אלקטיעה עלינא נחן</li>
<li>מלה אליהוד סבעה דנאניר אלגמעה וקלה</li>
<li>אנצאף אלגמאעה כמא תעלם וקד</li>
<li>הלך אלמסתור ואלצעלוך וגיר פלא(!)</li>
<li>ולמא כאן פי הדה אלאיאם וצל מרכב</li>
<li>מן מרשיליא מע גמלה אלמראכב אלדי</li>
<li>וצלו ופיה רסול מן ענד ר אפראים אלשאב</li>
<li>אלדי כאן עאם אול הנא וצחבתה שאלות</li>
<li>מן בלאד בעידה לרבנו משה ירום הודו</li>
<li>יטלבו מנה אלפתאוי עליהם וקד אכרינא</li>
<li>רסול קאצד אללדי הדה אלכתב צחבתה</li>
<li>ואנא נסאל חצרתה אלסאמיה פי אן תסלם</li>
<li>וסער אלמרכב</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00020-00133/canvas/2">
                    
                    
                    
                        <h3>verso</h3>
                    
                        <ol>
<li>. . . . . . . . . . . . . . . . .]ת אלחצרה</li>
<li>אלסאמיה מכצוצה באתם סלאם וכדה</li>
<li>איצא [. . .]ל. .ני רבנו אנטלי הרב</li>
<li>הגדול [. . . . . .] שוקי אליה וארתיאחי</li>
<li>נחו[. . . . . . . .]מא .צלנא פי חקה</li>
<li>וכונה //. . . . . . . . . .// מזוג אללה תע יגעלהא אבתדא</li>
<li>אלכיר וקד אנפדנא צחבה הולאי אלכתב</li>
<li>כתאב [. . . . . . . . .]. וצחבה</li>
<li>.]כת. . . .[. .]ל[. . . . .]. אן ר פינחס</li>
<li>אקעד לא יטיק ימשי ולא יקעד</li>
<li>איצא פתערפה ויתודא למא הו אהל</li>
<li>לה אללה תע יתרגנא בה אמן</li>
<li>ושלומה ושלום כל הנלוים אליהא שלום</li>
<li>וקד נפד בעץ אלגמאעה אלי אל[[שאם]] רייס</li>
<li>אלדאודי יסאלה פי מא יכתץ באלזלט</li>
<li>עסי יכלי בה . . . . קד קו. . יאכד</li>
<li>כתאב מן אלמגלס פי מא יכתץ באל</li>
<li>זלט עסי תגתמע בה ותחתה אללה</li>
<li>יבקי אלחצרה ויענקהא אלנעים אל</li>
<li>אבדי אלסרמדי אמן .</li>
</ol>
                    
                </div>
            
        </section>
    </body>
</html>
