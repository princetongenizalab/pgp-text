
<html>
    <head>
        <title>Transcription of Letter: T-S 13J13.24</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.24</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00024/canvas/1">
                    
                    
                    
                        <h3>Recto</h3>
                    
                        <ol>
<li>בשמך רחמנא</li>
<li>עבד אלחצרה אלסאמיה אלרייסייה אלאגלייה אדאם אללה סעדהא</li>
<li>ואעלא גדהא ואנגח מסאעיהא וופקהא פי סאיר אמורהא</li>
<li>וופקהא חסן אלתופיק פי דניאהא ואכרתהא וגעל להא פי קלב</li>
<li>מן אסתכלפהא אלחץ' אלגמיל ואלקסם אלנביל אן שא אללה תעלי {!} יקבל</li>
<li>אידיהא וינהי אנה למא אתפק בהא יום אלתקדים פי דאר פרח עלי</li>
<li>אנני אגי בלעשי אקבל איאדהא ואודעהא ואסאלהא תסתקציני</li>
<li>חאגה לכי אתשרף בהא פדהם אלעבד מן אלאשגאל ואנחדאר אלמרכב</li>
<li>ואסתגאתת מן פיה פגלבת ען אלמתול בין ידיהא ועז עלי אלעבד</li>
<li>דלך פאן סהל עלי אועאניהא אן תסתכדם עבדהא פי חאגה פתשרפני</li>
<li>בדלך עלי אן אלחאגה אלתי תקדמת מא גאת עלי גרצי וקד ערף אלשיך</li>
<li>אבו עמראן מוסי צחה קולי עלי אן אעאדה הדא קביח ואמא מוצל</li>
<li>הדה אלאחרף פאן אנעמת בתדכרה סלמהא לה ועבדהא ינהי מא</li>
<li>תגדד פי הדה אלמדה מן אלצרות עלי אצחאבנא מן גמלה דלך</li>
<li>אן זקן הקהילות עומל עליה חילה פי בעץ' אלפנאדק וחבס מעה</li>
<li>גאריה תסוא כרובה וקאל להא אנסאן קד תולא אלנצר פי מעני אלזנאר</li>
<li>ועבדהא חאצר והו יקול אש[הדי] בין ידין אלקאצי אן אליהוד אכדך</li>
<li>גצב ודפע לך אלפצה ואלא אחרקך [אל]קאצי בעד אן יטופך אלבלד</li>
<li>עלי חמאר ומא וצלת אלי ענד אלקאצי חתי צאר כלפהא קדר אלף</li>
<li>אבן אדם גמיעהם יקולו כננא חאצרין פי אלפנדק והו מעהא פלמא</li>
<li>אסתנטקהם אלקאצי כל ואחד במפרדה מא צח מן אלשהאדה אחד</li>
<li>גיר אן אלפקחים גלבו אלקאצי עלי מא פי נפסה וקד תגדד עלי אלנאס</li>
<li>מן אלשנאות מא לם ירא יום קט פלעל יתלטף אלאמר פי כתאב אלי</li>
<li>אלשופט לעל יקוא קלבה פי חק אליהוד כמא כאן ואלא הם תאלפין וקד</li>
<li>אנתקל אלשנאות מן נוע אלי וצאר כל מן פי אלבלד מחתסב עלי</li>
</ol>
<ol>
<li>ומן אנעאמהא פאן אמכן מסאעדה אלאמה בגאה או במאל וכלאץ</li>
<li>הדא אלמסכין ואלא מא בקי לשונאי</li>
</ol>
                    
                        <h3>Right Margin</h3>
                    
                        <ol>
<li>ישראל תוחלת</li>
<li>וראיהא אעלי</li>
<li>אלראיאת</li>
<li>ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00024/canvas/2">
                    
                    
                    
                        <h3>Verso</h3>
                    
                        <ol>
<li>עבד אלחצרה אלסאמיה אלאגליה ממלוכהא</li>
<li>אלר[יס]יה א[דא]ם אללה עזהא אבו אלחסן אלדמשקי</li>
</ol>
                    
                </div>
            
        </section>
    </body>
</html>
