
<html>
    <head>
        <title>Transcription of Letter: T-S 13J15.7</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.7</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00007/canvas/1">
                    
                    
                    
                        <ol>
<li>בשמך רח</li>
<li>שלום מכל עברים וברכות מ.ודרים וגילות נהדרים וטובות משופרים</li>
<li>ושמחות מיוקרים וששונות מעוטרים וברכת מצא מאה שערים ובשבע[ים</li>
<li>נפש ירדו למצרים ובבוץ נטהרים ויתר השמחות והגילה והטובות והברכות</li>
<li>אשר בארבעה ועשרים ספרים יהיו כולם מהודרים מותמדים לא נעדרים</li>
<li>על ראש אדנינו ושרינו וגדולינו ואבינו ג וחשובינו ומחמד עינינו והנסגל</li>
<li>עדינו וחמדת נפשינו ואור עינינו אשר הוא יחיד בדורו כבגק מרנא</li>
<li>ורבנא אברהם הזקן הנכבד המעוטר בכמה כתרים הממולא בכל</li>
<li>מדות השבח אשר באחת מהנה יהולל איש הנדיב בכל מעשיו המישר דרכיו</li>
<li>העובד צורו בכל יכלו העומד בפרץ האהוב לשמים ולבריות העושה</li>
<li>חסדים בכל יכלו אשר רבו מלמנות חסדיו עלי חמדת קהלות עם ייי</li>
<li>יברכהו שוכן מעולמו וימצא חן וחסד בעיני כל רואיו וישימו לשם ולתהלה</li>
<li>וילבישו כבוד וגדולה בן אדונינו נתן השביעי בחבורה זכרו לברכה ולתהלה</li>
<li>. . . . . . . . . אללה תע יעלם במא וגד כאדם חצרה מולאי אלשיך אלגליל אטאל אללה</li>
<li>בקאה ואדאם עלאה וכבת אעדאה מן אעטם אלשוק וכתרה אלארתיאח והו במנה</li>
<li>וגודה יסהל אגתמאע סאר אערף חצרתה אלגלילה שא אנני כנת קד אצדרת</li>
<li>אלי חצרתה כתאב ודרגה כתאב אלי חצרה מולאי אלאגל אלפאר שצ ערפתהא</li>
<li>אן אלדי קאלה עני בן חשיש מחאל מע תחקקי ועלמי אן חצרתה אלאגלה קד</li>
<li>אנעמת עלי כאדמהא ותפצלת ונאבת פלא עדמני אללה תפצלהא ומוצע</li>
<li>אן תכון חאצרה מא אגיב אנא לאן אעתקאדי אנני כאדם סידנא אלשביעי</li>
<li>וכאדם חצרתה וארגו תכון אלכתב קד וצלת ווקף עליהא ואעלם מולאי אנני</li>
<li>קד אכדת אלתוב מן בן אלדאיה וקד סלמתה למולאי אלשיך אבו אלמנגא שצ</li>
<li>סאלתה אן יוצלה אלי חצרתה אלגלילה וכדלך למא כאן פי הדא אלאסבוע</li>
<li>וצל כתאבה אלכרים ידכר פיה אן חאגתה אלי סראן וסיף אמא אלסראן</li>
<li>פקד אשתריתה ואנפדתה צחבה אלשיך אבו אלמנגא איצא ואמא אלסיף</li>
<li>ואללה יא מולאי מא קדרת עליה ובאללה לקד עז עליה דלך לאנני אתשרף</li>
</ol>
                    
                        <h3>Recto - right margin</h3>
                    
                        <ol>
<li>בכדמתה ואי וקת וקע לי אשתריתה ואנפדתה</li>
<li>אלי חצרתה ובאללה&nbsp;אי כדמה ערצת ישרפני בהא פאנני</li>
<li>אסר בהא ואבתהג ואנא אקבל עיני מולאי אלרייס אלשביעי אבי אלחסן</li>
<li>נתן ואכצה באלסלאם כתר אללה חצרתה מנה</li>
<li>וגעלה לחייא ולקיימא</li>
<li>ואסאל חצרתה אכצאץ</li>
<li>חצרה מולאי אלאגל</li>
<li>אלפאר ואלשיך אבו</li>
<li>מנצור ומואליי</li>
<li>אלשיוך אלאגלא</li>
<li>אבי אלחסן ו[א]בו</li>
<li>אלפרג&nbsp;שצ</li>
<li>באתם אלסלאם</li>
<li>ותערפהם חצרתה</li>
<li>שוכרי להם ואל[י] אבו</li>
</ol>
                    
                        <h3>Recto - top margin</h3>
                    
                        <ol>
<li>אלמנא בן אלמזגלל מכצוץ באלסלאם ע. .</li>
<li>אבי אלסרור יקבל ידה אלכרימה ויכצ[ה באלסלאם</li>
<li>וגמיע מן פי אלבית כתירין אלאדעיה</li>
<li>לחצרתה וואלדה אבו אלסרור באכתר</li>
<li>ויכצוהא באתם אלסלאם وانا</li>
<li>اجدد السوال لحضرته الاجلية</li>
<li>بان تشرفني&nbsp; بكتبها فاني ابتهج</li>
<li>بها واسر فلا تقطعها عني</li>
<li>مضمنة جميع خبرها وحوائجها</li>
<li>واعلامي وصول . . . . . . . . .</li>
<li>وصوله</li>
<li>ושלומו יגדל ואל יד[ל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00007/canvas/2">
                    
                    
                    
                        <h3>Verso - address</h3>
                    
                        <ol>
<li>עטרת הדרת צפירת תפארת אדורינו וגדולינו</li>
<li>וחשובינו והנסגל עדינו והנכבד אצלינו כבוד</li>
<li>גדולת קדושת מרנא ורבנא אברהם הזקן הנכבד&nbsp;</li>
<li>האציל היקר הירא שמ[י]ם העניו ושפל רוח המבין</li>
<li>בכל דבר חמדת הקהל [ . ב]ן אדונינו נתן השביעי בחבורה מודש</li>
<li>תנצבה</li>
<li>. . . . וס. . . . . . בדית</li>
<li>חלפון בן יצחק</li>
</ol>
                    
                </div>
            
        </section>
    </body>
</html>
