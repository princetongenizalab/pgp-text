
<html>
    <head>
        <title>Transcription of Letter: T-S 16.281</title>
    </head>
    <body style="max-width: 860px; margin: auto">
        <h1>Transcription of Letter: T-S 16.281</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00016-00281/canvas/1">
                    
                    
                    
                        <ol>
<li>. . . . . . . . . . . .]א[.]ת חזקני אלוקת ובקית כאיף מן אלדרכים [. .</li>
<li>. . . . . . . . . . . . . . .ת פיה וקעדת שרמי(?) פי אלציע נחו שהרין</li>
<li>. . . . . . . . . . . .]מא [. . . .] בלשתך בשי מן //דלך// ברוך יוי אלהי אלאמר</li>
<li>. . . . . . . . . . . . .] אנא פי[ה] מעוד באללטם לאכן מא מכן אלעוץ</li>
<li>. . . . . . .]ן מכ[. . . .] אלינ[א] יוי נתן ויוי לקח יהי שם יוי מבורך</li>
<li>. . . .] עמי כלאם קאטע אלשהואת וימנע ענך אלתשויש וקאל וקיל</li>
<li>אלש שמואל יקף מעך אלי אן יסתר אלאמר [. .] ממא מן וכמאלה ותרסל</li>
<li>תעלמני אן אנקטע חסי מן מצר ולא[. . .] אחד ישוש עליהם</li>
<li>מן גהתי ויקצא אלאמר עלי שלום ומא ללעבד אלא מולאה ואלאגר</li>
<li>הו עלי אללה תע ויא אבן עמי כם גלבת פי אכתי ואקול להא קומי</li>
<li>תעאלי זורי ואן ארדתי תרדי מצר רדיתכי יא אבן עמי וקד תע[בת</li>
<li>עליא פי ספרי מא סכא(?) מא גרא עליא ערום יצאת מב[טן אמי</li>
<li>וערום אשוב שמ יוי וג ולא אזיד אכתר מן הדא יא אבן //עמי// תע[. . . .</li>
<li>פרקתי מנכם וגרבתי ופרקתי מן אהלי ואקארבי היינא .[. . .</li>
<li>אן ארסלה מא אכתבה אלא בדמועי וכל כתאב אן יצל אליא מא</li>
<li>אקראה אלא בדמועי היתה לי דמעתי לחם יומם ולילה ל[. .</li>
<li>כי לא לאדם דרכו תם יא אבן עמי קלת מן צעף אליקין מא א[. . . .</li>
<li>צחבתי אולא אן אלמכ יעלם אן אליקין הו אלחק בעד תצור [. . .</li>
<li>פי אלנפס וארתפע ענה כל אלשכוך יא באלמקבול באלנביא יא</li>
<li>באלברהאן והו אלאמונה אלחקיקיה אלדי קיל ענהא וצדיק באמונ[תו</li>
<li>יחיה והו אלתאבת בעד אלמות לאן לו כאן ענדי שך פי אליקין</li>
<li>פעלת ברוחי אנא ואן קלת לי ולם ומא פעלת מעי כדלך אקולך</li>
<li>אלחק מן חיתה ואלחק טאהר אדא כנת אנא בנפסי פעלת מע</li>
<li>נפסי ואנתו ואהלי עא[ת]בין עליא פלו //כאן// מעך איש כאן יכלצני</li>
<li>מע זיד ועמר וכאלד ונאס לא אטיק אשכי עדרי ולא ארדהם</li>
<li>לא בידי ולא בקלמי אנפאר לא עדר להם ולא ירדהם אלא אללה</li>
<li>פמא יכפאני אלכלאם פי גאנבי מן גהה נפסי ואלא מן גהתך פאכון אנא</li>
<li>אלסבב פי כלאם אלנאס פי גאנבי פאוסיף על חטאתי פשע ומא יעל[ם</li>
<li>אלצמאיר אלא אללה אנא יעלם אללה אני אנאם נומה ואציר נבהא[ן]</li>
<li>לם יאכדני נום מן גהת חאלי וקטעתי וגרבתי ווחדתי ודורת</li>
<li>אולאדי וקלת עאפיתי ולם אסלי נפסי סוא במעונת אללה</li>
<li>ואקול סוף האדם למות פהדא שרח חאלי ואוקאתי מטתי</li>
<li>בדמעתי ערשי אמסה פמא אשכי חאלי אלא אלי אללה תע יא אבן</li>
<li>אעלמני בכבר אלמריצה וכיף עמלהם פי אלנגידות ומן ידורו(?) . ולו [ו]מן</li>
<li>פצלך אקף עלי ר יצחק אבן ראש יל וסלם עליה מן גהתי וקול לה</li>
<li>ירסל לי כתאב יעלמני מן קציית ר נתן מן גמיע אמרה(?) ויכון דלך בינך</li>
<li>ובינה מן כל בד וסבב ולא תתהאון פי דלך תם יא אבן פי אמל אני</li>
<li>אנזל אלקדס ואנא מתרוי פי דלך וכל כתאב אן תרסל לא תרסל אלא</li>
<li>לצפד לאני מא אנזל אלקדס חתי אעלם אלמכ בעד אלס עלי אלסכר(?)</li>
<li>ועלי אלאך אלעזיז וביתה ועלי אלולד אלש הרון וביתה ואולאדה</li>
</ol>
                    
                </div>
            
        </section>
    </body>
</html>
