
<html>
    <head>
        <title>Transcription of Letter: T-S 13J15.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00018/canvas/1">
                    
                    
                    
                        <ol>
<li>וצל כתאב מולאי אלאך אלח. . . אל. . . אטאל אללה בקאה ואדאם עלוה ותאיידה</li>
<li>וסעאדתה וסלאמתה ונעמתה וחראסתה ותמכינה וכבת אעדאה</li>
<li>וקראתה ופהמת מצמונה ומא דכר שי מן אלשוק אלא וענדי אצע[אפ]ה</li>
<li>אלעאלם במקדאר דלך יסהל אגתמאעא ושיכא ברח[מת]ה ומא ער[פת</li>
<li>כבר ואלדי נע אלא מנה פמא נקץ מן עמרה יזידה פי עמר מולא[י</li>
<li>ולה אטול אלאעמאר ואחסן אלעזא ופרחת באתצאל[ה ב]מא סה[ל</li>
<li>אללה מן אל[ . . ] ומגי אלולד יהי אח לשבעה וגם לשמונה ולקד</li>
<li>חית לם א[ . . ] חאצר אללה סבחאנה יגמע אלשמל קר[יב]א ואשתהי</li>
<li>מנה אן יואצלני בכתבה ומהמאתה ואנני חאיר מא אדרי אטלע או</li>
<li>צובכם אם [ . . . ] ויכון כתאבך סרעה לאעול עליה ואעמל במקתצאה</li>
<li>ואשתהי [ . . . . . ]ן מן עליה וישתרי לי עמאמה אלי ה דנאניר ותוב</li>
<li>בג דנאניר ואנא אנפד תמן אלגמיע מע מן תראה וקד אנפדת</li>
<li>כתאבה אלי ר יוסף זכור לטוב ואנא מע דאך פי כל עאפיה</li>
<li>וקד עמלו מעי אלקום אלדי אנא ענדהם אכתר ממא יעמל [ מע אלגריב</li>
<li>פאללה יוליני שכרהם וירזקני מכאפאתהם ולא יקטע אלברכה מע</li>
<li>כל מן [י]ד פאנני אתסלא בהא ען אלנטר אליה ועמי קד אשתרא דאר</li>
<li>בני [על]וש פי[[הא]] הדא אלזמאן והו מעלם ואולאדה פי אלעאפיה</li>
<li>ואסראייל תופי אלי רחמה אללה למולאי אטול אלאעמ/א/ר ור יוסף פי</li>
</ol>
                    
                        <h3>Right margin, diagonal lines written upside down.</h3>
                    
                        <p>קלעה געבר ורבינו ברוך | ירום הודו . . . . . . . . . . . |</p>
<p>באלעאפיה כצצתה באתם | אלסלם ולמולאי אלאך באתם | אלסלם ולמן תח[ו]ט ענאיתה |</p>
<p>אלסלם וגמיע [מ]ן סאל | עני אלסלם | ואלחמד ללה | וחדה | ואנא פי דכאן עטאר | ערפתה דלך</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00018/canvas/2">
                    
                    
                    
                        <h3>Verso, top margin. Address.</h3>
                    
                        <p>מולאי אלאחאל אל. . . . . . . . .א.ל. . . . [ . . . . . . . . . . . . . . . . . . ]אחוה דפס. . . .</p>
<p>אבו אלפרח . . . . . [ . . . . . . . . . . . . . . . . . . . . . . . ] . . . . . אבו אל.ר.</p>
                    
                </div>
            
        </section>
    </body>
</html>
