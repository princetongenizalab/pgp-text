
<html>
    <head>
        <title>Transcription of Letter: T-S 13J13.18</title>
    </head>
    <body style="max-width: 860px; margin: auto">
        <h1>Transcription of Letter: T-S 13J13.18</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00013-00018/canvas/1">
                    
                    
                    
                        <ol>
<li>עבדהא וכאדמהא</li>
<li>ב אברהים בן אבו אלסרור נע</li>
<li>שוקי אלי חצרה מולאי וסידי אלשיך אל</li>
<li>אגל אבו נצר אדאם אללה בקאה וכתב/ת/</li>
<li>עדוה וסואה יא מולאי מצית מן</li>
<li>ענד אלמולא ומא תמלית בה</li>
<li>ועז עלי דאלך וסואה וצל כתאבה</li>
<li>וקבלתה קבל אלוקוף עליה ופהמת</li>
<li>מצמונה ווצלת אלחואיג ואלחריר</li>
<li>פלא עדמתהא ולא כלות מנהא</li>
<li>ואמא אלחואיג אלעטר אללה ינכב</li>
<li>מן שדהם מא ינפע אללה בהם</li>
<li>וחק אלדם נכצד פיהם דינאר</li>
<li>ולון נחן פי אלדכאן מא המנא</li>
<li>וגדנא אלחואיג נאקצה ולורד</li>
</ol>
                    
                        <h3>Right margin, perpendicular lines.</h3>
                    
                        <p>רק מא רות מן פי עלה ולכתירה מא תסוא שי</p>
<p>מא יפעל האדא מן יכאף מן אללה ויא מולאי</p>
                    
                        <h3>Top margin, parallel lines written upside down.</h3>
                    
                        <p>ורסלי אלאשנאן | סרעה פי גרה | ושושסהא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00013-00018/canvas/2">
                    
                    
                    
                        <h3>Verso.</h3>
                    
                        <ol>
<li>סירה לה נחאלין קשאטה</li>
<li>מע בן חאגה וקפה פיהא</li>
<li>נצף ויבה כראויה מגרבלה</li>
<li>רבע להא ורבע לשיך מעאני</li>
<li>והי בלא תמן תפצלכם עלינא</li>
<li>וזא/ד/ עלינא כל מנא סתין דינאר</li>
<li>וסלמנא לה ופרחת גאיה מא</li>
<li>יכון ואנא דאכל מא עאקני סוא</li>
<li>אלדי לנא ברא אלעאקבה להא</li>
<li>תתכלץ ותתכל ויכון מן אללה</li>
<li>כל כיר ולרסק יחת אלאנסאן</li>
<li>כמא יחת אלגלל פתחרץ [[תתכלץ]]</li>
<li>תתכלץ מן כל בד ומ[ . . . . . . . . . .</li>
<li>וסאלי ען אולאד כאלי וען אבוה</li>
<li>נגם וען אבו אלמעאלי ואבו אלפכר</li>
</ol>
<p>קראת עליך אלסלאם וגואב האדא אלכתאב</p>
<p>תסירה לסכנדריה ולו שרחת להא מא עלא</p>
<p>קלבי מן כלאצי מן אלריף למא יסעה כתאב וסלאם</p>
                    
                        <h3>Bottom margin, parallel lines written upside down. Address.</h3>
                    
                        <p>יצל אלי מצר יסלם לשיך אבו נצר סט</p>
<p>בן אבו אלכרם נע</p>
                    
                </div>
            
        </section>
    </body>
</html>
