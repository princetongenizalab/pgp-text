
<html>
    <head>
        <title>Transcription of Letter: T-S 13J25.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00001/canvas/1">
                    
                    
                    
                        <h3>Recto</h3>
                    
                        <ol>
<li>כתאבי יאשיכי וסיידי אטאל אללה בקאך ואדאם עזך ותאיידך וסעאדתך וסלאמתך</li>
<li>מן אלקירואן ען חאל סלאמה ועאפיה אחמד אללה כתירא [         ] אהלה וא[יא]ה אסאל</li>
<li>חפצך וכלאיתך ודפע כל מחדור <span lang="he">ברחמתה</span> ענך וקד כאן [ת]קד[מ]ת לי[         ]</li>
<li>[             ]נה ואטראבלס אעלמתך כיף כאן ונצולי עלי אפצ'ל חאל פי [           ]</li>
<li>מוורה ואלי אלמהדייה [יומ]יין באקייה מן סיוון ובאעו בעץ' אצ[חאבנ]א א[עדא]להם פי</li>
<li>אלמהדייה סער ח' ול אד הו אחסן בייע מן אלקירואן ואמא א[בו] יעקב [     ]ל[          ]</li>
<li>[     ]ה באע אלעמת[א]ני ולעלה קד כתב אליך בדאלך ואבי אסחק ברהון אידה אללה </li>
<li>[        ] בקצ'א חואיגה [       ]ה אלסרור והו אלמתוולי לאמר אבי יעקוב פי אלאשיא</li>
<li>כלהא לאן אנזל אלרחל כל[ה] פי פנדק אלמטמורי ומא יתחרך פי שי אלי בחצ'רתה</li>
<li>[          ] אלכרז פמא וג'דתה [      ] פי אלכסאר אלאעמא צנע אללה אלעאקבה אלי כיר</li>
<li>אלציני בי'ב' די'נ' אלקנט[אר                  ] בעתה בז' דנא' ולא תחצל ומא אצבת</li>
<li> ננחל [                                                             ] ואנא עאזם עלי אלמרור</li>
<li>[                                                             ] אסאלך וארגב אליך יא</li>
<li>[                                                             ]לס לאבלג פיהא סארך</li>
<li>[ו]לא תקטע כותבך [עני עלי כל] חאל לאנס אלי מערפה סלאמתך וסלאמה אבי אל</li>
<li>פרג' סידי אסעדה אללה וחרזה ויכון אלכתאב עלי ידיי אבי יוסף בן שהון</li>
<li>אעזה אללה פי טיי כתא[בך א]ל[י]ה פאנה וחק אבי קד סר בכתאבך אלסרור אל</li>
<li>עצ'ים והו מג'תהד פי[           ] ויג'ב מן יום ורד אליה אלכתאב וקד וצל אליה</li>
<li>נמודג' אלכט אלדי תריד[ה] ו[    ] רג'ל עפיף ליבתדי באלכתאבה ולעלה סלמה</li>
<li>אללה קד כתב אליך [בדאל]ך [            ] פאדא כתבת אלי אבי יעקב בן עמרוס</li>
<li>חפצ'ה אללה תווכד עליה אן לא יתואנא פי //אעטא// תמן אלרקוק ואג'רה אלכאתב וכיף</li>
<li>אנה מא יקצר ואמא אנא יאסידי פמא אחתאג' אן אווכד פי באקי דאך</li>
<li>אלשי אלדי תערפה אנא בע'זר'ת האל מאר ללאנדלס ונכשא מא יטול אלמקאם</li>
<li>פאריד אן תתפצ'ל ותתמם אלג'מיל אלדי קד עמלתה ותתווכד עלי אלקוום במא</li>
<li>לם תזל חתי יגמע אללה עלי ידייך אלי וקת אן נשתמע עלי אפצ'ל חאל אן שא אללה</li>
<li>ומא אחתאג' אן אצף יאסיידי דעאיי לך ובסטי לפצ'איילך פי כל ג'מע מא אסאל</li>
<li>אללה אן יבלג' פיך אד אנת מחקוק לכל גמיל פאסאלה עז וג'ל אן יצונך ויסלמך</li>
<li>ויבלגן גאייה אמלך אד הוא(!) ולי דלך תקרא עלי כאצה נפסך אלעזיזה אפצל אלסלם</li>
<li>ועלי סידי וראיסי ראס אלכל אידה אללה וסלמה אפצל אלסלאם ורקה(?) אלסלם</li>
</ol>
                    
                </div>
            
        </section>
    </body>
</html>
