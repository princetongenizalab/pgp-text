
<html>
    <head>
        <title>Hebrew Translation of Letter: T-S 13J25.1</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 13J25.1</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00001/canvas/1">
                    
                    
                    
                        <h3>ע׳׳א:</h3>
                    
                        <p></p>
<ol>
<li><span lang="he">מכתבי, אדוני ורבי, ייתן לך אלוהים אריכות ימים ויתמיד את כבודך ואת עזרתו לך ואת אושרך ואת שלומך,</span></li>
<li><span lang="he">מקירואן. שלומי טוב, ואני בריא, תודה רבה לאל …. וממנו אני מבקש</span></li>
<li><span lang="he">כי ישמרך ויגן עליך ויהדוף ממך כל רע ברחמיו. לפני כן כתבתי לך ….</span></li>
<li><span lang="he">ומאטראבלס, הודעתיך כיצד הגעתי במצב מצוין ….</span></li>
<li><span lang="he">למוורה ולמהדייה, בכ׳׳ט בסיוון. מקצה אנשינו מכרו את המשואים שלהם</span></li>
<li><span lang="he">במהדייה במחיר ל׳׳ח, כי זו מכירה טובה מאשר בקירואן; ואולם אבו יעקב ….</span></li>
<li><span lang="he">…. מכר את העמתאני, ואולי כבר כתב לך על זאת. אבו אסחק ברהון, יעזור לו אלוהים,</span></li>
<li><span lang="he">…. להשיג את הדרוש לו …. אלסרור …. והוא משגיח על עסקי אבו יעקוב בכל</span></li>
<li><span lang="he">העניינים, כי את כל הסחורה פרקו באכסניה של אלמטמורי, ואין מזיזים דבר אלא בנוכחותו.</span></li>
<li><span lang="he">…. החרוזים, אבל לא מצאתי …. ייתן אלוהים אחרית טובה.</span></li>
<li><span lang="he">הסיני –– י׳׳ב דינר הקנטאר, מכרתיו בז׳ דינרים, ולא יצא אל הפועל, ולא מצאתי</span></li>
<li><span lang="he">איך להיפטר …. והחלטתי ללכת</span></li>
<li><span lang="he">…. אני מבקש ומצפה ממך</span></li>
<li><span lang="he">…. כדי שאשיגם לך בשמחה.</span></li>
<li><span lang="he">ואל תפסיק לכתוב לי, בכל אופן, כדי שאיהנה מידיעת שלומך ושלום אבו</span></li>
<li><span lang="he">אלפרג׳ אדוני, ייתן לו אלוהים אושר וישמרנו. שלח את המכתב בידי אבו יוסף בן שהון,</span></li>
<li><span lang="he">ייתן לו אלוהים כבוד, כרוך במכתבך אליו. הלוא הוא שמח, אני נשבע באבי, במכתבך שמחה</span></li>
<li><span lang="he">רבה מאוד. הוא משתדל בעניין …. והדרוש, מהיום שהגיע אליו המכתב. כבר הגיע אליו</span></li>
<li><span lang="he">הדגם של הכתב הרצוי לך …. (נמצא) אדם חסיד שיתחיל במלאכת הכתיבה; אפשר שהוא, ייתן לו אלוהים שלום</span></li>
<li><span lang="he">כבר כתב לך זאת …. אם תכתוב אל אבו יעקב בן עמרוס,</span></li>
<li><span lang="he">ישמרנו אלוהים, זרז אותו שלא יתרשל בתשלום תמורת גליונות הקלף ושכר הסופר; וכפי</span></li>
<li><span lang="he">(שאני מכיר) אותו, הוא יעשה הכול (על הצד הטוב). אשר לי, אדוני, הלוא אין צורך שאזרז (אותך) עוד להמשיך בעניין ההוא</span></li>
<li><span lang="he">הידוע לך. אני, בעזרת האל, נוסע לספרד, וחוששני שלא אשהה עם זמן רב.</span></li>
<li><span lang="he">אבקש ממך אפוא כי תואיל להשלים את החסד שכבר עשית, ותזרז את האנשים בלי</span></li>
<li><span lang="he">הפסק, כדי שיתן אלוהים הגנה על ידיך, עד הזמן שניפגש, במיטב הנסיבות, ברצון האל.</span></li>
<li><span lang="he">אין צורך, אדוני, שאתאר לך כמה אני מתפלל למענך וכמה אני מפרסם את חסדיך בכל מפגש. אבקש</span></li>
<li><span lang="he">מאלוהים שייענה (לתפילותי) למענך, כי ראוי אתה לכל טוב, על כן אני מבקש ממנו, יתגדל וישתבח, כי ישמרך וייתן לך שלום</span></li>
<li><span lang="he">ויגשים את כל תקוותיך כי קרוב הוא להיענות. קבל נא, אדוני הנכבד, את מיטב דרישות השלום,</span></li>
<li><span lang="he">ולאדוני וראשי ראש כלה, יעזרני אלוהים ויתן לו שלום, מיטב דרישות השלום; ולרקה(?) דרישת שלום.</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00001/canvas/2">
                    
                    
                    
                        <h3>ע׳׳ב:</h3>
                    
                        <p><span lang="he">לאבו בשר יעקב בן יוסף בן עוכל; מאת יוסף בן לבראט אלפאסי.</span></p>
<p><span lang="he"></span></p>
                    
                </div>
            
        </section>
    </body>
</html>
