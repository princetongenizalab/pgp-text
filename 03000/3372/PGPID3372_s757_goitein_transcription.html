
<html>
    <head>
        <title>Transcription of Letter: T-S 13J25.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.1</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00001/canvas/1">
                    
                    
                    
                        <ol>
<li>כתאבי יאשיכי וסיידי אטאל אללה בקאך ואדאם עזך ותאיידך וסעאדתך וסלאמתך</li>
<li>מן אלקירואן ען חאל סלאמה ועאפיה אחמד אללה כתירא [. . . . . .] אהלה ואיאה אסאל</li>
<li>חפצך וכלאיתך ודפע כל מחדור ברחמתה ענך וקד כאן [ת]קדמת לי [. . . . . . . . .</li>
<li>. . . . . . . בר]קה ואטרבלס אעלמתך כיף כאן ו[צו]לנא עלי אפצל חאל פי [. . . . .] מן</li>
<li>מוורה ואלי אלמהדייה [יומ]יין באקייה מן סיוון ובאעו בעץ אצ[חאב]נא א[עדא]להם פי</li>
<li>אלמהדייה סער ח ול אד הו אחסן בייע מן אלקירואן ואמא אבי יעקוב סל[מה אללה</li>
<li>פ]אנה באע אלעמת[א]ני ולעלה קד כתב אליך בדאלך ואבי אסחק ברהון אידה אללה</li>
<li>. .]א . בקצא חואיגה [. . . .]ה אלסרור(?) והו אלמתוולי לאמר אבי יעקוב פי אלאשיא</li>
<li>כלהא לאן אנזל אלרחל כל[ה] פי פנדק אלמטמורי ומא יתחרך פי שי אלי בחצרתה</li>
<li>ואמא] אלכרז פמא וגדתהא אלא פי אלכסאר אלאעמא צנע אללה אלעאקבה אלי כיר</li>
<li>אלציני ב יב דינ אלקנט[אר] . ל . ל . . ביעתה בז דנא ולא תחצל פמא אצבת</li>
<li>ננחל [. . . . . . . . . . . . . . . . . . . . . . . . . . . ] ואנא עאזם עלי אלמרור</li>
<li>. . . . . . . . . . . . . . . . . . . . . . . . . . . . . . .]אסאלך וארגב אליך יא</li>
<li>. . . .]א. .[. . . .]כל . . .[. . . . . . . . .]. .[. . . . . . . . .] לם לאבלג פיהא סארך</li>
<li>ו]לא תקטע כותבך [עני עלי כ]ל חאל לאנס אלי מערפה סלאמתך וסלאמה אבי אל</li>
<li>פרג סידי אסתודעה אללה וחרזה ויכון אלכתאב עלי ידיי אבי יוסף [בן] שהון</li>
<li>עזה אללה פי טיי כתא[בך אל]יה פאנה וחק אבי קד סר בכתאבך אלפרח אל</li>
<li>עצים והו מגתהד פי ק[צא חוא]יגך מן יום ורד אליה אלכתאב וקד וצל אליה</li>
<li>נמודג אלכט אלדי תרידה ו[וגד] רגל עפיף ליבתדי באלכתאבה ולעלה סלמה</li>
<li>אללה קד כתב אליך [בדאל]ך [. . .] פאדא כתבת אלי אבי יעקב בן עמרוס</li>
<li>חפצה אללה תווכד עליה אן לא יתואנא פי //אעטא// תמן אלרקוק ואגרה אלכאתב וכיף</li>
<li>אנה מא יקצר ואמא אנא יאסידי פמא אחתאג אן אווכד פי באקי דאך</li>
<li>אלשי אלדי תערפה אד אנא בעזרת האל מאר ללאנדלס ונכשא מא יטול אלמקאם</li>
<li>פאריד אן תתפצל ותתמם אלגמיל אלדי קד עמלתה ותתווכד עלי אלקוום כמא</li>
<li>לם תזל חתי יגמעה אללה עלי ידייך אלי וקת אן נשתמע עלי אפצל חאל אן שא אללה</li>
<li>ומא אחתאג אן אצף יאסיידי דעאיי לך ובסטי לפצאילך פי כל גמע מא אסל</li>
<li>אללה אן יבלג פיך אד אנת מחקוק לכל גמיל פאסאלה עז וגל אן יצונך ויסלמך</li>
<li>ויבלגך גאייה אמלך אד הוא ולי דלך תקרא עלי כאצה נפסך אלעזיזה אפצל אלסלאם</li>
<li>ועלי סידי וראיסי ראס אלכל אידה אללה וסלמה אפצל אלסלאם ורחמה(?) אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00001/canvas/2">
                    
                    
                    
                        <h3>Verso.</h3>
                    
                        <ol>
<li>לסידי] אבי אלבשר [. . . . . . . . . אטאל] אללה [בקאה</li>
<li>ואדאם עזה</li>
<li>יעקב ב[ן יוס]ף [בן עוכ]ל . . . . . . . .</li>
</ol>
<ol>
<li>מן יוסף בן ל[בראט אלפאסי</li>
</ol>
                    
                </div>
            
        </section>
    </body>
</html>
