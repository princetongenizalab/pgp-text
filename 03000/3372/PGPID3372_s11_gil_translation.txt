ע׳׳א:


מכתבי, אדוני ורבי, ייתן לך אלוהים אריכות ימים ויתמיד את כבודך ואת עזרתו לך ואת אושרך ואת שלומך,
מקירואן. שלומי טוב, ואני בריא, תודה רבה לאל …. וממנו אני מבקש
כי ישמרך ויגן עליך ויהדוף ממך כל רע ברחמיו. לפני כן כתבתי לך ….
ומאטראבלס, הודעתיך כיצד הגעתי במצב מצוין ….
למוורה ולמהדייה, בכ׳׳ט בסיוון. מקצה אנשינו מכרו את המשואים שלהם
במהדייה במחיר ל׳׳ח, כי זו מכירה טובה מאשר בקירואן; ואולם אבו יעקב ….
…. מכר את העמתאני, ואולי כבר כתב לך על זאת. אבו אסחק ברהון, יעזור לו אלוהים,
…. להשיג את הדרוש לו …. אלסרור …. והוא משגיח על עסקי אבו יעקוב בכל
העניינים, כי את כל הסחורה פרקו באכסניה של אלמטמורי, ואין מזיזים דבר אלא בנוכחותו.
…. החרוזים, אבל לא מצאתי …. ייתן אלוהים אחרית טובה.
הסיני –– י׳׳ב דינר הקנטאר, מכרתיו בז׳ דינרים, ולא יצא אל הפועל, ולא מצאתי
איך להיפטר …. והחלטתי ללכת
…. אני מבקש ומצפה ממך
…. כדי שאשיגם לך בשמחה.
ואל תפסיק לכתוב לי, בכל אופן, כדי שאיהנה מידיעת שלומך ושלום אבו
אלפרג׳ אדוני, ייתן לו אלוהים אושר וישמרנו. שלח את המכתב בידי אבו יוסף בן שהון,
ייתן לו אלוהים כבוד, כרוך במכתבך אליו. הלוא הוא שמח, אני נשבע באבי, במכתבך שמחה
רבה מאוד. הוא משתדל בעניין …. והדרוש, מהיום שהגיע אליו המכתב. כבר הגיע אליו
הדגם של הכתב הרצוי לך …. (נמצא) אדם חסיד שיתחיל במלאכת הכתיבה; אפשר שהוא, ייתן לו אלוהים שלום
כבר כתב לך זאת …. אם תכתוב אל אבו יעקב בן עמרוס,
ישמרנו אלוהים, זרז אותו שלא יתרשל בתשלום תמורת גליונות הקלף ושכר הסופר; וכפי
(שאני מכיר) אותו, הוא יעשה הכול (על הצד הטוב). אשר לי, אדוני, הלוא אין צורך שאזרז (אותך) עוד להמשיך בעניין ההוא
הידוע לך. אני, בעזרת האל, נוסע לספרד, וחוששני שלא אשהה עם זמן רב.
אבקש ממך אפוא כי תואיל להשלים את החסד שכבר עשית, ותזרז את האנשים בלי
הפסק, כדי שיתן אלוהים הגנה על ידיך, עד הזמן שניפגש, במיטב הנסיבות, ברצון האל.
אין צורך, אדוני, שאתאר לך כמה אני מתפלל למענך וכמה אני מפרסם את חסדיך בכל מפגש. אבקש
מאלוהים שייענה (לתפילותי) למענך, כי ראוי אתה לכל טוב, על כן אני מבקש ממנו, יתגדל וישתבח, כי ישמרך וייתן לך שלום
ויגשים את כל תקוותיך כי קרוב הוא להיענות. קבל נא, אדוני הנכבד, את מיטב דרישות השלום,
ולאדוני וראשי ראש כלה, יעזרני אלוהים ויתן לו שלום, מיטב דרישות השלום; ולרקה(?) דרישת שלום.

ע׳׳ב:
לאבו בשר יעקב בן יוסף בן עוכל; מאת יוסף בן לבראט אלפאסי.
