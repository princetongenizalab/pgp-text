
<html>
    <head>
        <title>Transcription of Letter: T-S 13J21.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.8</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00008/canvas/1">
                    
                    
                    
                        <h3>Recto</h3>
                    
                        <ol>
<li>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;פצל&nbsp;</li>
<li>אשתהי מן אנעאם אלמולי אן יוצל</li>
<li>סלאמי וכדמתי ועט'ים שוקי אלסאדה</li>
<li>אלמואלי בני רבנו מנחם זצל בראשם</li>
<li>שני השרים החכמים ונבונים הדיינים</li>
<li>רבנא יצחק הדיין המובהק ורבנא יוסף</li>
<li>יבורכו לעד ובני אחינו רבנא יהודה הדיין</li>
<li>במחרוסה אלקאהרה נט רח ויוערפהם&nbsp;</li>
<li>עט'ם שוקי אליהם ועתבי עליהם</li>
<li>&nbsp;עלי כוני אכדמהם דאימא פי אלבלאד</li>
<li>&nbsp;ואד'כר פצ'אילהם על ראשי עם הקודש&nbsp;</li>
<li>&nbsp;פי כל מדרש נורדה ואלמולי אלרייס אלסדיד</li>
<li>&nbsp;אלחכים שצ וגירה ישהדון לי בדלך&nbsp;</li>
<li>&nbsp;ויכון גואבי מנהם אנני אכלץ להם</li>
<li>&nbsp;מא יעלמונה מן תרכה אלרייס פרח נע&nbsp;</li>
<li>&nbsp;וכאן מעי אלדי יערפונהם ויברונהם</li>
<li>&nbsp;[ &nbsp; &nbsp; &nbsp; &nbsp; &nbsp; ] ובה לא יגוז אכד דלך מן היתומים&nbsp;</li>
<li>&nbsp;[ &nbsp; &nbsp; &nbsp; ] שבועה וכלצת מאלהם וכתבת</li>
<li>&nbsp;אלי כדמתהם צחבה וכילהם אלעאקל</li>
<li>&nbsp;אלמתמעקל קבל אללה בן אלמצאצה</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00008/canvas/2">
                    
                    
                    
                        <h3>Verso</h3>
                    
                        <ol>
<li><span lang="he">[&nbsp; &nbsp; &nbsp; &nbsp; &nbsp; ] והדיין יזכר בטוב אן מא סבב</span></li>
<li><span lang="he">אנקטאע כתבי ענה אלא כונה לם יכתב&nbsp;</span></li>
<li><span lang="he">אליי ג'ואב כתבי אלואצלה אליהם מע&nbsp;</span></li>
<li><span lang="he">[&nbsp; &nbsp; &nbsp; &nbsp; &nbsp; &nbsp; ] והו ישהר במא פעלת פי עכה&nbsp;</span></li>
<li><span lang="he">[פי כלאץ] מאלהם מפי הארי הדא אן כאן</span></li>
<li><span lang="he">אלמ[ולי] ישהד באלחק ועלי אן אחואלה</span></li>
<li><span lang="he">מעלומה ענד כל מן יערפה ואחואלי</span></li>
<li><span lang="he">איצא תם תערץ כדמהם ומהאמהם&nbsp;</span></li>
<li><span lang="he">וכדמה אלרייס אלגליל //ורבנו// דויד יגדל יקרו&nbsp;</span></li>
<li><span lang="he">&nbsp;ותטלב לי אלג'ואב פי מא יכתץ באלח&nbsp;</span></li>
<li><span lang="he">&nbsp;דנאניר אלדי ענד אליה וולדנא ישי&nbsp;</span></li>
<li><span lang="he">&nbsp;הנשיא יכדם אלמולי באג'ל שלום</span></li>
<li><span lang="he">&nbsp;ואלסת אלאכת ואלסת בנתהא יכדמון</span></li>
<li><span lang="he">&nbsp;אלמולי באג'ל סלאם וישכרון אנעאמה</span></li>
<li><span lang="he">&nbsp;וכאן אלרסול מסתעגל מא קדרת</span></li>
<li><span lang="he">&nbsp;אכתב אלי כדמתך אן אלמולי נשיאנו&nbsp;</span></li>
<li><span lang="he">&nbsp;יאשיהו יר הו ואלסאדה אולאדה</span></li>
<li><span lang="he">&nbsp;ואלנשיא אלאג'ל חסדאי יר הו אלי אלאן</span></li>
<li><span lang="he">&nbsp;בחמאה לאן אצדקאה בחלב מחבוסין</span></li>
<li><span lang="he">&nbsp;ועדם ג'מיע מאלה אלדי כאן ענדהם</span></li>
<li><span lang="he">&nbsp;מודועא ולה סנה פי חמאה</span></li>
</ol>
<p>&nbsp;</p>
                    
                </div>
            
        </section>
    </body>
</html>
