
<html>
    <head>
        <title>Transcription of Letter: T-S 13J21.8</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.8</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00008/canvas/1">
                    
                    
                    
                        <ol>
<li>פצל</li>
<li>אשתהי מן אנעאם אלמולי אן יוצל</li>
<li>סלאמי וכדמתי ועטים שוקי אלי האדה</li>
<li>אלמואלי בני רבנו מנחם זצל בראשם</li>
<li>שני השרים החכמים ונבונים הדיינים</li>
<li>רבנא יצחק הדיין המובהק ורבנא יוסף</li>
<li>יבורכו לעד ואלי אחינו רבנא יהודה הדיין</li>
<li>במחרוסה אלקאהרה נט רח ותערפהם</li>
<li>עטם שוקי אליהם ועתבי עליהם</li>
<li>עלי כוני אכדמהם דאימא פי אלבלאד</li>
<li>ואדכר פצאילהם על ראשי עם הקודש</li>
<li>פי כל מדרש נורדה ואלמולי אלרייס אלסדיד</li>
<li>אלחכים שצ וגירה ישהדון לי בדלך</li>
<li>ויכון גואבי מנהם אנני אכלץ להם</li>
<li>מא יעלמונה מן תרכה אלרייס פרח נע</li>
<li>וסאלוני אלדי יערפונהם ויברונהם</li>
<li>. . אנה לא יגוז אכד דלך מן היתומים</li>
<li>[אלא] בשבועה וכלצת מאלהם וכתבת</li>
<li>אלי כדמתהם צחבה וכילהם אלעאקל</li>
<li>אלמאמ . . מן ל . . אללה . . . . . .</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00008/canvas/2">
                    
                    
                    
                        <h3>Verso.</h3>
                    
                        <ol>
<li>. . . . . . הדיין יזכר בטוב אן מא סבב</li>
<li>אנקטאע כתבי ענה אלא כונה לם יכתב</li>
<li>אליי גואב כתבי אלואצלה אליהם מע</li>
<li>[ ]… והו ישהד במא פעלת פי עכה</li>
<li>[פי] מאלהם מפי האדי הדא אן כאן</li>
<li>אלמדכור ישהד באלחק ועלי אן אחואלה</li>
<li>מעלומה ענד כל מן יערפה</li>
<li>איצא תסתערץ כדמהם ומהאמהם</li>
<li>וכדמה //אלמולי// אלרייס אלגליל //רבנו// דויד יגדל יקרו</li>
<li>ותטלב לי אלגואב פימא יכתץ באלח</li>
<li>דנאניר אלדי ענד אליה וולדנא ישי</li>
<li>הנשיא יכדם אלמולי באגל שלום</li>
<li>ואלסת אלאכת ואלסת בנתהא יכדמון</li>
<li>אלמולי באגל סלאם וישכרון אנעאמה</li>
<li>וכאן אלרסול מסתעגל מא קדרת</li>
<li>אכתב אלי כדמתך נשיאנו הנגיד</li>
<li>יאשיהו יר הו ואלסאדה אולאדה</li>
<li>ואלנשיא אלאגל חסדאי יר הו אלי אלאן</li>
<li>בחמאה לאן אצדקאה בחלב מחבוסין</li>
<li>ועדם גמיע מאלה אלדי כאן ענדהם</li>
<li>ודועא ולה קריב סנה פי חמאה</li>
</ol>
                    
                        <h3>Right margin, perpendicular lines.</h3>
                    
                        <ol>
<li>אלגואב . . . פי . . . . . . . . יגדל לעד ותוצל</li>
<li>סלאמי אלי רבנא יחיאל הדיין שצ כתב יד שבט שנ[ת</li>
</ol>
                    
                </div>
            
        </section>
    </body>
</html>
