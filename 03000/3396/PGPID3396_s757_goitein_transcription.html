
<html>
    <head>
        <title>Transcription of Letter: T-S 13J27.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J27.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00027-00002/canvas/1">
                    
                    
                    
                        <h3>Recto</h3>
                    
                        <ol>
<li>כי ייי יהיה בכסליך ושמר וג</li>
<li>אלבארי עאלם מא.צי אלממלוך מן שדה</li>
<li>אלשוק נחו טלעתך אלסעידה ולו שרחת בעצה</li>
<li>למא כאן יסעה קרטאס ולא יחויה דרג ואלחצרה</li>
<li>עאלמה בדלך כמים הפנים ומא יגעל</li>
<li>אלכאדם יקצר מכאתבתה ללחצרה גיר</li>
<li>תכפיף ואיצא קלב אלכאלק מן אלטלוע אלי</li>
<li>נחוכם ואלא אסאל מן אלכאלק יתברך שמו</li>
<li>אן ימן עלי בגמע שמלי בהא ען קריב אנה</li>
<li>ולי דלך ואלקאדר עליה אן שא אללה ומא מנה</li>
<li>וקת ימצי חתי אסלנא פי אלתקצי ען גלאלהא</li>
<li>וסמעת אן אלחצרה אנתקלת אלי דכאן אכרי</li>
<li>פפרחת גאיה אלפרח אלדי וגדת מוצע מסתקר</li>
<li>ועלם אללה אן קלבי ענדך מן אלמר אלדי תעלמה</li>
<li>ואני חאמל המהא אללה תע יסאהל במא פיה</li>
<li>ואלכירה ויא מולאי לעל תמאם תפצלהא עלי</li>
<li>תעמלו לי אלמוסי אלדי כנת קלת לך מן</li>
<li>גהתה . . . ברסם אלחמאם ב . א . לטיפה</li>
<li>כמא עאדתי מן אחסאנך אן שאלה</li>
<li>מנעמה מתפצלה טול אלזמאן ויא מולאי ערפני</li>
<li>אכבאר אלמסאפרין אלוארדין מן בלאד</li>
<li>אלימן איש אלדי אחכאו ען אליהוד איש מא כאן</li>
<li>ערפני מן גיר . . . . ואיש מא כאן ללחצרה</li>
<li>מן כדמה שרף אלכאדם בהא לעל נפוז</li>
<li>באלקליל מן אלתשריף בקצאהא אן שא אללה</li>
<li>קראת עליהא אלסלאם ועלי מן תחוטה אלענאיה</li>
<li>אפצל אלסלאם ותסלם עלי אלשיך בו אלפרג</li>
<li>בן רבי דניאל ימצא רחמים . . . .סל. .ל. .יל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00027-00002/canvas/2">
                    
                    
                    
                        <h3>Verso.</h3>
                    
                        <ol>
<li>ללשיך חב[ה] אלצאיג וולדה וכדלך אלשיך בו סעיד</li>
<li>אללוי מכדום באתם אלסלאם וסאיר אצחאבנא</li>
<li>מכדומין באתם אלסלאם וערפני אלאכבאר</li>
<li>גמיעהא מן אמר אלמסאפרין ואללה . . . .</li>
<li>ואלשיך . . . . . . . . . . . . . . . . . . . . . .</li>
<li>בן כאל [אכ]ץ אלסלאם ל. . . . . . . . . . .</li>
<li>. . . . . .[. .] ללכאדם למא . . . . . . . . .</li>
<li>לאן . . . . פי . . . . . . . . . . . . .</li>
<li>אלמקארבה [. .]. . . . . . . . . . . . . . .</li>
<li>אן יתגל. .[. .]. . . . . . . . . . .[. . . .</li>
<li>אן יחסן תופיק .[. .]. . . . . . . . . .</li>
<li>. . . . . . . . . . . וכן יהי רצון</li>
<li>ודלך פי אלעשר אלתאני מן שהר אלול</li>
<li>יום אלכמיס סימן טוב</li>
</ol>
                    
                </div>
            
        </section>
    </body>
</html>
