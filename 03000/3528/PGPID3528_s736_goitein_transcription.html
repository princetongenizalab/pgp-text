
<html>
    <head>
        <title>Transcription of Legal document: T-S 18J2.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 18J2.5</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00002-00005/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתמות ידנא לתחתא כן הוה</li>
<li>כאן מ גאלב החזן המכונה אבו מנצור בר מ חלפון אלזיאת נע תשאגר</li>
<li>מע אכתה לאביה ואמה בארה בת מ חלפון אלזיאת נע פי דאר זעמת</li>
<li>בארה דא אן אביהא געלהא להא ארתא דון אכיהא מ גאלב דנן ולם</li>
<li>יתבת להא חקא פי אלדאר אלדין תשאגרא עליהא גיר אלטבקה אלפוקאניה</li>
<li>מן אלדאר //אלצגירה\\ אד כאן אחצרת קדימא אלא בית דין בבט //שטר\\ אדוננו דויד</li>
<li>הנשיא הגדול נשיא כל ישראל בן אדוננו ונשיאנו יחיזקיהו ראש גליות</li>
<li>כל ישראל מנוחתם כבוד יקתצי אן מ חלפון אביה והבה להא אלטבקה</li>
<li>אלפוקאניה מן אלדאר אלצגירה ואחצרת אלי בית דין כתאב מכתתב</li>
<li>בנימוסי הגויים יקתצי אן אביהא צדק עליהא גמיע אלדאר אלמקדם</li>
<li>דכרהא ולם יתבת להא יומיד פקאל אכיהא הדא אלכתאב מזור</li>
<li>ולם יתבת להא לא בדיני ישראל ולא בנימוסי הגויים בדלך אלכתאב</li>
<li>חק וגרי בינהמא כצאים ומקאולאת אפצת אלחאל בינהמא אלי</li>
<li>כרגת בה אלי משפטי הגוים ואסתוגבת אלחרם מן בית דין עלי</li>
<li>תעדיהא ואכרגתהא לאכיהא אלי דיני גויים ועדולהא ען משפטי</li>
<li>אלהים חיים פלמא אשרפת עלי אלחרם אנתדב מן זקני יושר אוהבי</li>
<li>שלום אלשיך אבי עלי מר ור יפת הזקן תפארת הקהל בר מרור</li>
<li>אברהם הזקן נע וסאל בית דין אן ימהל עליהא אלי אן יגתמע בי[הא</li>
<li>ובאכיהא ענדה פי דארה ויתוסט בינהמא פחצרנא נחן אלכ[אתמין</li>
<li>לתחתא פי דאר אלשיך אבי עלי אלמדכור וחצר מ גאלב ואכתה.[.</li>
<li>מכאטבתהמא אלשיך אלמדכור וארדאע בארה דא וקיל לי [. .</li>
<li>מא צח לך סוא אלטבקה אלפוקאניה באלכתאב אלעבראני ו[כתאב</li>
<li>אלגויים לם יצח לך בה שי והי תגאלט ותקול לא בל קד אעטאני</li>
<li>ואלדי הדה אלדאר והי לי פקאל להא אלשיך אבי עלי אלמדכור</li>
<li>פאלדאר אלאכרי אלכבירה אלתי הי לזיקה הדה אלדאר לך פיהא</li>
<li>שי תדעי אן ואלדך אעטאך איאהא איצא פקאלת לא מא לי פי</li>
<li>אלדאר אלאכרי חק גמלה בוגה ולא סבב פרפקנא בהא אן</li>
<li>תאכד מא געלה אללה להא טלק ותתכלא ען [אלדאר. . . . . .</li>
<li>בחק פתאבת ולם תקבל ומה דהוה קדמנא כתבנא וחתמנא</li>
<li>ויהבנא למ גאלב החזן דנן דליהוי בידיה לזכו ולראיה וכאן דלך</li>
<li>מד ימין טויל ולמא</li>
</ol>
                    
                </div>
            
        </section>
    </body>
</html>
