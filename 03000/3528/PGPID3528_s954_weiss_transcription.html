
<html>
    <head>
        <title>Transcription of Legal document: T-S 18J2.5</title>
    </head>
    <body style="max-width: 860px; margin: auto">
        <h1>Transcription of Legal document: T-S 18J2.5</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00018-J-00002-00005/canvas/1">
                    
                    
                    
                        <ol>
<li>שהדותא דהות באנפנא אנן שהדי דחתמות ידנא לתחתא כן הוה</li>
<li>כאן מ גאלב החזן המכונה אבו מנצור בר מ חלפון אלזיאת נע תשאגר</li>
<li>מע אכתה לאכיה ואמה בארה בת מ חלפון אלציאת נע פי דאר זעמת</li>
<li>בארה דא אן אביהא געלהא להא ארתא דון אכיהא מ גאלב דנן ולם</li>
<li>יתבת להא חקא פי אלדאר אלדי תשאגרא עליהא גיר אלטבקה אלפוקאניה</li>
<li>מן אלדאר אד כאן אחצרת קדימא אלא בית דין בכט אדוננו אלצגירה שטר דויד</li>
<li>הנשיא הגדול נשיא כל ישראל בן אדוננו ונשיאנו יחיזקיהו ראש גליות</li>
<li>כל ישראל מנוחתם כבוד יקתצי אן מ חלפון אביהא והבה להא אלטבקה</li>
<li>אלפוקאניה מן אלדאר אלצגירה ואחצרת אלי בית דין כתאב מכתתב</li>
<li>בנימוסי הגויים יקתצי אן אביהא צדק עליהא גמיע אלדאר אלמקדם</li>
<li>דכרהא ולם יתבת להא יומיד פקאל אכיהא הדא אלכתאב מזור</li>
<li>ולם יתבת להא לא בדיני ישראל ולא בנימוסי הגויים בדלך אלכתאב</li>
<li>חק וגרי בינהמא כצאיט ומקאולאת אפצת אלחאל בינהמא אלי [אן]</li>
<li>כרגת בה אלי משפטי הגויים ואסתוגבת אלחרם מן בית דין עלי</li>
<li>תעדיהא ואמרגתהא לאכיהא אלי דיני גויים ויעדולהא ען משפטי</li>
<li>אלהים חיים פלמא אשרפת עלי אלחרם אנתדב מן זקני יושר אוהבי</li>
<li>שלום אלשיך אבי עלי מר ור יפת הזקן תפארת הקהל בר מרור ינהג במחיגות יקח שלת הזמן</li>
<li>אברהם הזקן נע וסאל בית דין אן ימהל עליהא אלי אן יגתמע ב[הא]</li>
<li>ובאכיהא ענדה פי דארה ויתוסט בינהמא פחצרנא נחן אלכ[אתמין]</li>
<li>לתחתא פי דאר אלשיך אבי עלי אלמדכור וחצר מ גאלב ואכתה ות⟦אל⟧ [קאל להא]</li>
<li>מכאטבתהמא אלשיך אלמדכור וארדאע בארה דא וקיל לי [...]</li>
<li>מא צח לך סוא אלטבקה אלפוקאניה באלכתאב אלעבראני ו[כתאב]</li>
<li>אלגויים לם יצח לר בה שי והי תגאלט ותקול לא בל קד אעטאני</li>
<li>ואלדי הדה אלדאר והי לי פקאל להא אלשיך אבי עלי אלמדכור</li>
<li>פאלדאר אלאכרי אלכבירה אלתי הי לזיקה הדה אלדאר לך פיהא</li>
<li>שי תדעי אן ואלדך אעטאך איאהא איצא פקאלת לא מאלי פי</li>
<li>אלדאר אלאכרי חק גמלה בוגה ולא סבב פרפקנא בהא אן</li>
<li>תאכד מא געלה אללה להא טלק ותתכלא ען [טלב מא לי.ת להא]</li>
<li>בחק פתאבת ולם תקבל ומה דהוה קדמנא כתבנא וחתמנא</li>
<li>ויהבנא למ גאלב החזן דנן דליהוי בידי לזכו ולראיה וכאן דלך</li>
<li>מד ימין טויל ולמא</li>
</ol>
                    
                </div>
            
        </section>
    </body>
</html>
