
<html>
    <head>
        <title>Transcription of Letter: T-S 13J20.2</title>
    </head>
    <body style="max-width: 860px; margin: auto">
        <h1>Transcription of Letter: T-S 13J20.2</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00020-00002/canvas/1">
                    
                    
                    
                        <ol>
<li>עבדהא</li>
<li>צדקה בן תאמאר</li>
<li>בשמך רחמנה(!)</li>
<li>אלמסתגאר באללה ובחצרה סידנא תבת אללה</li>
<li>מגדהא וצאעף סמוהא וכבת עדוהא</li>
<li>גיר כאף ענהא חאלה ומא הו עליה מן</li>
<li>אלפקר וכתרה אלעאיל ואלדיון אלמטלוב</li>
<li>בהא מן אלגרמא אלסו ואנה כאן קד</li>
<li>שארך בו אלחסן בן אלתדמרי וסיד אלאהל</li>
<li>בן אלגשו פי צמאן מנפלת אלפיום ולעלהא</li>
<li>קד עלמת דלך ומא כפי ענהא וכאן עבדהא</li>
<li>קד אסתקר בינה ובינהם אן יכון אסמה</li>
<li>מעהם פי אליהוד דון אן יכון לה אסם פי</li>
<li>אלדיואן ואגאבהם אלי דלך תקה בהם וחסן</li>
<li>טן מנה בהם פלמא זגא אלבאב אטרחוה</li>
<li>ואערצו ענה וכאבתוה ואטרחו אמרה</li>
<li>ובקו ולאזמהם ועתקד אן פיהם רגעה</li>
<li>וצלאח והם פי כלאל דלך ועדוה באן</li>
<li>יוצלו [אליה] מא יקותה הו ועילתה ואן</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00020-00002/canvas/2">
                    
                    
                    
                        <h3>Verso.</h3>
                    
                        <ol>
<li>יסדדו אמרה מע אלמדאינין ויופו ענה</li>
<li>בעץ אלדין תם יקררו מעה אן יסכת</li>
<li>ואן ימסך ענהם פלמא חצלו עלי נעמה</li>
<li>כבירה ופאזו במא חצל להם אטרחו</li>
<li>עבדהא וקד קוי עליה בעץ אלמדא</li>
<li>ינין וטרחה אלאעתקאל מד ארבעה</li>
<li>איאם והו מריץ רמד ועילתה תאלפין</li>
<li>וכלהם באסוא חאל וחושית אן יכון</li>
<li>פ[י] א[יאמ]הא מצלום מתל עבדהא</li>
<li>ואבו אלמעאלי בן כוגך הו יערף מא</li>
<li>בין עבדהא ובינהם ויסל אנעאמהא</li>
<li>אן תסתדעיה אליהא ותסמע מא ענדה</li>
<li>ותתסבב פי אכראג עבדהא מן אלאעתק</li>
<li>אל קבל אלסבת וראיהא אלמופק ان شا الله&nbsp;</li>
</ol>
                    
                </div>
            
        </section>
    </body>
</html>
