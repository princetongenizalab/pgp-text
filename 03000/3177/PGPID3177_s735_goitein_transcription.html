
<html>
    <head>
        <title>Transcription of Literary text: T-S NS 264.27 + T-S NS 224.181 + T-S AS 145.360 + T-S 12.537</title>
    </head>
    <body style="max-width: 860px; margin: auto">
        <h1>Transcription of Literary text: T-S NS 264.27 + T-S NS 224.181 + T-S AS 145.360 + T-S 12.537</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-00224-00181/canvas/2">
                    
                    
                    
                        <h3>Column 1</h3>
                    
                        <ol>
<li>אלעזת לאלאה וחדהו</li>
<li>אוציכמו סאיר אלעאשקין בטאעת אלמ[ל]אח</li>
<li>אגמעין וכרו בין ידיהם סאגדין ואקטעו אלשך</li>
<li>בליקין וקולו אלחמד ללאה רב אלעאלמין אלדי</li>
<li>מן עלינא מעהם בלאשתמאע מן בעד טול אלגרבת</li>
<li>מנהם ולאנקטאע פרחם אללה מן נצר לנפשה</li>
<li>אחסן אלנצר וטלב רצא מחבובו גהד מא קדר</li>
<li>פלמא אן ראית עזכם אללה אלהוא יגלב אלתקוא</li>
<li>וילבס אלגסם אלסקאם ויכתר אלאלאם ויגרק פי</li>
<li>בחאר אלגראם שכית לבעץ אלאטבא מא לקית</li>
<li>מן אלמחבא קאל אנת מחתאגן לשרבא פקלת</li>
<li>עבילי דוא יכלצני מן אלצדוד ולבלוא לקד זאד בי</li>
<li>אלהוא ואשתד בי אלגוא קאל תכד לך עלא ברכת</li>
<li>אלחב ועון אלקלב נצף רטל מן צאפי וצאל אלחביב</li>
<li>מקטוף מן ריס אלחסוד ולרקיב: ועשר עידאן מן</li>
<li>כתמית אלופא מקשורא מן קשור אלצד ולגפא :</li>
<li>ווקיתין מן בזר רגלת אלאשתמאע מהזוזה מן גבאר</li>
<li>אלבעד ולאנקטאע: ווקיתין מן הלילג אלכתמאן</li>
<li>מנזועה מן נוא אלצד ולהגראן: ווקיתין מן זהר</li>
<li>בנפסג אלודאד מנכולא מן מנכל אלבעאד: ווקיתין</li>
<li>מן אגאץ אלענאק וקנה מן טיב אלתלאק מהזוזה</li>
<li>מן איאם אלפראק: ועודין מן כיאר שנבר אל</li>
<li>דלאל מצפיא מן אלהגר ולמלאל: ועשרין זרה מן</li>
<li>גפר(?) אלוצאל מקטועה מן עידאן אלאנפצאל: ונצף</li>
<li>רטל מן סכר אלעתאב ווקיתין סת בסתאן וענאב:</li>
<li>ויוכד גנג ימאני ורפע הנדי והז מצרי וכלאם דמיאטי</li>
<li>מן כל ואחד סת מתאקיל: ויוכד כשאף יהודיא וקטאם</li>
<li>נצראניה ושהיק חבשיה מן כל ואחד וקיה: ויוכד</li>
<li>גלמה קצוריה וחרכה הנדיה וצראפה . [ . . . . .</li>
</ol>
                    
                        <h3>Column 2</h3>
                    
                        <ol>
<li>ויתכי שאיגת אנזמאניה ואדא אנתבה מן נומה</li>
<li>יתנאול זבדית מרקה ודגאגתין מסלוקה: ואן שרב</li>
<li>אלדוא פי אואן אלרביע ישרבו פי בסתאן יכון אכתר</li>
<li>מנפעה ואקוא סריאן פיגלס תחת צל אלאשגאר</li>
<li>עלא בצאט אלאזהאר בין ורדן וגלנאר ויאסמין</li>
<li>ובהאר וכתלאף אלאותאר ותספיס אלאנהאר עלא</li>
<li>גנא אלאטיאר מן קמרנ והזאר ובלבל ושחרור</li>
<li>ופאכת [[וזרי]] וזרזור וסמאן ועצפור ודואליבן</li>
<li>מקלבה וקואדיס מנסכבה ונאית אנ מטרבה</li>
<li>ורואקץ אנ מעגבה ונסים אנסארי ברואיח אל</li>
<li>אזהארי ובנפסגן אזרק ונסרינן מעבק ונרגסן</li>
<li>מחדק: וצפרת אנ באקעה וזרקתן לאמעה ואנואר</li>
<li>צאטעה: ואן שרב אלדוא פי אלציף ישרבו פי</li>
<li>טבקתן ציפיה עאליה הואיה ויחתמי ען אלדכול</li>
<li>ולכרוג ולביע ולשרא ולא יגעל גדאה אלא אכל</li>
<li>אלדגאג ושרבה אלא מצ אלזגאג וקעאדה אלא</li>
<li>עלא אלדיבאג: ויגעל אואניה קנאני [[ה]] ואקדאח</li>
<li>ופאכהתה משמשן ותפאח ונקלה תקביל אלוגוה</li>
<li>אלמלאח ויכתר מן אלתיה ולאנפסאח ולא יכתשי</li>
<li>מן אלאפתצאח פמא עליה פי מא יעמל גנאח</li>
<li>ויקול כמא קאל אשעאר כלמא גית נתוב או נמיל</li>
<li>לצלאח מא ידעני אלמדאם ולוגוה אלמלאח:</li>
</ol>
                    
                </div>
            
        </section>
    </body>
</html>
