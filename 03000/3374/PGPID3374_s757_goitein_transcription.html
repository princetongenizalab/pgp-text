
<html>
    <head>
        <title>Transcription of Letter: T-S 13J25.15</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.15</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00025-00015/canvas/1">
                    
                    
                    
                        <ol>
<li>בשמ רח</li>
<li>קד כאנת וצלת כתב הדרת רבנו ישמרו צור[ו. . . . . . . .] ימ[. . . .]מ.</li>
<li>אללה ואלחיאה עליך ועלי מן ענדך וצלני אלכבר יום אלתלאתא</li>
<li>פעלת מא צלח ולם ימכני אדכל אפזע מן אן ינזל עלינא ננהב</li>
<li>פאלמציבה אלדי אלנאס פיהא מן אלרעב מא עקלתהא מן עמרי</li>
<li>ולהם סבת עלי סבת ירידו יהגמו עלי ביות אליהוד יפתשוהא עלי</li>
<li>גלה ואדא דכלו איש מא לחקו מן אתאתהם יאכדוה ואליהוד אכתר</li>
<li>מן פיהם מא יתקותו אלא באלנכאל ופיהם י אנפס ענדהם קות שהר</li>
<li>או שהרין ופי אלגויים אנצאר טרחו לנא טרחה אן ללרייס ענד אל</li>
<li>יהוד תק אר/ד/ב קמח וקד כ/ת/בת אלי מולאי אלרייס אעלמה אן גויים</li>
<li>בולביס יטנו אן אלרייס צודר ומא וקעו אליהוד פי אלדל אלא</li>
<li>למא אעזל אלשופט לאנה למא כאן ענדנא מא כאן גאב ענא</li>
<li>מן אלגאזן(!) אלא וגהה ואלבלד ליס יקדר פיה עלי שי ראסא ונחן</li>
<li>פי הדה אל[[ד]]שדאת אלא וכתב אכי וצלת ומעהא קאל מנין</li>
<li>זעפראן וקאל ורטלין קטן מזבד יאמרני אן אביע ואמצי אלי</li>
<li>סנבאט אסתמשט אלכתאן ואנפדה ואן לא אחתג בחגה וקלת</li>
<li>קד אסתרחת מן גלמאן בל ראית אן אלצרה מתצלה ואל</li>
<li>רסאיל ומא יכתב ען ואחד אנה י/ד/כר דבר לאלו אשר יבואו מן</li>
<li>חדרך אלא ותדהב רוחה ומא אסתגית אלא אלא(!) אללה ביחסדוני עלי</li>
<li>דפעי אלזמאן באלזאיד ואלנאקץ ויסאלני אן אסאלך תשתרי לה</li>
<li>בי דנאניר תלמוד ופירוש ווזנת תלת שוחד כדי שנתנו את אשר</li>
<li>לו לעברי ואינו נאמן אני פוחד שמא יקח חציו ואפחד אדבר לו</li>
<li>ויאמר לי כי יחפוץ ישגר עם י בני אדם ולולא אלרעב הייתי</li>
<li>אלך אל ארץ תימן הקבה יכפיל שכרך עשיתה(!) החסד עם החיים</li>
<li>ועם המתים כנת קד חלפת לא דכל אלי רגוף מן ענד יהודי בל</li>
<li>אהתמת(!) לעניים אלבלד וללגרבא וכאן יחצר כ פי כל לילה בל כתבת</li>
</ol>
                    
                        <h3>Right margin, perpendicular lines.</h3>
                    
                        <p>אלי מנצור יגי יסבת ענדי או ענדכם מא פעל בל וצל כתאבה</p>
<p>יבקש הירושה קאל יוהבהא לאכתה וקד כנת סאלת מולאי אלרייס פי תוקיע</p>
<p>אלי צאחב אלחרב</p>
                    
                        <h3>Top margin, perpendicular lines.</h3>
                    
                        <p>ב[ | וא[ | ע[ | אל[ | וק[ | ל[ | .[ | א[ | .[ | .[ | .[ | .[</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00015/canvas/2">
                    
                    
                    
                        <h3>Verso.</h3>
                    
                        <ol>
<li>ואלמרה בתכרג מן אלמרץ אלניראן מוקדה יקאל לי מא תגלס (או: ינגלס)</li>
<li>להא פי מטבך ולא תנוקד להא נאר ואנא מעזי לכרימתי ולאבו אלחסן</li>
<li>הקבה ינחם את לבבם ולבבנו וקד כתבת ען הדרתך עזא ורסלתה(!)</li>
<li>ושלומך יגדל לעדי עד נצח סלה</li>
</ol>
                    
                        <h3>Bottom margin, parallel lines written upside down.</h3>
                    
                        <p>הד/ר/ת כגק מר [. . . . . . . . נ]תן הכהן [. . . .] עבדהא טוביהו הכהן</p>
<p>החבר המעולה הדיין [ב]ר כגק מר</p>
<p>ורבנא שלמה הכהן החסיד זל</p>
                    
                </div>
            
        </section>
    </body>
</html>
