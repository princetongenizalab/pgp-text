
<html>
    <head>
        <title>Transcription of Letter: T-S 13J20.12</title>
    </head>
    <body style="max-width: 860px; margin: auto">
        <h1>Transcription of Letter: T-S 13J20.12</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00013-J-00020-00012/canvas/1">
                    
                    
                    
                        <ol>
<li>. . . . . . . . . . . . . . . . . . . עבדהם תמים שאכר</li>
<li>שלום רב לאוהבי תורתיך: והמשכילים</li>
<li>יזהירו כזוהר הרקיע ומצדיקי הרבים ככוכבים</li>
<li>לעולם ועד וקווי ייי יחליפו כוח יעלו //אבר// כנשרים</li>
<li>וג וקווי ייי המה ירשו ארץ ישועות בהרים וברכות</li>
<li>כנהרים אשר בעשרים וארבעה ספרים יבואו</li>
<li>על ראשי שני האחים התמימים הטהורים</li>
<li>הישרים היריאים את ייי ישמרם צורם ויהיה</li>
<li>אלוה בעזרם וגיר דלך יא סאדתי אלרחמן</li>
<li>סובחאנה עאלם מא ענדי //מן// אלשוק ואלוחשה</li>
<li>אלי נצר חצרתכם אלסעידה אלדמידה(!) אדאם</li>
<li>אללה סעאדתכם וופקכם ולא יכליני מן אכבארכם</li>
<li>אלטייבה ואלדי תרידו עלמה לא תסאלו מא גרא</li>
<li>עליה ברוך ייי עלי כל חאל מרצת אנא ואל</li>
<li>מרה ואלצגאר וכאן ענדנא אלגרבא אלדי</li>
<li>נצרתהם יאוו פי אלגרפה וכונת קד גמעת פי [[אל]]</li>
<li>אלציף קליל קמח מן עמל אלמרה מא פעלנא</li>
<li>נכתסי בה לא מלחפה פי הדא אלברד ולא תוב</li>
<li>אלא קולנא יכון הדא אלקמח וראנא סנד לא</li>
<li>כיבך אללה קומנא מן אלמרץ לקינאה קד סורק</li>
<li>מא בקי פיה אל/א/ תלאת ויבאת ונצף וקדחין וכאן</li>
<li>וטא לרגלי פי אלגרפה סורק איצא וכרגת מן אהל</li>
<li>אלמרץ אטלב קטעה פאללה יאכד חקי מן מן</li>
<li>אדאני אפקרני ומא אסתגנא אללה עליה מן</li>
<li>אלשאהדין איני //חסיר (?)// מן אלגאליה אדא גאני מא</li>
<li>מעי מנהא קטעה יראה בעני יד אוזלת . . . .</li>
<li>ברחמיו</li>
</ol>
                    
                        <h3>Right margin, perpendicular lines.</h3>
                    
                        <ol>
<li>ויא אכי צחבאתך סאעת וקופך עלי הדה אלאחרף תבעת לי קדושים ותבעת מן [כל]</li>
<li>בד וסבב תעלמנ[י] יום סתין פי אלתקופה חתא אדכר ותן טל ומטר מע אבו אלמגד מוצלה . .</li>
<li>ממך תתפלל עלי ושלום . . . . הנעימה . . . כל עת שלימה ואחיך הזקן יהי בכל עת ש[לים]</li>
<li>ואמכם הכשרה תהי בכל עת שלימה וג סלה</li>
</ol>
                    
                </div>
            
        </section>
    </body>
</html>
