
<html>
    <head>
        <title>Transcription of Letter: T-S 8J22.30</title>
    </head>
    <body style="max-width: 860px; margin: auto">
        <h1>Transcription of Letter: T-S 8J22.30</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00022-00030/canvas/1">
                    
                    
                    
                        <ol>
<li>ה.דר אן מ[.]ל[. . . . . . . . . . . . . . . . . . . . . . . . . .</li>
<li>. . .]. .ל[.]ריק . .[. . . . . . . . . . . . . . . . . . . . . . . .</li>
<li>וקפת מעישה ולדה מע מס אלסער ונ.[. . . . . . . . . .</li>
<li>ואיצא אן לה מעאמלין יגודו עליה פי אלמעאמ[לה . . . . . . .</li>
<li>וגאלטוה ויגבנוה פי אלצרף ואלרבית אנכסר עליה [. . . . .</li>
<li>מאיה דינא פלמא טפרו בה אחצרוה אלי אלואלי ואחצרו לה</li>
<li>אלהנבאזין ואלסוט פעאקבוה וטרחוה אלחבס וכשבוה באקבחה</li>
<li>ומנעו מן ידכל אליה או יגוז בה והו בצרה גדולה ינתטר</li>
<li>אלפרג מן אללה תעאלי פמא קדרנא לה עלי פרג פכתבנא</li>
<li>לואלדה הדה אלכדמה אלי אלחצרה אלסאמיה יהיה האל בעזרה</li>
<li>נסאלהא ונצרע להא באן תבדל אלמגהוד פי מא יעוד מנה</li>
<li>כלאצה פהו פי אלנאד תאלף במא יפעל מעה ותגתנם אלשכר</li>
<li>מן אלבארי תעאלי וכלאץ הדא אלמסכין אלדי לם נערף מנה</li>
<li>אלא אלציאנה ואלטריקה אלחמידה יפעל אלגמיל מע כל אחד</li>
<li>ומא פי ידנא קדרה לכלאצה ולא יקדר ואחד מנא ליקרבה</li>
<li>או יפתקדה אלא יכתצמוה ויקולו לה לה ענדכם דנאניר</li>
<li>ויכסרוה אלגעל ומא לה מלגא אלא אלי אללה ואליהא ולהא</li>
<li>יגדל כבודה עלי ראיה פי מא תפעלה פי אמרה</li>
<li>ועבדיהא יקבלו ידהא אלכרימה אללה יסתגיב מנהם</li>
<li>מא ידעוה להא וללריסא ולדיהא וא ותרא ומצאחף</li>
</ol>
                    
                        <h3>right margin, diagonal, at 45’ to main text, upside down</h3>
                    
                        <p>ושכל טוב בעיני | אלהים וא[. . . . .]ן יהי רצון | וקד קצד אללה בהא |</p>
<p>אלכרים באן תשתרי ולדה | מן אלמות פי אלחכם | ואלכתאב ואלתצייק | בש.</p>
<p>ישמל . . . | פאן קדאסה | מע כצומה | אנה יטלע אלי | מצר וקאצדא | וידפע</p>
<p>להם [. . . | ועשרין דינ | . . .]יו ע[. . .</p>
                    
                </div>
            
        </section>
    </body>
</html>
