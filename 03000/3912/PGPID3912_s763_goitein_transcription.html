
<html>
    <head>
        <title>Transcription of Letter: T-S Ar.53.67</title>
    </head>
    <body style="max-width: 860px; margin: auto">
        <h1>Transcription of Letter: T-S Ar.53.67</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/3912/iiif/canvas/1/">
                    
                    
                    
                        <ol>
<li>לא יביע ולא ישתרי ואלממלוך</li>
<li>יכלפך פיה לכונך שביה מן שבט</li>
<li>ישכר ואלבצאיע מטלובה אלניל</li>
<li>כב دينارا לובאן מן סבעה למא חולה</li>
<li>קרפה יב בקם ס ומא ינחל אלאנסאן</li>
<li>סרעה אלא פי פלפל יקטע בע כל</li>
<li>כרג מו אלחמל ועליה פי אלתגר אדא</li>
<li>גאבה רמו דרהם כל דינאר ואדא</li>
<li>באע פרט אלרבע כמסה דנאניר אלחמל</li>
<li>ודינאר ונצף תרגמה ווכאלה וקד קאולת</li>
<li>כציר עלא המולה אלקפה ודכולהא</li>
<li>לענדך סתה והו יקול תמאניה</li>
<li>וקד ערפתך אנה יוצלהא לך או</li>
<li>לסידנא אלריס וקד בקי תחת יד</li>
<li>אלממלוך ואמא אלזעפראן</li>
<li>אדא בקי מנה שי לם יקדרו עלא</li>
<li>ביעה קד אוציתה אן יגעלוה</li>
<li>תחת יד אבו עלי בן דאוד אן</li>
<li>ראית דאלך ואלא ענד מן תשיר</li>
<li>ואדא באע יאכד אגרתה בינה</li>
<li>אלא אן יחצר סידנא עלא עדדה</li>
<li>[[ווזנה]] ווזנה וינזלה ענדה והו</li>
<li>לר יצחק בן אברהים אלתואתי</li>
<li>אלא לא יודע אלא מן גהתי ואנמא</li>
<li>דכרת לך צאחבה לאן קד יגרי שי</li>
<li>ישהד סידנא עלי לצאחבה ואנא</li>
<li>וחק אללה כל מא קצדת אן נתכלץ</li>
<li>חק עלי שויאת נכגל אדא קלת</li>
<li>לא צאחב הדא אלזעפראן</li>
<li>כאן פי גנוה למא כנת פי</li>
<li>מרשיליה סמע בי חצר וסלם</li>
<li>לי קמאשי גזאה אללה כיר</li>
<li>פמא ימכן אלגפלה ען חקה</li>
<li>לא יחמל סידנא אלדראהם</li>
<li>אלדי עלא יד כציר וכתב</li>
<li>אלמגארבה סאעה וצולהם</li>
<li>אליך סיר כלפה רסול בפצה</li>
<li>ואגריה עלי פי אלחסאב ואנא</li>
<li>נחסבה עליהם ואן כאנא</li>
</ol>
                    
                </div>
            
                <div data-canvas="https://geniza.princeton.edu/documents/3912/iiif/canvas/2/">
                    
                    
                    
                        <h3>Verso.</h3>
                    
                        <ol>
<li>תוגהו אלא אלתגר אפתח כתבהם</li>
<li>ואקראהא תגד אוזאן אלפצה [[ויע]]</li>
<li>וינעם סידנא ופקה יטלע ללקאהרה</li>
<li>לאולא כגק מו מנחם תתולא צרפהא</li>
<li>בחית לא יצרו אנפסהם ותאכד</li>
<li>אלעוץ ללוקת והסירה צחבה כציר</li>
<li>וקול לה הו תמן אלקצב ומהמא כאן</li>
<li>לסידנא מן כדמה או חאגה שרף אלממלוך</li>
<li>בהא ולא תנסאני מן אלאדעיה</li>
<li>וקד סירת איצא צחבה כציר קרטאט</li>
<li>פיה עמאמתין ביאץ סואדג</li>
<li>אקל אלביע פיהם קנ ינעם סידנא</li>
<li>יוצלהם לעמראן אלמראכשי ואן</li>
<li>לם יכון תם יוצלהם ללשיך אלעפיף</li>
<li>אלחרירי ידפעהם למן יביעהם ולא</li>
<li>יהמלהם פאן חצל זיאדה ען ביע</li>
<li>אלתגר ואלא לא אקל מן דאלך והו כל</li>
<li>עמאמה עה . . וערצי אברהים</li>
<li>כתבת ללשיך אלעפיף והו קליל</li>
<li>אלכתב וקד כתבה איצא לסידנא</li>
<li>אדכרה בה אן סואל . ואלארדה</li>
<li>צחבה כציר או צחבה עוץ בן</li>
<li>גוהר אלמ . . רי והו יצלכם יום</li>
<li>אלתלאת מע אלחמל לאנה יכרג</li>
<li>מן אלתגר יום אכר אלעיד</li>
<li>אלממלוך יהני סידנא בהדא</li>
<li>אלחג אללה יזכי סידנא שנים</li>
<li>רבות נעימות ויזכה לחזות</li>
<li>בנועם יי ולבקר בהיכליו</li>
<li>וקד אח]מלתם אגרה אלרבע</li>
<li>. . . . ]מקר בכמסה אשהר</li>
<li>. . . ] אדא כאנת ענד מן יריד ידי</li>
<li>. . . . . ] עליה לא פימא מן יריד</li>
<li>אלא יד . . . . . . . . אלחבר וקאל לה</li>
<li>. . . . . . . . . ענד צירפי קאל לה</li>
<li>לא ואנא סמעת מע הדא בל נקלה</li>
<li>נאקל אן צחיח וקד ערפת סידנא</li>
<li>פי אלכתב אלמתקדמה אן ראית</li>
<li>פי עמרי תקריר סתה גבאה מא</li>
<li>מנהם עלא תחקיק אכסרו שי</li>
<li>אן גיר וראה ולא שך אן הדא יכון</li>
</ol>
                    
                        <h3>Right margin, straight line written perpendicular.</h3>
                    
                        <p>]להם לאן כאן גואבה למעאני מא אנת אלא מצלי ומן באב אלתצאלם ללחאכם אן יגברה אלא אן יודע אל[ . . . . ] לאכן אלחקוק [ . . . . . . . . מן . . . .</p>
                    
                </div>
            
        </section>
    </body>
</html>
