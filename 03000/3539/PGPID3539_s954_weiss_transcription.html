
<html>
    <head>
        <title>Transcription of Legal document: T-S 20.116</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.116</h1>

        <p>Gershon Weiss, "Documents Written by Hillel ben Eli: A Study in the Diplomatics of the Cairo Geniza Documents (MA Thesis)" (PhD diss., n.p., 1967).</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00020-00116/canvas/1">
                    
                    
                    
                        <h3>Recto</h3>
                    
                        <ol>
<li>שהדותא דהות באנפנא אנן שהדי ד[חתמ]ות ידנא לתחתא ב[............]</li>
<li>דהוא [............] יומי בירח תמוז דשנת אלפא ותלת מאה ותשעין ותשע</li>
<li>שנין למניינא דרגילינגא ביה בפסטאט מצרים דעל נילוס נהרא מותבה</li>
<li>כן הוה כאן חצר בבית דינו של אדוננו דויד הנשיא הג[דול] נשיא כל ישר[אל]</li>
<li>נטרוהי מן שמיא מר יפת בר מ כלב אלדמשקי נע וטלב מ צדקה בר מר ור</li>
<li>נסים הידוע אלשיך אבו אלחסין אלתניסי אלכאתב סט בסתה רבעיה בקיה</li>
<li>קנטאר ונצף כתאן כאן קד בקא עליה עלי קולה דינאר ונצף יכצה מנהא נצף ורבע</li>
<li>דינ דון שריכה וברבע דינ ודכר מן צרף דינ ודכר איצא אנה קד</li>
<li>כאנה פי אלדכאן טלב מנה יגלגל עליה פי אלשבועה אדי אלאמאנה וגרי בינהמא</li>
<li>כטוב ומשאגראת כתירה פי מגאלס עדה סאל פיהא מ יפת נן אן יאכד</li>
<li>11.[................] את נצף דינ [.....] בעד אן [............] מ</li>
<li>צדקה דנן הידוע אלשיר אבו אלחסין דנן פקאל אנא אדפע הדא אלנצף דינ מן מאלי</li>
<li>ען ולדי מ צדקה דנן פאקנינא מנה נחן אלכאתמין לתחתא בכלי הכשר</li>
<li>לקנות בו אנה ידפע הדא אלנצף דינ בעד איאם פלמא אסחופי מ יפת דנן</li>
<li>הדא אלנצף דינ אלדי וקעת עליה אלמצאלחה חיניד קאל לנא אשהדו עלי ואקנו</li>
<li>מני מעכשו ואכתבו ואכתמו עלי בגמיע אלאלפאט אלמחכמה ואלמעאני</li>
<li>אלמוכדה ובכל לישאני דזכואתא וסלמו דלך אלי מ צדקה בר מ נסים</li>
<li>סט ליכון בידה לליום ובעדה חנה וותאק אנני מקר ענדכם פי צחה</li>
<li>מני וגואז אמר טאיעא מן גיר קהר ולא גבר ולא אכראה ולא סהו ולא</li>
<li>גלט ולא עלה בי ולא מרץ ולא גיר דלך מן גמיע מפסדאת אלשהאדה</li>
<li>באני קד אבראתה מן גמיע אלדעאוי ואלמטאלבאת ומן סאיר אלעלם ואלתבעאת</li>
<li>אלתי תתגה לי עליה פי דאתה פי גמיע מא גרי ביננא מן סאיר אצנאף אלמעאמלאת</li>
<li>מימות עולם ועד עכשו בראה כאמלה תאמה נאגזה פאצלה קאטעה</li>
<li>חאסמה לסאיר אלדעאוי בראה קבץ ואסתיפא בראה לא רגעה לי בעדהא</li>
<li>עליה במטאלבה ולא חגה תכטלהא ולא תאויל יעלהא בראה מני אנא יפת</li>
<li>פי חיאתי ומן וראתי בעד ופאתי למ צדקה דנן פי חיותה ומן וראתה בעד</li>
<li>ופאתה מכל דר ומר ומכל דין ודברים ומכל דבר הקרוי ממון ומכל אונאה</li>
<li>ותרעמת מדיני אדם ודיני שמים ומכל טענה וערערה מטענת ב[ריא]</li>
<li>ומטענת שמא ומכל תביעה ומכל אלה וקללה וחרם ונידוי ושבוע[ה]</li>
<li>סתם ופירוש ומהנעלת כל בית דין [ב]ין בדיני ישראל בין בנימוסי [אומות]</li>
<li>העולם אד לם יבק לי ענדה ולא פי קבלה חק מן גמיע אלחקוק ולא שי מן סא[יר]</li>
<li>אלאשיא לא דראהם ולא דנאניר ולא דהב ולא פצה ולא חדיד ולא נחאס ולא</li>
<li>קצדיר ולא רצאץ ולא כתאן מעמול ולא גיר מעמול ולא גבינה ולא כיאנה</li>
<li>ולא שרכה ולא מצארבה ולא חסאב ולא בקיה חסאב ולא גלט פיה ולא שי מן</li>
<li>גמיע אלאשיא אלדי ימתלכוהא אלנאס ויתעאמלו בהא תחת כל השמים מן קליל</li>
<li>וכתיר וגליל וחקיר משוי פרוטה ולעילא ולא דין ולא דיאן ולא פיקד ולא הימר ולא</li>
<li>מימר ולא משמע ולא מידן ולא מיזכא ולא תיגר ולא מצו ולא טענה ולא ערערה</li>
<li>ולא שבועה ולא גלגול שבועה ולא שמותא ואפילו חרם סתם והרי הוא בהתר</li>
<li>גמור ובמחילה גמורה בפה ובלב בעולם הזה ולעולם הבא וקד מחלת לה מעכשו</li>
<li>כל סהו וכל גלט וכל תרך וכל פשרה גרת ביננא מימות עולם ועד עכשו וכתבת</li>
<li>לה הדא אלכתאב ליכון בידה וביד וראתה בעדה עלי ועלי וראתי בעדי אריך ושריר</li>
<li>וקיים ומוחזק דיזכון ביה בכל בתי דינים לעלם לא כאלאסנאדאת ולא כמצאדיר</li>
<li>אלכתב אלא כאוכד ואתקן מא סטרוה רבותינו זל פי כתאב אלאבארי פמא אדרכה</li>
<li>ואדרר וראתה בעדה פי שי מן הדה אלאברי מן קבלי ומן קבל וראתי בעדי כאן עלינא</li>
<li>תכליצהם ותתבית הדה אלאברי באידיהם ואלקיום להם בכל מענה וכסרא[ן]</li>
<li>תלזמהם פי דלך וכל כתבי בכל כתב ולשון דיפקון למידעם ולבטולא ית שטר[א]</li>
<li>דנן בטילין אינון מעכשו קדמיכון וחשיבין כחספא בשוקא דלית ביה ממש ולכל</li>
<li>בית דין דיפקון לא ליעבדון דינא מנהון ובטילית נמי כל מודעי ותנאי דמסירין לי</li>
<li>ודמסרנא על שטרא דנן כתיקון חכמים וקנינא מן מ יפת דנן בר מ כלב נע</li>
<li>במנא דכשר למקניא ביה בכל מה דכתיב ומפרש לעילא ושהדותא דא</li>
<li>כתבנא וחתמנא ויהבנא למ צדקה דנן בר מ נסים סט דליהוי בידיה לזכו</li>
<li>ולראיה</li>
</ol>
                    
                </div>
            
        </section>
    </body>
</html>
