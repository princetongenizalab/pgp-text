
<html>
    <head>
        <title>Transcription of Letter: T-S 12.566</title>
    </head>
    <body style="max-width: 860px; margin: auto">
        <h1>Transcription of Letter: T-S 12.566</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00566/canvas/1">
                    
                    
                    
                        <h3>Recto</h3>
                    
                        <ol>
<li>על שמך</li>
<li>כתאבי אטאל אללה בקא מולאי ואדאם סלאמתה וסעאדתה וכבת אעדאה וחסדתה וכאן לה</li>
<li>וליה וחאפצה פי גמיע אמורה מן מצר אלגמעה אלכאמס מן רביע אלאול סנה [עש]רין ען כיר</li>
<li>ועאפיה ללה אלחמד וח[ד]ה קד אס&lt;ת&gt;כרת אללה תעאלי וא&lt;נ&gt;פ&lt;ד&gt;ת למולאי פי כיס [מין אוניה] אבי אלעז צחבה //אלעדר ניל//</li>
<li>סידי אבי עלי חסין בן יחיי אדאם אללה עזה וקד סאלתה אן כנת[אל] רשיד יסלמה לך ואמא אן</li>
<li>[לא תכון] יחמלה ללאסכנדריה מע אל[ . . . . . . . . . . . ] מולא אדאם אללה עזה . . . . . . . . . . . .</li>
<li>לחמלה ללמהדיה כמא תראה חסב אכתיארה כמא תראה (!) ותראעי חמלה פי אלמוצע אלדי</li>
<li>יכון ותכתב לי אין חמלהם ומא אחתאג אוכד עליך שי אסאל אללה אלכירה ואן יכתב עליה</li>
<li>אלסלאמה במנה והו אלקאדר עלי דלך במנה כמא לם יזל מתפצלא וקד אנפדת רקעה דאר</li>
<li>מאלך מע אלברה אלכראג אלדי לך מע סידי אבי עלי חסין ואן אחתגת [[ . . . . . . ]] מעונה</li>
<li>מן מולאי אלשיך אבי זכרי יהודה בן סגמאר אדאם אללה עזה פמא יבכל עליך וקד</li>
<li>כתבת לה בדלך ומע כתאבי הדה(!) כתאב למולאי אבי אלפצל זכרי בן כלוף אלאשקר</li>
<li>אדאם אללה ע(ז!)ה פאסאלה דפעה לה ותערפה שוקי לה ומא געלני קטעת(!) מכאתבתה</li>
<li>אלא אתר אלתכפיף ענה וכתצה(!) עני באלסלם ומא אעלמך ביה מן חאלי מע מעלמי</li>
<li>אן בעד כרוגך וקע ביני ובין מעלמי מצארה וקד אנפצלת מנה אסאל אללה אלכירה</li>
<li>לה ולי ואלצרף מ בדינ אלקדם ואלגדד לח וחאל &lt;אל&gt;מגרביה מא ימשי מנהא אלא מא כאן</li>
<li>גיד וסער אלגיאד מנה תסוא מן נה אלי סה ואלמקארבה מא לה סער אלא בסער אלסבך וקד</li>
<li>בעת אלדי כאן ענדי קי בדינ ומאד לתשתרי מנה שי לא בדינ ולא דרהם וסלם עליך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00566/canvas/2">
                    
                    
                    
                        <h3>Verso</h3>
                    
                        <ol>
<li>. . . . . . . . . . אנפדת למולאי צחבה סידי אבי יעקוב יוסף בן אלדיאן אדאם</li>
<li>אללה עזה [צ]רה פיה(!) קק מגרביה גיאד אסאלך אן תביעהא לי ותזן עני</li>
<li>מא ילזם עלי אלעדל מן אלואגב ומן אלסלפה מא אחתאג אן אוציך בה</li>
<li>פי חמלה ללמהדיה אסאל אללה אלסלאמה כמא תרא ואלסלאם(!) עליך</li>
</ol>
                    
                        <h3>Verso -  address (Arabic script)</h3>
                    
                        <ol>
<li>לסידי ומולאי וריסי אבו אלפרג ישועה בן אסמעיל אלמגרבי מן [ מוסי בן יחיי אלמגאני</li>
<li>אטאל אללה בקאה ואדאם עזה ו . . א[</li>
</ol>
                    
                        <h3>Verso - address (Hebrew script)</h3>
                    
                        <ol>
<li>לסידי ומולאי אלשיך וריסי (!) אבו אלפרג ישועה בן אסמעיל שאכר תפצלה</li>
<li>נע</li>
<li>מוסי בן יחיי אלמגאני</li>
<li>נע</li>
<li>אטאל אללה בקא[ה ו] אדאם עזה . . . . . . . . . . . [</li>
</ol>
                    
                </div>
            
        </section>
    </body>
</html>
