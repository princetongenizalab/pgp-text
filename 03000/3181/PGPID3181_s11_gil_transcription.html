
<html>
    <head>
        <title>Transcription of Letter: T-S 12.566</title>
    </head>
    <body style="max-width: 860px; margin: auto">
        <h1>Transcription of Letter: T-S 12.566</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00566/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">&nbsp;&nbsp;&nbsp;&nbsp;&nbsp;&nbsp;על שמך</span></li>
<li><span lang="he">כתאבי אטאל אללה בקא מולאי ואדאם סלאמתך וסעאדתך וכבת אעדאך וחסדתך וכאן לך</span></li>
<li><span lang="he">וליך וחאפצך פי גמיע אמורך מן מצר אלגמעה אלכאמס מן רביע אלאול סנה צ'ר'ק' ען כיר&nbsp;</span></li>
<li><span lang="he">ועאפיה ללה אלחמד וח[ד]ה קד אס&lt;ת&gt;כרת אללה תעאלי וא&lt;נ&gt;פ&lt;ד&gt;ת למולאי פי כיטי [א]בי אלעז אלעדל ניל צחבה</span></li>
<li><span lang="he">סידי אבי עלי חסין בן יחיי אדאם אללה עזה וקד סלתה אן כנת [ב]רשיד יסלמה לך ואן כאן</span></li>
<li><span lang="he">ל[א] יכון חמלה ללאסכנדריה מע אל[&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; ] מולאי אדאם אללה עזה אן [ &nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">לחמלה ללמהדיה כמא תראה חסב אכתיארך כמא תראה ותראעי חמלה פי אלמוצע אליה</span></li>
<li><span lang="he">יכון ותכתב לי אין חמלתה ומא אחתאג אוכד עליך שי אסל אללה אלכירה ואן יכתב עליה</span></li>
<li><span lang="he">אלסלאמה במנה והו אלקאדר עלי דלך במנה כמא לם יזל מתפצלה וקד אנפדת רקעה</span></li>
<li><span lang="he">&nbsp;מאלך(!) מע אלברה(!) אלכראג אלדי לך מע סידי אבו עלי חסין ואן אחתגת ⟦מן סידי⟧ מעונה</span></li>
<li><span lang="he">&nbsp;מן מולאי אלשיך אבי זכרי יהודה בן סגמאר אדאם אללה עזה פמא יבכל עליך וקד</span></li>
<li><span lang="he">&nbsp;כתבת לך בדלך ומע כתאבי הדה כתאב למולאי אבי אלפצל זכרי בן כלוף אלאשקר</span></li>
<li><span lang="he">&nbsp;אדאם אללה עזה פאסלך דפעה לה ותערפה שוקי לה ומא געלני קטעת מכאתבתה</span></li>
<li><span lang="he">&nbsp;אלא אתר אלתכפיף ענה וכתצה(!) עני באלסלאם ומא אעלמך ביה מן חאלי מע מעלמי&nbsp;</span></li>
<li><span lang="he">&nbsp;אן בעד כרוגך וקע ביני ובין מעלמי מטארב וקד אנפצלת מנ[ה] אסל אללה אלכירה</span></li>
<li><span lang="he">&nbsp;לך ולי ואלצרף מ בדיג אלקדם ואלגדד ל'ח ואלמגרביה מא ימשי מנהא אל אמא כאן</span></li>
<li><span lang="he">&nbsp;גיד וסער אלגיאד מנה תסוא מן נה אלי סה ואלמקארבה מא לה סער אלא בסער אלסבך וקר</span></li>
<li><span lang="he">&nbsp;בעת אלדי כאן ענדי ק'י' בדינ מצר ל&lt;א&gt; תשתרי מנה שי לא בדינ ולא דרהם וסלם עליך</span></li>
</ol>
                    
                </div>
            
        </section>
    </body>
</html>
