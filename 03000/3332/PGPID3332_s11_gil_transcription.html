
<html>
    <head>
        <title>Transcription of Letter: T-S 13J21.24</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.24</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 2.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00024/canvas/1">
                    
                    
                    
                        <h3>Recto</h3>
                    
                        <ol>
<li><span lang="he">בש רח</span></li>
<li><span lang="he">תקדם כתאבי אלי כרמה' אלמגלס אלסאמי</span></li>
<li><span lang="he">אלאגלי אלמולוי אלסידי אלאווזדי(!) כגק&nbsp;</span></li>
<li><span lang="he">נשיאנו נסיכנו שלמה הנשיא הגדול</span></li>
<li><span lang="he">נשיא גליות כל ישראל יר הו' ויג' כבו'</span></li>
<li><span lang="he">ולא שך פי וצולה לאנני סירתה מע</span></li>
<li><span lang="he">כתב סירתהא אלי אלבית ושרחת ללמולי</span></li>
<li><span lang="he">ג'מלה אלאחואל ואלתעב ואלשדה אלתי</span></li>
<li><span lang="he">קאסינא פי אלטריק ואכר אלאמר כאן</span></li>
<li><span lang="he">&nbsp;אלפזע ואשראף אלכלק עלי אלנהב ונהבו</span></li>
<li><span lang="he">&nbsp;אלצואפין ודכאכין פי אלבזאזין ודכאן</span></li>
<li><span lang="he">&nbsp;אלכהן בן גדאד ראח פיהא שיא קמאש</span></li>
<li><span lang="he">&nbsp;יסאוי ק דין לה ולגירה ואלחמד ללה</span></li>
<li><span lang="he">&nbsp;אלתי כאנת אלעאקבה אלי כיר ומא קצרו</span></li>
<li><span lang="he">&nbsp;אולאד אלדיאן שצ פי חקנא ר משה ואכיה</span></li>
<li><span lang="he">&nbsp;גזאהם אללה אלכיר ואלמולי אלאג׳ל</span></li>
</ol>
<p>&nbsp;</p>
                    
                        <h3>Recto, right margin</h3>
                    
                        <ol>
<li>מסלם שצ</li>
<li>ואלאצדקא&nbsp;</li>
<li>אלא אן&nbsp;</li>
<li>מא תצל&nbsp;</li>
<li>לנא אלא&nbsp;</li>
<li>מקדאר</li>
<li>קליל&nbsp;</li>
<li>לאן כאנו&nbsp;</li>
<li>אלנאס&nbsp;</li>
<li>&nbsp;פי שדה&nbsp;</li>
<li>&nbsp;עט'ימה</li>
<li>&nbsp;בסבב</li>
</ol>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00024/canvas/2">
                    
                    
                    
                        <h3>Verso</h3>
                    
                        <ol>
<li>מצאדרה אעטוהא ללולי כמס מאיה</li>
<li>דרהם נקרה ומאיתין אכריי שוחד</li>
<li>ללאב ואלי אלאן מא חצלת אלפסיקה</li>
<li>לאן אלמולי אלתלמיד מסלם שצ כאן</li>
<li>הו אלג'אבי וסאפר באלחמל ואלי אלאן&nbsp;</li>
<li>מא ג'א ואכד קפל כביר ענד אלערש&nbsp;</li>
<li>ואכדו אלנאס פי גזה ומא בקי אחד</li>
<li>יקדר יסאפר אלי אלשאם ונחן מא ידאכר</li>
<li>ענדנא אלי אלקאהרה ווצל אלשיך הלאל</li>
<li>&nbsp;פרנאס מצר בכתאב מן אלמולי</li>
<li>&nbsp;אלנגיד יר הו פי סגל יכתץ בה ענד</li>
<li>&nbsp;אלכהן אלמבין מוסי שצ ומעה כתאב</li>
<li>&nbsp;איצא אלי ענדי וקד סירתה גואבה</li>
<li>&nbsp;ואלחצ'רה מכדומה באגל סלאם ואלממלוך</li>
<li>&nbsp;אלג'לאל יקבל אליד אלכרימה ויכדם</li>
<li>&nbsp;סלאם וינעם ישרף באל....&nbsp;</li>
<li>&nbsp;לגסא....</li>
<li>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ו מרחשון</li>
</ol>
<p>&nbsp;</p>
                    
                        <h3>Verso, margin</h3>
                    
                        <ol>
<li>ואלשיך מנג'א </li>
</ol>
                    
                        <h3>Verso, top of image (when image is viewed right-side up: bottom of document, upside down)</h3>
                    
                        <ol>
<li>יצל אלי אלנשיא אלאגל נשיאנו</li>
<li>שלמה הנשיא הגדול יר הו ויג כב</li>
</ol>
<p>&nbsp;</p>
                    
                </div>
            
        </section>
    </body>
</html>
