
<html>
    <head>
        <title>Transcription of Letter: T-S 13J21.24</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.24</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00024/canvas/1">
                    
                    
                    
                        <ol>
<li>בש רח</li>
<li>תקדם כתאבי אלי כדמה אלמגלס אלסאמי</li>
<li>אלאגלי אלמולוי אלסידי אלאוחדי כגק</li>
<li>נשיאנו נסיכנו שלמה הנשיא הגדול</li>
<li>נשיא גליות כל ישראל יר הו ויג כבו</li>
<li>ולא שך פי וצולה לאנני סירתה מע</li>
<li>כתב סירתהא אלי אלבית ושרחת ללמולי</li>
<li>גמלה אלאחואל ואלתעב ואלשדה אלתי</li>
<li>קאסינא פי אלטריק ואכר אלאמר כאן</li>
<li>אלפזע ואשראף אלכלק עלי אלנהב ונהבו</li>
<li>אלצואפין ודכאכין פי אלבזאזין ודכאן</li>
<li>אלכהן בן גדאד ראח פיהא שיא קמאש</li>
<li>יסאוי ק דינ לה ולגירה ואלחמד ללה</li>
<li>אלתי כאנת אלעאקבה אלי כיר ומא קצרו</li>
<li>אולאד אלדיאן שצ פי חקנא ר משה ואכיה</li>
<li>גזאהם אללה אלכיר ואלמולי אלאגל</li>
</ol>
                    
                        <h3>Right margin, diagonal lines written upside down.</h3>
                    
                        <p>מסלם שצ | ואלאצדקא | אלא אן | מא חצל | לנא אלא | מקדאר | קליל לאן כאנו | אלנאס | פי שדה | עטימה | בסבב</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00021-00024/canvas/2">
                    
                    
                    
                        <h3>Verso.</h3>
                    
                        <ol>
<li>מצאדרה אעטוהא ללואלי כמס מאיה</li>
<li>דרהם נקרה ומאיתין אכרי שוחד</li>
<li>ללנאיב ואלי אלאן מא חצלת אלפסיקה</li>
<li>לאן אלמולי אלתלמיד מסלם שצ כאן</li>
<li>הו אלגאבי וסאפר באלחמל ואלי אלאן</li>
<li>מא גא ואכד קפל כביר ענד אלעריש</li>
<li>ואכדו אלנאס פי גזה ומא בקי אחד</li>
<li>יקדר יסאפר אלי אלשאם ונחן מא יסאכר</li>
<li>ענדנא אלי אלקאהרה ווצל אלשיך הלאל</li>
<li>פרנאס מצר בכתאב מן אלמולי</li>
<li>אלנגיד יר הו פי סואל יכרץ בה ענד</li>
<li>אלכהן אלמבין מוסי שצ ומעה כתאב</li>
<li>איצא אלי ענדי וקד סירת גואבה</li>
<li>ואלחצרה מכדומה באתם אלסלאם ואלממלוך</li>
<li>אלגליל יקבל ל. . לסות.</li>
<li>סלאם וינעם ישרף באלכדם ואלמהמאת</li>
<li>לאסארע אלי קיאמהא ושלום</li>
<li>ז מרחשון</li>
</ol>
                    
                        <h3>Right margin, diagonal lines written upside down.</h3>
                    
                        <p>ואלשיך | מנגא | מכצוץ | באלסלאם | וגמיע מן | תחוט[ה | אלענאיה</p>
                    
                        <h3>Bottom margin, parallel lines written upside down. Address.</h3>
                    
                        <p>יצל אלי אלנשיא אלאגל נשיאנו</p>
<p>שלמה הנשיא הגדול יר הו ויג כבו</p>
                    
                </div>
            
        </section>
    </body>
</html>
