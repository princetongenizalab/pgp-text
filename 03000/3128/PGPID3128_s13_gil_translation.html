
<html>
    <head>
        <title>Hebrew Translation of Letter: T-S 12.321</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S 12.321</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/3128/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי ומרי, ייתן לך אלוהים אריכות ימים ויחמיר את שלומך ואת חסדו לך ויסלק ממך כל רע</li>
<li>ברחמיו, מהבית, בכ"א באדר שני, יחתום אותו אלוהים עלינו ועליך במיטב חותמו. הגיע</li>
<li>מכתבך ואתה כותב שאתה מודאג. כתבתי לפני כן מכתב בעת בוא השיירה, אבל לא מצאתי </li>
<li>עם מי לשלוח אותו, על כן שלחתי אותו עם תמאם. אקווה שקראת אותו, כי פירטתי לך כל מה</li>
<li>שהתרחש. אשר למה שרצית לדעת, אדוני: מאז יצאת, לא מכרתי כלום מפני שלא היה בשוק ביקוש.</li>
<li>מאז באה שיירה זו, התחיל השוק לזוז ; לפני כן הייתי לחוץ בגלל בן אלזמתר; אבל עכשיו כל מה שחייבנו</li>
<li>אותו בחשבון הידוע לך, הישן, הם ד' דינרים. ומכרתי לך השבוע ו' בגדי צמר(?)</li>
<li>.... י''ד דינרים ומכרתי זוג בגדי צמר, ה' דינרים ושישית, שילם בעד (אדם) זר, ומכרתי באלקאהרה ג'....</li>
<li>.... זוג, אחת, ג' פחות רבע; ואולם השמלות שאצל דודך, שהשארתי אצלו,</li>
<li>הוא עומד למוכרן, אבל הן עד עכשיו אצלו, ואני מזרז אותו כל יום שימכרן. תבלינים יש הרבה. מה</li>
<li>שקנה בן אלאנדלסי: שרף מר, י״ט וחצי. הפלפל ת"ק רטלים, ע"ה. עץ האודם ק"מ. הלכה ע' דינר.</li>
<li>.... סבלו המגרבים; הסוחרים עלו בשבוע שעבר וגם השבוע; אביך</li>
<li>עומד לנסוע, זאת לידיעתך. והאנשים היו רוצים (לנסות), אולי דרך סיציליה. העמסתי את ד' המשואים</li>
<li>שהגיעו בראשונה, עם המשאוי של נסים בן מסיס. לא כתבת לי אם יש לשלוח או לא, הודע לי, אפוא, במכתבך,</li>
<li>.... אם עלי לשלוח אותו עם שלנו או לא, וכמה לשלם בעדו מאצלי, וכבר שילמתי בעד המשאוי שלו</li>
<li>לפני כן. ושלחתי את הה' במשלוח של עמר בן ג'רג'ר עם המשואים של אבו סעיד בן שעיא, והוא יכתוב לך השבוע,</li>
<li>.... וגם מי שיטפל בהם ברשיד. המשואים שכתבת ששלחת לא הגיעו. כאשר</li>
<li>יגיעו אקבלם, ברצון האל. העפצים כבר נמכרו, במחיר ד' דינרים, והגיע כבר החשבון, והוא מצורף</li>
<li>עם חשבון האדון אבו אסחק, לא במקום אחר. זאת לידיעתך. כבר שילמתי את ההמחאה ומסרתי ליעקב</li>
<li>את הדינרים שלו, וקיבלתי ממנו כ' דינרים ושילמתי אני מאצלי י"ג דינר, ונותרו ה'; אבו אלפרג' ישועה קיבל</li>
<li>…. האדון אבו אלכיר מהם את הדינרים בשביל הוצאות הקיום שלו והשלים עליהם עד י"ד דינר פחות שישית, ונותרו מהם ג' דינרים ורבע דינר</li>
<li>.... המשקל ג' דינרים ורבע, וחצי קיראט פגום ; סידרתי אותם בנפרד בשבילו עד בואו, וכתוב עליהם ג' דינרים</li>
<li>.... כיסי הדינרים אשר שלח, והם י"ט דינר, הודע לו זאת. אשר ליוסף, סך הכול שמסר לי הוא ג' ושישית</li>
<li>.... והביא צרור (פנינים) רוחבו חמישה, המחיר ג' פחות רבע הצרור; אמר: לא אמכור אותו, חזרתי ....</li>
<li>והוא אינו עושה דבר, עסוק, שומר על הילדים. היום הלכתי אל אבו אלמעאלי</li>
<li>.... ואמרתי לו: דודי, אחי אמי, שולח לך דרישות שלום, ויש לו אלמוגים, אבקש ממך כי תנקב לו אותם. אמר: אעשה זאת</li>
<li>.... לאחרי השבת, יצא וינקב מהם; ואני כל יום חוקר את יוסף, ונותן לו הוראות, ולא</li>
<li>.... יותר מזאת. אלוהים ייתן אחרית טובה. (מחוק: אל תתרשל.) ואני מבקש ממך, אדוני, כי </li>
<li>.... (תעזוב את) עיסוקיך ותבוא, כי הלוא הזמן כבר קצר. קבל את מיטב דרישות השלום, ולכל </li>
<li>(31-30) .... מיטב דרישות השלום. ושלום רב. כתבתי בחיפזון, סלח נא בטובך. ושלום. אני מקווה שהשבוע יבוא </li>
<li> </li>
</ol>
                    
                        <h3>recto, right margin</h3>
                    
                        <p>....; ומן הכיס של בן שעיה ח' דינרים מנויים; הוא חייב .... די משואים פשתים .... </p>
<p> </p>
                    
                </div>
            
                <div data-canvas="https://geniza.princeton.edu/documents/3128/iiif/canvas/2/">
                    
                    
                    
                        <h3>verso, address</h3>
                    
                        <p>לאדוני ורבי ומרי אבו אסחק ברהון בן מוסא בן ברהון נ"ע, ייתן לו אלוהים אריכות ימים ויתמיד את שלומו ואת אושרו ואת חסדו לו; מעיאש בן צדקה נ"ע. ושלום רב. </p>
                    
                </div>
            
        </section>
    </body>
</html>
