recto

אני כותב לך, אדוני ורבי ומרי, ייתן לך אלוהים אריכות ימים ויחמיר את שלומך ואת חסדו לך ויסלק ממך כל רע
ברחמיו, מהבית, בכ"א באדר שני, יחתום אותו אלוהים עלינו ועליך במיטב חותמו. הגיע
מכתבך ואתה כותב שאתה מודאג. כתבתי לפני כן מכתב בעת בוא השיירה, אבל לא מצאתי 
עם מי לשלוח אותו, על כן שלחתי אותו עם תמאם. אקווה שקראת אותו, כי פירטתי לך כל מה
שהתרחש. אשר למה שרצית לדעת, אדוני: מאז יצאת, לא מכרתי כלום מפני שלא היה בשוק ביקוש.
מאז באה שיירה זו, התחיל השוק לזוז ; לפני כן הייתי לחוץ בגלל בן אלזמתר; אבל עכשיו כל מה שחייבנו
אותו בחשבון הידוע לך, הישן, הם ד' דינרים. ומכרתי לך השבוע ו' בגדי צמר(?)
.... י''ד דינרים ומכרתי זוג בגדי צמר, ה' דינרים ושישית, שילם בעד (אדם) זר, ומכרתי באלקאהרה ג'....
.... זוג, אחת, ג' פחות רבע; ואולם השמלות שאצל דודך, שהשארתי אצלו,
הוא עומד למוכרן, אבל הן עד עכשיו אצלו, ואני מזרז אותו כל יום שימכרן. תבלינים יש הרבה. מה
שקנה בן אלאנדלסי: שרף מר, י״ט וחצי. הפלפל ת"ק רטלים, ע"ה. עץ האודם ק"מ. הלכה ע' דינר.
.... סבלו המגרבים; הסוחרים עלו בשבוע שעבר וגם השבוע; אביך
עומד לנסוע, זאת לידיעתך. והאנשים היו רוצים (לנסות), אולי דרך סיציליה. העמסתי את ד' המשואים
שהגיעו בראשונה, עם המשאוי של נסים בן מסיס. לא כתבת לי אם יש לשלוח או לא, הודע לי, אפוא, במכתבך,
.... אם עלי לשלוח אותו עם שלנו או לא, וכמה לשלם בעדו מאצלי, וכבר שילמתי בעד המשאוי שלו
לפני כן. ושלחתי את הה' במשלוח של עמר בן ג'רג'ר עם המשואים של אבו סעיד בן שעיא, והוא יכתוב לך השבוע,
.... וגם מי שיטפל בהם ברשיד. המשואים שכתבת ששלחת לא הגיעו. כאשר
יגיעו אקבלם, ברצון האל. העפצים כבר נמכרו, במחיר ד' דינרים, והגיע כבר החשבון, והוא מצורף
עם חשבון האדון אבו אסחק, לא במקום אחר. זאת לידיעתך. כבר שילמתי את ההמחאה ומסרתי ליעקב
את הדינרים שלו, וקיבלתי ממנו כ' דינרים ושילמתי אני מאצלי י"ג דינר, ונותרו ה'; אבו אלפרג' ישועה קיבל
…. האדון אבו אלכיר מהם את הדינרים בשביל הוצאות הקיום שלו והשלים עליהם עד י"ד דינר פחות שישית, ונותרו מהם ג' דינרים ורבע דינר
.... המשקל ג' דינרים ורבע, וחצי קיראט פגום ; סידרתי אותם בנפרד בשבילו עד בואו, וכתוב עליהם ג' דינרים
.... כיסי הדינרים אשר שלח, והם י"ט דינר, הודע לו זאת. אשר ליוסף, סך הכול שמסר לי הוא ג' ושישית
.... והביא צרור (פנינים) רוחבו חמישה, המחיר ג' פחות רבע הצרור; אמר: לא אמכור אותו, חזרתי ....
והוא אינו עושה דבר, עסוק, שומר על הילדים. היום הלכתי אל אבו אלמעאלי
.... ואמרתי לו: דודי, אחי אמי, שולח לך דרישות שלום, ויש לו אלמוגים, אבקש ממך כי תנקב לו אותם. אמר: אעשה זאת
.... לאחרי השבת, יצא וינקב מהם; ואני כל יום חוקר את יוסף, ונותן לו הוראות, ולא
.... יותר מזאת. אלוהים ייתן אחרית טובה. (מחוק: אל תתרשל.) ואני מבקש ממך, אדוני, כי 
.... (תעזוב את) עיסוקיך ותבוא, כי הלוא הזמן כבר קצר. קבל את מיטב דרישות השלום, ולכל 
(31-30) .... מיטב דרישות השלום. ושלום רב. כתבתי בחיפזון, סלח נא בטובך. ושלום. אני מקווה שהשבוע יבוא 
 

recto, right margin
....; ומן הכיס של בן שעיה ח' דינרים מנויים; הוא חייב .... די משואים פשתים .... 
 
verso, address
לאדוני ורבי ומרי אבו אסחק ברהון בן מוסא בן ברהון נ"ע, ייתן לו אלוהים אריכות ימים ויתמיד את שלומו ואת אושרו ואת חסדו לו; מעיאש בן צדקה נ"ע. ושלום רב. 