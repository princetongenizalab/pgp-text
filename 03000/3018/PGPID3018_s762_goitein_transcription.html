
<html>
    <head>
        <title>Transcription of Legal document: T-S 10J4.15</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J4.15</h1>

        <p>S. D. Goitein, unpublished editions.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00010-J-00004-00015/canvas/1">
                    
                    
                    
                        <ol>
<li>חצר אלינא אנן חתומי מטה אלשיך אבו אלמכארם אלתאגר אללוי כגק מרנ ורבנ נדיב הלוי הזקן</li>
<li>הנכ . ת בן כגק מרנ ורבנ משה הלוי הזקן הנכ דידיע בן נפיע נע פי אלעשר אלאוסט מחדש שבט</li>
<li>דשנת אלפא וארבע מאה ותמאנין ותשעה שנין לשטרות בפסטאט מצרים דעל נילוס נהרא מותבה</li>
<li>וקאל לנא אעלמנא אן כאן [אבו] סעיד בן מ יפת [די]דיע בן שהידה נע קד ארהן ענדי מצחף תורה ומצחפין</li>
<li>נביאים גזו תהלים וגזו פיה תפסיר אלתורה ולי כמסה דנא ותמן ען תמן בקיה ניל אבתאעה מני קבל</li>
<li>ספרה אלי אלצ[עיד?] ולמא כאן פי הדא אלוקת ארסל אליי אבו סעיד אלמדכור כתאבה ופיה אמאיר ביני</li>
<li>ובינה יתצמן אן תבאע אלמצאחף אלמדכורה ואן אסתופי מן תמנהא אלמבלג אלדי לי עליהא חסב</li>
<li>מא הו מסטור לעיל ואן יתסלם בקייה תמנהם אבנהא אלצגיר אלמסמא יחיי תם חצר אלולד אל</li>
<li>מדכור ובידה מסטור עבראני יתצמן מתל דלך ולכנה לם תתבת אלביינה אלדי פיה פי בית דין וקד</li>
<li>וקע אלאתפאק ביני ובין אבו אלברכאת אלחזן ואבו סעיד אלמדכור כגק מר ור ברכות החזן היקר</li>
<li>הזקן שצ מר ור יפת הזקן נע אן יתסלם אלמצאחף אלמדכורה וישהרהא ללביע ומהמא פתח פיהא מן</li>
<li>[ . . . . . . ] . . . . . . . . . . . . . . . . . . . . . . [ . . . ] . עליהא והו [ . . . . ] דנ ותמן ו אל . . . . יוצל</li>
</ol>
                    
                </div>
            
        </section>
    </body>
</html>
