
<html>
    <head>
        <title>Transcription of Letter: T-S 13J21.25</title>
    </head>
    <body style="max-width: 860px; margin: auto">
        <h1>Transcription of Letter: T-S 13J21.25</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00021-00025/canvas/1">
                    
                    
                    
                        <h3>Recto:</h3>
                    
                        <ol>
<li>בשמ' רחמ' כאדמה [. . .]יהודה המלמד</li>
<li>אלי מולאי וסיידי אלשיך בו אלמגד תפארת החזנים ועוזם</li>
<li>אדאם אללה עזה ונעמאה ורפעתה וסנאה ומן חסן אלתופיק</li>
<li>[לא אכלאה וגמע אלש]מלה ביננא עלי אלאחואל אלסארה ואלאעין</li>
<li>[אלקארה פאנה] סמי[ע אלד]עא מגיב ברחמתה אן שא אללה תע'</li>
<li>ואלדי [תריד עלמה . . .] אנפדת לך פי טיי הדא אלכתאב</li>
<li>דרג [. . .]הקינות אלדי כנת טלבתהם מני וטלבת אנא ננפ[דהא]</li>
<li>[אליך מע אלחז]אן אלדמשקי ר' עובדיה //אלדי דכר אנה קראבתכם// סאפר עלי בגתה ומא</li>
<li>עלמנא בספרה אלא לוקתה כתבת תלך אלכתיבאת לך ולאכי</li>
<li>ולמולאי ווצית אלמולא פי אן תוצלהם להם מע מן תתקה</li>
<li>ולולא ילחקוה ענד באב אלסדרה צדיק לי באלכתב ואלא כאנו</li>
<li>יבקאו אלי אן יצלו מע הדא אלכתאב ואללה אללה יא מולאי</li>
<li>אלשיך בו אלמגד בתרב{י}ה תאבת ז"ל אתפצל מתי מא אשתהית מן</li>
<li>כאדמך קול או קינה או סליחה פאכתב רוסהם לי פנכתבהם</li>
<li>סרעה וננפדהם לך בל חדית אנך תטלב מני שי מגהל נבקא</li>
<li>חאיר איש נכתב ותברד נהצתי עלי אלכתאבה אעלמת אלמולא</li>
<li>בדלך וחכימא ברמזא //ויטול אלאמר פיהא איצא// פאשתהי מן אנעאמך אן תרגע תנפד</li>
<li>לכאדמך אלרקעה אלדי //פיהא אלכלמה// ואבצרתהא פי מצחף אלתאג' והי ויכתו</li>
<li>אתכם בשעיר עד חרמה והי אכר נצף פרשת אלה הדברים אלאולאני</li>
<li>ואלפתוה אלאכרי אלדי בקית ענדך מן וקת סאפרת פי קציה כצומתי</li>
<li>מע אלדיאן אלדי אכדתהא מע אלפתוה מתאע אלנגיד אנעם עלינא</li>
<li>בארסאלהא ומהמא כאן ללמולא אללה יחפטה מן חאגה או כדמה</li>
<li>יערף אלממלוך בהא ותערפנא איצא אן כאן אלחזאן ר' עובדיה ש'צ'</li>
<li>עוול עלי אלספר אם לא קראת עליך אלסלאם ועלי מן תחוטה ענאיתך אלס'</li>
<li>וואלדתך ואכו/ת/ך ואם בו אלחסין //אלכרימה// אלגמיע יקרוך אכמל סלאם והם פי אלף נעמה</li>
<li>כג' שבט קס"ח ליצ' ושלום רב וישע יקרב ובאללה לקד אשתהת לכתבהא</li>
</ol>
                    
                        <h3>Right margin, perpendicular to main text:</h3>
                    
                        <ol>
<li>[. . .] אלקינות .אף למא יוכדו אדא כאנו פי כראסה פאדא כאנו דרג' מתל מא דכרנא מא יוכדו ושלומך יגדל</li>
<li>[. . .]</li>
</ol>
                    
                </div>
            
        </section>
    </body>
</html>
