
<html>
    <head>
        <title>Transcription of Letter: Moss. Ia,6</title>
    </head>
    <body style="max-width: 860px; margin: auto">
        <h1>Transcription of Letter: Moss. Ia,6</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IA-00006/canvas/1">
                    
                    
                    
                        <ol>
<li>] התקועה</li>
<li>] . הגדול ישמריהו צורינו וישימהו</li>
<li>לשם ולתהלה בכל הארץ וצלת אל</li>
<li>מכאתבה ואמתתל אלממלוך אלמרסום</li>
<li>לה מן אלמולא ושכר אללה תעלי אלוצולה</li>
<li>מ . . . בת אלמאכתה וכאן קד אתצל</li>
<li>באלממ]לוך אנה קד תכלם פיה פי חצרה</li>
<li>אלמול[א ת]בת אללה מגדהא מא ליס</li>
<li>פיה והו יבוס אלתורב ויסאל וידרע אן</li>
<li>תמון עליה בכתאבה אלעלי ואלי מן</li>
<li>יצלח מכאתבתהו בכשף חאלי</li>
<li>וחסן כדמתי וצחת סירתי ליתבת</li>
<li>ענדהא תבת אללה איאמהא</li>
<li>קובח מא תכלם בה אלמתכלם</li>
<li>ופסאד דינה בעד עלמהא</li>
<li>זאד אללה גלאלתהא מא אלממלוך</li>
<li>מלתמס מן אלדין ורצואן אלבארי ואל</li>
<li>קנאעה ותבגיל אלכביר ואלסגיר</li>
<li>ותבת אלשלום ליכון דלך הדו ללנפוס</li>
<li>ואקדאר ללארוח וסואל אלממלוך</li>
<li>ללבארי אן יתמם דלך עלי ידיה</li>
<li>כמא קל ונתתי שלום בארץ</li>
<li>ושכבתם ואין מחריד וג ואנא</li>
<li>אסאל אלמולא אן יכתוב מולאי אלשיך</li>
<li>אבו כתיר אפרים בר משולם ננ אלמ</li>
</ol>
                    
                </div>
            
        </section>
    </body>
</html>
