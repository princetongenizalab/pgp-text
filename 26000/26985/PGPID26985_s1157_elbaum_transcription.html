
<html>
    <head>
        <title>Transcription of Letter: Moss. Va,6</title>
    </head>
    <body style="max-width: 860px; margin: auto">
        <h1>Transcription of Letter: Moss. Va,6</h1>

        <p>Alan Elbaum, Unpublished editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/26985/iiif/textblock/13591/canvas/1/">
                    
                    
                    
                        <h3>Recto</h3>
                    
                        <ol>
<li>בשמ רחמ</li>
<li>כתאבי אליך יאכי וסיידי ואעז אלכלק עלי וענדי אטאל</li>
<li>אללה בקאך ואדאם עזך וסעאדתך וסלאמתך ונעמתך</li>
<li>ושוק אליך שדיד גמע אללה ביננא עלי אסר חאל</li>
<li>במנה ו[כרמה] אנה ולי דלך ואלקאדר [ע]ליה ואלדי</li>
<li>אעלמך [בה] אן לו שרחת מא ענד [אל]גמ[י]ע מן אל</li>
<li>שוק אליך ואלי אלאך אבו אלסרור לטאל שרחה ולי</li>
<li>מדה מא ו[צ]לני מנכם כתאב פאללה אללה לא</li>
<li>תקטעו כתאבכם עני באכבארכם גמיע</li>
<li>ובגמיע מא אנתם פיה וכאן וצלני מנך כתאב</li>
<li>ואנת תדכר לי וצול אלאך עלי גמלה אלסלאמה</li>
<li>וסרני דלך ודכרת לי מא לחקך פי ציעאן(?) אל</li>
<li>חמא [. . . .]אם וימין אלאן וגדתוה [. . . . . . .[</li>
<li>שגל סרך פתכליה יביעה במא קסם [אל]לה</li>
<li>תעאלי ותעלמני פי כתאבך בכם בא[ע] אל[. .]אר</li>
<li>ותכצה אלסלם כתיר ענא גמיע וען ואלדתה</li>
<li>וען כואתה ותערפה שוקהם אליה ווחש[תהם]</li>
<li>מנה [. . .] וקד סמעת אן אבו [. .]ל בן דיאן</li>
<li>כרקה(?) פי מצר פאן [כא]ן [תם תכ]צה עני באלסלם</li>
<li>ותקול לה אן סהל שי מעך אנפדה לי פאני</li>
<li>מחתאג אליה ואד לם יכון תם תסתקצי לי</li>
<li>ענה ותעלמני פי כתאבך כץ נפסך אלכרים</li>
<li>באגל אלסלם ואפצלה וואלדתך וכואתך יקבלו</li>
<li>. . . . . אגל אלסלם ויעקב . . . . . . [. . . . . .]</li>
<li>. . . . . .] יכצוך באגל אלסלם וואלד[. . . . . .]</li>
<li>א . . . . יערפהא אבו אלסרור לא . . .&nbsp;</li>
<li>ולא תנקץ אללה ינטר להא ברחמתה ולנא ותכץ</li>
<li>גמיע אלאצדקא עני באגל אלסלם ושלומך יגדל</li>
<li>לעד . . . . . ל . . . .&nbsp;</li>
<li>&nbsp;</li>
</ol>
                    
                </div>
            
                <div data-canvas="https://geniza.princeton.edu/documents/26985/iiif/textblock/13591/canvas/2/">
                    
                    
                    
                        <h3>Verso - address</h3>
                    
                        <ol>
<li>אכי ואלעזיז עלי אבו סעיד כלף בן</li>
<li>מנשה ננ בן אלקטאיף</li>
<li>אטאל אללה בקאה ואדאם עזה</li>
<li>אכוה לא עדם בקאה יפת</li>
<li>בן מנשה נע</li>
<li>אמאנה מודאה</li>
</ol>
                    
                </div>
            
        </section>
    </body>
</html>
