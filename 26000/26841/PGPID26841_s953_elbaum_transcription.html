
<html>
    <head>
        <title>Transcription of Letter: Moss. IV,87.1</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,87.1</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/26841/iiif/textblock/13376/canvas/1/">
                    
                    
                    
                        <h3>Recto</h3>
                    
                        <ol>
<li>כאדמה</li>
<li>שארית</li>
<li>כתבת משתאק אלי אלחצרה אלסאמיה אלאגליה</li>
<li>אלעליה חצרה ר אברהם התלמיד החכם</li>
<li>והנבון אטאל אללה בקאה ואדאם סעאדתה ואעלא</li>
<li>המתה וכבת חסדתה וגמע אלשמל בנטר</li>
<li>סעיד טלעתה פאני סמעת מן אבו אלברכאת</li>
<li>אן אלמולא צעיף ואשתגל קלבי כתיר ואשתהי</li>
<li>אן תעלמני יטמן קלבי בעאפיתך ואן כתאב אלשיך</li>
<li>אבי אלמנא יסאל ענך כתיר ויסאלו ען אלאהל</li>
<li>אלבית ואעלמך אן חאמל הדה אלרקעה יוסף</li>
<li>צאחב לי תקף מעה ותביע לה אלדי מעה</li>
<li>ותסאעדה פהו כמא יגב ודאלך בחסב</li>
<li>אלאדלאל עלי תפצלהא קראת עליך אלסלאם</li>
<li>ותסלם [ע]לי א[כ?]י אבו אלפרג ומהמא כאן</li>
<li>ללמולא מן חאגה ישרפני בהא ושלום</li>
</ol>
                    
                </div>
            
        </section>
    </body>
</html>
