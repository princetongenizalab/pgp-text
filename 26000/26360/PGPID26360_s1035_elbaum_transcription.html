
<html>
    <head>
        <title>Transcription of Letter: T-S NS J194</title>
    </head>
    <body style="max-width: 860px; margin: auto">
        <h1>Transcription of Letter: T-S NS J194</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/26360/iiif/textblock/29278/canvas/1/">
                    
                    
                    
                        <h3>Recto</h3>
                    
                        <ol>
<li>כתאבי יאסידי וגלילי חרס אללה מהגתך ורפע דרגתך ועלא[</li>
<li>טלעתך אלמבארכה אושך אללה אלקרב עאגלא עלי אפצל [</li>
<li>חרס אללה אדאבך מא זלת ואנת מלגא לכל מן קצדך מת[</li>
<li>כתבת הדה אלרקעה ארגב אליך פי חאגה עטימה אלקדר ענדי [</li>
<li>והו ענאך למגלס מולאי אלשיך אלגליל מרנ ורבנ אבי זכרי א[</li>
<li>רב סעדיה אסיא ותבליגה ש[וקי] ודעאי ותנאי עלי מא ע[</li>
<li>סתרה אללה ברחמתה וכפאה . . מ . . . . מן כל . . . . [</li>
<li>אקבאלה פתתפצל יא שיכי באגתמאעך מע סידי כאלך ר אברהם [בי]ר מנשה ביר מ[</li>
<li>עסי פי יום יכון מגלס עאמר תנובו עני ותדכרו גמיע מא תצמנתה מכאתבתי הדה</li>
<li>ואן כאן אלרגל אכבר מן שכרי אנא פאחב אעלאמה אני מא ולגת אמרי פי אלאנאבה</li>
<li>עני אלא אלי אללה עז וגל לאנה הו אלמתכפל באלאנאבה ען כל מעגז ועאגז פקד</li>
<li>חפט אלדם וראי מוצע אלקצד תחשב לו לצדקה לדור ודור עד עולם פבחק הדה אלאחרף</li>
<li>יאסידי לא תהמל כתאבי הדא ולא תס . . . לחאגתי ואן כאן פיהא מצץ ותעב ואלבלד אלדי</li>
<li>אנת פיה לא יחתמל אלתעב ולא שגל אלסר פאחב תתכלף משקה למוצע קצדי מן גרב</li>
<li>אלי שרק לא אכתר מן הדא אקול</li>
</ol>
                    
                        <h3>Recto - right margin</h3>
                    
                        <ol>
<li>תכתץ</li>
<li>מן מחבך</li>
<li>ומן עבדך</li>
<li>ולדה נסים</li>
<li>אתם אלסלם</li>
<li>ואנא עיאש</li>
<li>צפי מודתך</li>
<li>וקדים מחבתך</li>
<li>עיאש סופר</li>
<li>ואלדיי מבשר</li>
<li>ופצאל נכצך</li>
<li>באתם</li>
<li>אלסלם</li>
<li>ולא תגפל</li>
<li>ען חאגתי</li>
</ol>
                    
                        <h3>Recto - top margin</h3>
                    
                        <ol>
<li>וגואבי</li>
<li>חסב מא</li>
<li>עאהדתה</li>
<li>ושלומך</li>
<li>תחלה</li>
<li>ותוך(?)</li>
<li>ותכלה</li>
</ol>
                    
                </div>
            
        </section>
    </body>
</html>
