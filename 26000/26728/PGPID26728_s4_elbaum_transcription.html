
<html>
    <head>
        <title>Transcription of Letter: Moss. II,167</title>
    </head>
    <body style="max-width: 860px; margin: auto">
        <h1>Transcription of Letter: Moss. II,167</h1>

        <p>Alan Elbaum, unpublished editions (n.p., 2020).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/26728/iiif/textblock/13145/canvas/1/">
                    
                    
                    
                        <h3>recto</h3>
                    
                        <ol>
<li><span lang="he">ואדאם עזך ומן חסן תופיקה לא אכלך גמע אללה</span></li>
<li><span lang="he">ביננא עלא אסר חאל אנה ולי דאלך ולקאדר</span></li>
<li><span lang="he">עליה אנשה אללה ולדי תריד {עלמה} אני עלא גמלת</span></li>
<li><span lang="he">אלסלאמה ולעאפיה ולם /א\עדם אלא אלנצר אליך</span></li>
<li><span lang="he">ואמא גיר דאלך אננא פי שדת אן ע{צ}ימה מן</span></li>
<li><span lang="he">אלגלא ומן קלת אלמעש ונקים כמס איאם</span></li>
<li><span lang="he">מא נבצר אלכבז אלא נאכל אללפת ולפול</span></li>
<li><span lang="he">ולרטב ואני באקדר (?) להמי מן אכל אלרטב</span></li>
<li><span lang="he">מא לנא אכל גירה וקד האן עלי גמיע ללש (=אלעיש?)</span></li>
<li><span lang="he">בהרו ראסי מן מן (!) אלשד{ה} ולקתל ואנא ⟦אה⟧ באטול</span></li>
<li><span lang="he">רוחי אלא אן יגיני כתאב אולד עמי במא יכון</span></li>
<li><span lang="he">לעל יכסל (?) אללה שקאיה בקית עמרי ויהדא</span></li>
<li><span lang="he">חאטי (=حظي) פלמות אקרב מן האדה כלה ומא בקי מן</span></li>
<li><span lang="he">אלעמר מפל (=מתל) מא מצא וסמעת ענך ואנך בתתעלם</span></li>
<li><span lang="he">כיאט ופרחת לעל תתעלם צנעה תעיש בהא</span></li>
<li><span lang="he">אללה ⟦צ .⟧ ינפעך ברוחך ולא יתכלא ענך וינשיך</span></li>
<li><span lang="he">נשו אן צאלח ואן יגעל פי אדיך (=ايديك) אלסלאמה ולא</span></li>
<li><span lang="he">יתכלא ענך פבל (?) ען עלי מפארקתך א[]</span></li>
<li><span lang="he">וקסדני (?) עלא נצרי אליך מקבול מא גא מן . . אל . .&nbsp;</span></li>
<li><span lang="he">עלא ראסה ועלא עיניה אול מן אמרה ואפר . מ . א .</span></li>
<li><span lang="he">פקדו לאכרה מן אלשד{ה} ולקת[ל]</span></li>
</ol>
                    
                        <h3>recto, margin</h3>
                    
                        <ol>
<li><span lang="he">[]מא מא אלדל מחיט בהי . . מלא נטיק אל . . . ה</span></li>
</ol>
                    
                </div>
            
                <div data-canvas="https://geniza.princeton.edu/documents/26728/iiif/textblock/13145/canvas/2/">
                    
                    
                    
                        <h3>verso</h3>
                    
                        <ol>
<li><span lang="he">קרית עליך א{פ}צל אלסלם ועלא מן תחוטה ענא[יתך]</span></li>
<li><span lang="he">אלסלאם ועלא עמתך ואולדה אלסלאם ועלא</span></li>
<li><span lang="he">⟦א .⟧ אכתך {ו}מן ענדה{א} אלסלאם</span></li>
</ol>
                    
                        <h3>verso, address</h3>
                    
                        <ol>
<li><span lang="he">יצל הדה אלכתאב אלא מצר חמאה אללה</span></li>
<li><span lang="he">אלא קצר אלשמע</span></li>
<li><span lang="he">אלא זקק אלכניס אלא דר אם חסנה אלא אשיך //אבו עמראן\\</span></li>
</ol>
                    
                </div>
            
        </section>
    </body>
</html>
