
<html>
    <head>
        <title>Transcription of Letter: T-S NS J195</title>
    </head>
    <body style="max-width: 860px; margin: auto">
        <h1>Transcription of Letter: T-S NS J195</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" >
            
                <div data-canvas="https://geniza.princeton.edu/documents/26361/iiif/textblock/29279/canvas/1/">
                    
                    
                    
                        <h3>Recto</h3>
                    
                        <ol>
<li>לו וצפת בעץ מא ענדי מן אלשוק לחצרתה</li>
<li>מולי אלשיך אלגליל אטאל אללה בקאה ואדאם</li>
<li>עזה ותאיידה ועלאה ורפעתה וסנאה</li>
<li>ותמכינה וכבת אעדאה למא וסעה כתאב</li>
<li>ולא חואה כטאב ומן אללה תעאלי אלטלבה</li>
<li>פי תסהיל קורב אלאגתמאע עלי אפצל</li>
<li>אלאמאל ואסר אלאחואל במנה וכפי לטפה</li>
<li>אנה ולי דלך ואלקאדר עליה אן שא אללה</li>
<li>אן כאן מולי קד נסי אלמודה ואהמל אלמכאתבה</li>
<li>פאנני גיר נאסי לדלך וגיר מהמל לה</li>
<li>ולדלך אצדרת הדא אלכתאב //ליכון// תאכיד למא</li>
<li>למא תקדם מן אלמודה ותלויח למא סבק מן</li>
<li>אלמחבה למא יאתי אן כאן גארב פי דלך</li>
<li>וענדה מתל מא ענדי וקד כאן חצרתה</li>
<li>חצרתה ועדה באן תשרפני באלמקאם</li>
<li>בדמשק וכל . . נא פיהא וועד איצא</li>
<li>חצרתה באן לא תטיל אלגיבה ולא אל</li>
<li>מקאם ואן לא תהמלני וחצרתה אגל ואכרם</li>
<li>מן אן תפסך אל]ועד ותתגאפל ענה ולולא מא</li>
<li>ענדי מן פ]רט אלמחבה ותאכיד אלמודה</li>
</ol>
                    
                        <h3>Recto - right margin</h3>
                    
                        <ol>
<li>. . .</li>
<li>בדלך</li>
<li>פלא</li>
<li>עדמתה</li>
<li>ולא כלות</li>
<li>מנה</li>
<li>ואסלה</li>
<li>אן ישרפני</li>
<li>בחואיגה</li>
<li>ומהמאתה</li>
<li>ומא ערץ</li>
</ol>
                    
                        <h3>Recto - upper margin</h3>
                    
                        <ol>
<li>מן כדמה</li>
<li>פאנני אסר [ב]דלך</li>
<li>אתשרף [</li>
<li>אלואלד יכץ . [</li>
<li>אלסלאם ואל . . . [</li>
<li>יכצו חצרת[ך . . .&nbsp;</li>
<li>וגמיע אלא . . [</li>
</ol>
                    
                </div>
            
                <div data-canvas="https://geniza.princeton.edu/documents/26361/iiif/textblock/29279/canvas/2/">
                    
                    
                    
                        <h3>Verso - address</h3>
                    
                        <ol>
<li>حضرة مولاي [الشيخ] الجليل</li>
<li>ابو الفضل(؟) ابن عبد السيد</li>
<li>بن الحسن(؟) المتطبب</li>
<li>شاكـ]ـر وده</li>
<li>صـ]ـدقة بن يوسف</li>
<li>المقدسي امانة</li>
<li>موداة</li>
<li>مصر بلغ . . . . . امانة</li>
</ol>
                    
                </div>
            
        </section>
    </body>
</html>
