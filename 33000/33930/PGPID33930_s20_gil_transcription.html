
<html>
    <head>
        <title>Transcription of Letter: DK 278.2</title>
    </head>
    <body style="max-width: 860px; margin: auto">
        <h1>Transcription of Letter: DK 278.2</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/33930/iiif/textblock/30937/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">שלום רב וברכה עצומה לאין חקר ולאין מספר מלפני שוכן</span></li>
<li><span lang="he">רומה לכבוד רבינו היקר המעוטר בכתר חכמה ובינה הרב המבהק</span></li>
<li><span lang="he">עמוד הימני פטיש החזק נחל המתגבר אור עינינו ומחמד לבינו</span></li>
<li><span lang="he">ועטרת ראשינו אשר האיר כל אפל בפינתנו החרש והמסגר אשר פתר</span></li>
<li><span lang="he">כל סתום בתורתו רכב ישראל ופרשיו המקום ירבה כבוד רבינו וירים</span></li>
<li><span lang="he">מעלתו ויבנה בימיו בית בחירתו וכן יהי רצון מלפניו תשא רוב שלום</span></li>
<li><span lang="he">וגודל ברכות מתלמידך ודורש שלומך והמונה שבחך והמספר</span></li>
<li><span lang="he">כבודך ישעיה הכהן בו כלף ובנו יעקב המשתדל באהבתך</span></li>
<li><span lang="he">כי יקרך גדול ועדיף עלינו ואהבתך בלבנו חקוקה וזכרך הטוב לא</span></li>
<li><span lang="he">&nbsp;ימוש מפינו&nbsp; &nbsp; &nbsp; &nbsp; &nbsp; &nbsp; &nbsp; &nbsp; קד עלם אללה תעלי וכפי בה שוקי לחצרה</span></li>
<li><span lang="he">&nbsp;סידנא אדאם אללה סמוה ושכרי ותנאי בכל גמיל ענה חסב</span></li>
<li><span lang="he">&nbsp;מא אולא מן אלפצל אלגזיל פאסל אללה ליעין עלי מפתרץ ואגבך</span></li>
<li><span lang="he">&nbsp;ולאזם חקך ויושך אלאגתמאע בחַצְרתך אלסניה ואלכון בין ידיך</span></li>
<li><span lang="he">&nbsp;אלכרימתין אעלאהמא אללה פלו דהבת אלי וצף בעץ מא לחקנא</span></li>
<li><span lang="he">&nbsp;מן אלתשווק אלי אלכון בין ידיך לטאל לדלך כתאבי ואתסע ען שרחה</span></li>
<li><span lang="he">&nbsp;כט[א]בי פאסל אללה כשף דלך באלקרב מן הצרתך ברחמתה ובעד</span></li>
<li><span lang="he">&nbsp;אבעד אללה ענך אלאסוי פכאן כרוגנא עלי מא קד עלם סידנא אדאם</span></li>
<li><span lang="he">&nbsp;אללה תמכינה פלמא אנתהינא במקרבה מן דהרוט לזקנא אלי אל</span></li>
<li><span lang="he">&nbsp;בר פכרג עלינא פי בעץ לצוץ וכאבסונא ונחן ניאם פאנתבה כל מן כאן</span></li>
<li><span lang="he">&nbsp;פי אלמרכב ב'אי'מה' ג'דו'לה ופ'ח'ד' ותראמאו פי אלבחר ולם יבק פי אל</span></li>
<li><span lang="he">&nbsp;מרכב אחד סואיי ואלשיך ואלדי שאכר אפצאלך ורמאונא ברמאח טואל</span></li>
<li><span lang="he">&nbsp;וגרחו כל מן פי אלמרכב ואצאבוני בטענה תחת אלתדי ואלשיך איצ[א]</span></li>
<li><span lang="he">&nbsp;טעין פי סאעדה ואנסאן מן אצחאבנא בגדאדי טעין איצה פי פכדה</span></li>
<li><span lang="he">&nbsp;וכאן משהד עטים ונצרנא אללה עליהם וגרחנאהם ומרו כאסרין</span></li>
<li><span lang="he">&nbsp;וכאנת ת'ש'ו'ע'ה' ג'ד'ו'ל'ה' ב'מ'ה' א'ק'ד'ם' י'י אכ'ף' לא'ל'י מ'רו'ם ע'ל' רב' חס'ד'יו</span></li>
<li><span lang="he">&nbsp;י'ו'ד'ו' ל'י'י ח'סד'ו ו'נ'פ'ל'א'ו'ת'י'ו' ל'ב'נ'י א'ד'ם' ופעל אללה מענא למ'ע'ן ש'[מו]</span></li>
<li><span lang="he">&nbsp;בעד אליאס ומא חסבנא אן יעיש ואחד מנא וקד כנא עולנא</span></li>
<li><span lang="he">&nbsp;עלי אלרגוע אלי מצר לולא מא לם יסאעדנא צאחב אל[מרכ]ב פאקלענא</span></li>
<li><span lang="he">&nbsp;מן דלך וסהל אללה עלינא ווצלנא בעהד קריב אלי קפט ו[</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ומן אללה תעלי עלינא באלפרג וברית גמ[</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;בפצל אללה תע[לי]</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">ותהיא אגתמאענא</span></li>
<li><span lang="he">בקפט מע ר' אברהם הכהן(?)</span></li>
<li><span lang="he">שאכרך ומפצ'לך ובאקי[נא] עידנא</span></li>
<li><span lang="he">הדא מעה פאסל אללה</span></li>
<li><span lang="he">ליעידה [עלי ר]בינו שנ'י'ם'</span></li>
<li><span lang="he">ר'ב'ו'ת' וי'ז'כה' לנ'חמ'ות'</span></li>
<li><span lang="he">ע'צ'ומ'ו'ת' בק'רוב וכן יהי</span></li>
<li><span lang="he">רצון ויכתץ רבינו מן</span></li>
<li><span lang="he">סלאם גמיענא אגזלה</span></li>
<li><span lang="he">&nbsp;&nbsp;ואחפלה וכדלך יכצך</span></li>
<li><span lang="he">&nbsp;סידי ר' אברהם אתם אל</span></li>
<li><span lang="he">&nbsp;סלם ואעמה חסב תנאה</span></li>
<li><span lang="he">&nbsp;עליך ושכרה לך ויעתדר</span></li>
<li><span lang="he">&nbsp;ענדך מן אמתנאעה מן</span></li>
<li><span lang="he">&nbsp;אלמכאתבה פלך אלפצל</span></li>
<li><span lang="he">&nbsp;פי בסט אלעדר חסב</span></li>
<li><span lang="he">&nbsp;אלמעלום מן אפצאלך</span></li>
<li><span lang="he">&nbsp;ואן ראי רבינו אדאם</span></li>
<li><span lang="he">&nbsp;אללה עזה ליבלג מן</span></li>
<li><span lang="he">&nbsp;אתם אלסלם עלי אל</span></li>
<li><span lang="he">&nbsp;תלמיד אלפאצל</span></li>
<li><span lang="he">&nbsp;אלנ'ב'ון אלעניו</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">ר' יוסף</span></li>
<li><span lang="he">אטאל אללה</span></li>
<li><span lang="he">בקאה ועלי</span></li>
<li><span lang="he">סידנא אל</span></li>
<li><span lang="he">נגיד ש'מ'</span></li>
<li><span lang="he">צ'ו' ועלי</span></li>
<li><span lang="he">אלרייס</span></li>
<li><span lang="he">השלשר</span></li>
<li><span lang="he">בחבורה</span></li>
<li><span lang="he">&nbsp;אדאם אללה</span></li>
<li><span lang="he">&nbsp;סעאדתה</span></li>
</ol>
                    
                </div>
            
                <div data-canvas="https://geniza.princeton.edu/documents/33930/iiif/textblock/30937/canvas/2/">
                    
                    
                    
                        <h3>Verso</h3>
                    
                        <ol>
<li><span lang="he">ועלי אלחזן אלגליל ר' הלל אדאם אללה סלאמתה ועלי סידי אבנך אסעדה אללה ו[</span></li>
<li><span lang="he">אלסלם ושלום רבינו ויקירינו יסגא ויפרא לעד עד מאד אמן סלה וע[לי]</span></li>
<li><span lang="he">אצחאבנא אלצגיר ואלכביר תמאם אלסלם וש'ל'ו'ם' ופי טי כתאבי הדא כת[אב אלי]</span></li>
<li><span lang="he">אבו אלכיר אדאם אללה עלוה פיתפצל אדאם אללה עזה באנפאדה אליה</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;מנעמא מתפצלא ו'ש'ל'ו'ם'</span></li>
</ol>
                    
                </div>
            
        </section>
    </body>
</html>
