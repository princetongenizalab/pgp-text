
<html>
    <head>
        <title>Transcription of Letter: Moss. V,329</title>
    </head>
    <body style="max-width: 860px; margin: auto">
        <h1>Transcription of Letter: Moss. V,329</h1>

        <p>Alan Elbaum, [digital geniza document edition] (n.p., 2022).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-V-00329/canvas/1">
                    
                    
                    
                        <h3>Recto:</h3>
                    
                        <ol>
<li>] . למא וסעה כתאב ולא חו[אה</li>
<li>כטאב פאל יקרב אלגתמאע בכדמת מולאנא</li>
<li>ק]ריב [ג]יר בעיד וצל כתאב מולאנא אלעזיז</li>
<li>ווקפת עליה] ופהמת מצמונה ושכרת אל עלא</li>
<li>עאפית מו]לאנא וסלאמתה ואמא קול</li>
<li>מולאנא עלא אלנטע פאן שא אל יכון אלנטע</li>
<li>צחבתי פאשתי מן פצל מולאנא חפצה אל</li>
<li>אן יסיר לנא כתאב יערפנא באחואלכם</li>
<li>פאן אלעפיף ואלממלוך ואבוה טאלעין אלא ענד</li>
<li>אלמולי פנשתהי כתאב מן מולאנא עלא</li>
<li>אי חאל אן כאן פמא עאקתנא אלא כתאבך</li>
<li>ומא עאקנא עלי אלטלוע אלא זיגת אלצגיגה(!)</li>
<li>קד אכדנא מהרהא מן אבו אלבדר אבן אלחכים&nbsp;</li>
<li>עמראן פלולא הדה מא כאן אלממלוך קעד</li>
<li>ולא ינסאנא אלמולי מן כתאב ק/ר/ית עלא</li>
<li>מולאנא אלסלאם וואלדי יסלם עלי מולי</li>
<li>כתיר אן כתיר וואלדת אלממלוך תסלם</li>
<li>אלי מולאנא וגמיע אלגמ/א/עה יסלמו עלי</li>
<li>מולאנא</li>
<li>משרתו ישמעאל</li>
<li>סאבע אב</li>
</ol>
                    
                        <h3>Recto, margin:</h3>
                    
                        <ol>
<li>]ל ללמולי שצ באן יערף בכתאב פי חאל אלטלוע ללאגתמאע בכדמתך</li>
<li>] . . אן עצים ולא תכלינא מן כתאב עאגל ושלום</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-V-00329/canvas/2">
                    
                    
                    
                        <h3>Verso:</h3>
                    
                        <ol>
<li>ויערפנא //אלמולי// פי אלכתאב איש נאכד מענא מן</li>
<li>חואיג אן תפידנא אדא טלעת מענא ומהמא</li>
<li>כאן ללמולי מן חואיג יערף אלממלוך בהא</li>
<li>ולא יכון ללכתאב תאכיר</li>
</ol>
                    
                </div>
            
        </section>
    </body>
</html>
