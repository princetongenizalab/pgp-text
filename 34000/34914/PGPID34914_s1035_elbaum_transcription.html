
<html>
    <head>
        <title>Transcription of Letter: T-S K25.189</title>
    </head>
    <body style="max-width: 860px; margin: auto">
        <h1>Transcription of Letter: T-S K25.189</h1>

        <p>Alan Elbaum, [digital geniza document edition] (n.p., 2024).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-K-00025-00189/canvas/1">
                    
                    
                    
                        <ol>
<li>בשמך רחמנא</li>
<li>שומר פתאים ייי ברוך הגבר אשר יבטח בייי וג</li>
<li>כתאבי אליך יאואלדי ויאמולאי אלעזיז עלי אטאל אללה בקאך</li>
<li>ואדאם עזך ותאידך וסעאדתך וסלאמתך ונעמתך</li>
<li>ען חאל סלאמה ועאפיה מן אלפסטאט ושול אליך שדיד</li>
<li>אללה יקרב אלאגתמאע ברחמתה אנשא אללה</li>
<li>ולו שרחת לך יאמולאי מא עלי קלבי מן אלשוק לטלעתך</li>
<li>אלסעידה למא וסעה כתאבי הדא בל הקבה קד כתב</li>
<li>סלאמתך לא באס ומא כונא נמל הדא בל אן אללה</li>
<li>עואידה גאריה עלי אלסראר לבנו אדם וממא אעלמך</li>
<li>אן פי אקלאעכם מן אסכנדריה בעד הדא באיאם</li>
<li>וצל בן סברה אבן אלפצל גארק פצאבנא שי ליס אטול</li>
<li>בשרחה ואן אלמא קד אופא והו פי יומנא הדא כמסה</li>
<li>מן סבעה עשר ואלבלד בלד חסן ואלאמן ואלרכא ואלפרח</li>
<li>כול יום בפתח ללסלטאן אלבלאד וקד טרבת לה אלפכה(?)</li>
<li>ואלדעוה פי מכות ואנפתח לה אלי מסיד(?) אלרדיני(?)</li>
<li>וקד באללה סרתני סלאמתך לכאן אבי קד עאש</li>
<li>פפרחת גאיה אלפרח [ברו]ך ייי אשר לא עזב חסדו</li>
<li>ואמתו ממנו</li>
</ol>
                    
                </div>
            
        </section>
    </body>
</html>
