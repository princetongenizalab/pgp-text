
<html>
    <head>
        <title>Transcription of Letter: F 1908.44V</title>
    </head>
    <body style="max-width: 860px; margin: auto">
        <h1>Transcription of Letter: F 1908.44V</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/29923/iiif/textblock/10423/canvas/1/">
                    
                    
                    
                        <h3>recto</h3>
                    
                        <ol>
<li>
<p>תקדם כתאבי אליך יאכי ואלעזיז אטאל אללה בקאך ואדאם תאידך</p>
</li>
<li>
<p>ונעמאף ואעלמתך פיה חאל בוציר וגמהא ותעבהא ואנה</p>
</li>
<li>
<p>בלד אן כתיר אלשגב ואלתעב ולו חלפת לך אני מן יום אן וצלת</p>
</li>
<li>
<p>מן תריה לא ליל ולא בהאר לכנת צאדק וקד אסתכרת אללה</p>
</li>
<li>
<p>ואנפדת לד עדל כתאן פי עשארי אליאזורל מכתיב [עליה]</p>
</li>
<li>
<p>יצחק בן כלף וליס עליך פיה כרי תקבצה ווגהת א[ליך]</p>
</li>
<li>
<p>עדלין מכתיב עליה&lt;א&gt; חסון אבן יצחק ועטא בן יעקוב</p>
</li>
<li>
<p>וקד סאלת סידי אכי אלחסן סלאמה פי דפועהא מעהם ואחדארהא</p>
</li>
<li>
<p>אלי אסכנדריה פי גמלתהם תתפצל תקף מעהם ותעאונהם</p>
</li>
<li>
<p>פי דלך ועדל פי גמלתי מכתוב עליה נסים בן בנאיה נחב יכ[ון]</p>
</li>
<li>
<p>פי גמלתי ולם יבקא עלי פי אלגמיע אגרה אעלמתך דאלך</p>
</li>
<li>
<p>וקד סאלתך פי אכד חסאבי פי אלזית ותדפע אלתמן אלי</p>
</li>
<li>
<p>אבן אלרקי ארגו אנך פעלת דלך תבלג סידי אבי אלפצל אבן</p>
</li>
<li>
<p>עמרוס אלסלם ותקול לה לם באללה אשתרי פי בוציר</p>
</li>
<li>
<p>לרוחי סוא ג אעדאל כתאן לאן אלבלד פיה אל[גוע וא]ן ל[יס]</p>
</li>
<li>
<p>פיה כ.... כתאן אלטנסאוי וכתאן כאמל וליס פי אלבלד כתאן</p>
</li>
<li>
<p>נשתריה פתוכד עליה לאלא יוחל וייגי אלי הון פי כרא כתיר</p>
</li>
<li>
<p>וקררת דנאנירי מע אבי אלחגאג נחב תבלגה סלאמי</p>
</li>
<li>
<p>ותעלמה בדלך וקד כאן לה חאגה פי ק.... פאן פי</p>
</li>
<li>
<p>אלבלד תלא... חסנה וקד תמת</p>
</li>
<li>
<p>אללה ידרכנא פיהא סאלמין</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>תעלמה</p>
</li>
<li>
<p>בגמיע</p>
</li>
<li>
<p>דלך</p>
</li>
<li>
<p>ויחדר</p>
</li>
<li>
<p>מן</p>
</li>
<li>
<p>אלתחרך</p>
</li>
<li>
<p>פי</p>
</li>
<li>
<p>האדה</p>
</li>
<li>
<p>אלא</p>
</li>
<li>
<p>פי</p>
</li>
<li>
<p>אלניל</p>
</li>
<li>
<p>....</p>
</li>
<li>
<p>מעה</p>
</li>
<li>
<p>ונחצל</p>
</li>
<li>
<p>לה</p>
</li>
<li>
<p>ק&hellip;</p>
</li>
<li>
<p>כתאן</p>
</li>
<li>
<p>ידכרני</p>
</li>
<li>
<p>פיהא</p>
</li>
<li>
<p>אלי</p>
</li>
<li>
<p>אבדא</p>
</li>
<li>
<p>פתגעלה</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>יחאסבני</p>
</li>
<li>
<p>אלי</p>
</li>
<li>
<p>חין</p>
</li>
<li>
<p>וצולי</p>
</li>
<li>
<p>נוחרך</p>
</li>
<li>
<p>גמיע</p>
</li>
<li>
<p>אן</p>
</li>
<li>
<p>שא</p>
</li>
<li>
<p>א ללה</p>
</li>
</ol>
                    
                </div>
            
                <div data-canvas="https://geniza.princeton.edu/documents/29923/iiif/textblock/10423/canvas/2/">
                    
                    
                    
                        <h3>verso - address</h3>
                    
                        <ol>
<li>
<p>לאכי ואלעזיז עליי אבי אלחיי כלילה בן מן מחבה [חסון]</p>
</li>
<li>
<p>מוסי בן יצהק נע</p>
</li>
<li>
<p>אטאל [אללה בקאה] ואדאם סלאמתה ו[סעאדתה]</p>
</li>
</ol>
                    
                </div>
            
        </section>
    </body>
</html>
