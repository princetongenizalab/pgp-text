recto

אני כותב לך, אדוני ורבי ו'ראשי', ייתן לך אלוהים אריכות ימים ויתמיד את גדולתך, באחרון של צפר. שלומי טוב,
השבח לאל ריבון העולמים. הגיע האורג הנה באמצע החג, וקיבלתי
איגרת על בואו ויצאתי אליו והביא את מכתבך הראשון, עניין של התנצלות(?); אמנם היה הוא
חרוץ ממני: לדעתי אתה מתרשל ואתה רוצה שמי שבא אל חנותך ....
צורך (של קנייה) אינך מוציא לפועל לא לו ולא לי. אז הלך הוא בעצמו אל בן אלבצרי ומסר לו את
כ"ז הדינרים וחצי בעד ל' 'קצבות' ומסר לו ביום שקיבל את הדינרים ה' 'קצבות' ואחר כך
חידש את הנותר טיפין טיפין עד שסילק; אבל לא הודיע לך מה שעשה אלא דחה אותך בלך ושוב,
כפי שכתבת; הלוואי שהיה מודיע לך והיית הולך עמו והיה הוא מחזר אחריו
ולוקח בכל יום ובכל פעם כמה שהיה מתאפשר, עד שהיה מסיים את הקנייה. אשר לעמידה (בעת המכירה),
בכל עת שיהיה לך פנאי וחשק תלך אליו כפי שהולך אדם שכל שהוא קונה
הוא קונה בתשלום מידי. הלוא אני ואתה, בתחילת עסקינו, מצאנו אצלו בהחלט
למעלה מן הק' בכיס, ומסרנו לו את הק' דינר וקיבלתי את שלי טיפין טיפין. אילו נתתי
לו את הדינרים בשעת בואו והייתי אומר לך: תן אשראי במשך חודש, היה מסלק לך
תוך זמן קצר מאוד; אבל אתה נהגת מנהגו של אדם החושש פן יצא הבית מידו ולא ישוב
אליו, בגלל מיעוט היכולת וחסרון הכיס שלי; אין מה לעשות. קראתי את מכתבך שהגיע 
(16–17) מצורף למכתכו של אדוני אבו אלסרור, יתמיד אלוהים את גדולתו, ובו אתה כותב כי כל מה שנכנס אליך, תשלח אחד אחד, אבל אני רוצה 
 

recto, right margin
שיהיה הכול בשלמות, אם יאפשר אלוהים, והסר דאגה מלבך. מגיע לי על פי המחיר שכתבת ס"ה 'קצבות'. שלחת 
 
recto, top margin

לי י"ב 'קצבות', נותרו נ"ג 'קצבות', היתרה לזכותך בקירוב שמינית דינר, פחות או יותר, רשום זאת לחובת אדוני
אבו אלסרור, אלוהים שומרו, ואל תחלק אותו, כדי שלא יהיו רשומים (ויגרמו) להארכת המועד ולחלוקת
הסכום ; על כן יש לקחת ממנו את יריעת (הבד ?). 

verso

אילו היו לי אלף דינרים והיית לוקח מהם כל סכום שהוא במשך הזמן הזה כולו, גם כן היה 
זה דבר מאוס; לא כל שכן, שאני דלפון חסר יכולת, ואליו, וכו'. זה
לי חלקי בשותפות עמך, למעלה ממ' שנה, שאתה יודע את האחרים .... בכל זמן על
טרחתי ורוב סבלי בגלל הנסיעות
בגיל הזה. והואלת להבטיח לאמר: 'אל תטרח ואל תסבול ביבשה ובים ללא
גבול ; שלח אלי (והודיעני) מה אתה רוצה ואני אדאג בשבילך, לקנות ולשלוח', סמכתי אפוא על דבריך, 
(7–10) אבל איני שמח בחלקי, אלא שאין מה לעשות. הואילה, אדוני, להמציא לי את נ"ג ה'קצבות' האלה ושלח אותן יחדיו, לא בנפרד, בטובך, ברצון האל, מסתפק אני באלוהים לבדו. 
 
 
 

verso, address
לאדוני ורבי אבו אלחסן סלאמה בן עלון השולחני, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת חסדו לו. מראש כלה ישראל בן דניאל. לפסטאט. 