
<html>
    <head>
        <title>Transcription of Letter: F 1908.44ii</title>
    </head>
    <body style="max-width: 860px; margin: auto">
        <h1>Transcription of Letter: F 1908.44ii</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" >
            
                <div data-canvas="https://geniza.princeton.edu/documents/29881/iiif/textblock/10408/canvas/1/">
                    
                    
                    
                        <h3>recto</h3>
                    
                        <ol>
<li>
<p>כתאבי יסידי ומולאי וריסי אטאל אללה בקאך ואדאם עזך סלך צפר ען סלאמה</p>
</li>
<li>
<p>ואלחמד ללה רב אלעאלמין וכאן קד וצל אלחאיך אלי הונה וסט אלעיד וגאתני</p>
</li>
<li>
<p>רסאלה בוצולה וכרגת אליה ואוצל כתאבך אלסאבק שי אעדאר קד כאן הו</p>
</li>
<li>
<p>אשטר מני ראי אנך מתואני ואנת תריד מן יגיך אלי דכאנך על[</p>
</li>
<li>
<p>חאגה לא תנקצי לה ולא לי פמצי הו בנפסה אלי בן אלבצרי ודפע אליה אל</p>
</li>
<li>
<p>כז דינר ונצף עלי ל קצבה דפע אליה יום קבעה אלדנניר ה קצבאת תם</p>
</li>
<li>
<p>אסתגד אלבאקי קליל וקליל ותכלץ ולם יערפך במא עמל בל ידאפעך</p>
</li>
<li>
<p>כמא קד דכרתה פליתה ערפך וכנת תמצי מעה פכאן הו יתרדד אליה</p>
</li>
<li>
<p>ויאכד כל יום וכל וקת מא סהל חתי תנקצי אלחאצה ואמא אלקעוד</p>
</li>
<li>
<p>מתי אתפק לך פרגה ונשטה מצית אליה מצית מן לא ישתרי</p>
</li>
<li>
<p>שי אלא יד ביד וקד כנא אנא ואנת אול מא עאמלנאה מא וגדנא ענדה</p>
</li>
<li>
<p>אלא ניף ען אלק צרה ודפענא אלק דינר ואסתופית קליל וקליל פלו כנת דפעת</p>
</li>
<li>
<p>אליה אלדנניר מן וקת וצולה ו/א/קול לך תצבר שהר לכאן אנגזך פי אקרב</p>
</li>
<li>
<p>וקת ליכנך פעלת אנת פעל מן יכאף יכרג אלדאר מן ידה פלא יעוד</p>
</li>
<li>
<p>אליה לתעדירי וצעף קסמי לא חילה וקד וקפת עלי רקעתך אלדי וצלת</p>
</li>
<li>
<p>דרג כתאב סידי אבי אלסרור אדאם אללה עזה תדכר איש מא חצל לך</p>
</li>
<li>
<p>תנפדה אול באול מא אכתאר</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>יכון אלא גמלתה אדא סהלה אללה וכף עלי קלבך אלדי</p>
</li>
<li>
<p>יצח לי עלי אלסער אלדי דכרתה סה קצבה אנפדת</p>
</li>
</ol>
                    
                        <h3>recto - top margin</h3>
                    
                        <ol>
<li>
<p>אליי יב ק[צבה] אלבאקי נג קצבה יבקא לך נחו תמן דינר זאיד ונאקץ תתבתה עלי סידי</p>
</li>
<li>
<p>אבי אלסרור חרסה אללה ולא תבעצה אלא תכון מתבותין תטויל אלמדה ותפריק אל</p>
</li>
<li>
<p>שי פתרתפע מנה אלפרכה</p>
</li>
</ol>
                    
                </div>
            
                <div data-canvas="https://geniza.princeton.edu/documents/29881/iiif/textblock/10408/canvas/2/">
                    
                    
                    
                        <h3>verso</h3>
                    
                        <ol>
<li>
<p>לו כאנת מעי אלף דינר ותאכד לי מנהא כל קדר הדה אלמדה כלהא לקד כאן</p>
</li>
<li>
<p>ותר פי חאלי סימא צעלוך תחת תעדיר ואליו הוא נושא את נפשו הדא</p>
</li>
<li>
<p>קסמי לי פי צחבתך ניף עלי מ סנה תערף גירי ו....רתי לי כל וקת עלי</p>
</li>
<li>
<p>תעבי וכתרה מקאסאתי ללאספאר פי</p>
</li>
<li>
<p>הדא אלעמר ותפצלת וועדת וקלת לא תתענא ותקאסי אלבר ואלבהר פי כל</p>
</li>
<li>
<p>קדר אנפד אליי מא שית פאני אקום לך בשראה ואנפאדה פעולת עלי קולך</p>
</li>
<li>
<p>פלם יסאעדני קסמי לא חילה תתפצל ימולאי ותחצל לי הדה אלנג קצבה</p>
</li>
<li>
<p>יתנפדהא מגתמעא לא</p>
</li>
<li>
<p>מנקטעה מנעמא</p>
</li>
<li>
<p>אן שא אללה וחסבי אללה וחדה</p>
</li>
</ol>
                    
                </div>
            
        </section>
    </body>
</html>
