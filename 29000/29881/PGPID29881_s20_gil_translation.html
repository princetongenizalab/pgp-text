
<html>
    <head>
        <title>Hebrew Translation of Letter: F 1908.44ii</title>
    </head>
    <body style="max-width: 860px; margin: auto">
        <h1>Hebrew Translation of Letter: F 1908.44ii</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/29881/iiif/textblock/10408/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי ו'ראשי', ייתן לך אלוהים אריכות ימים ויתמיד את גדולתך, באחרון של צפר. שלומי טוב,</li>
<li>השבח לאל ריבון העולמים. הגיע האורג הנה באמצע החג, וקיבלתי</li>
<li>איגרת על בואו ויצאתי אליו והביא את מכתבך הראשון, עניין של התנצלות(?); אמנם היה הוא</li>
<li>חרוץ ממני: לדעתי אתה מתרשל ואתה רוצה שמי שבא אל חנותך ....</li>
<li>צורך (של קנייה) אינך מוציא לפועל לא לו ולא לי. אז הלך הוא בעצמו אל בן אלבצרי ומסר לו את</li>
<li>כ"ז הדינרים וחצי בעד ל' 'קצבות' ומסר לו ביום שקיבל את הדינרים ה' 'קצבות' ואחר כך</li>
<li>חידש את הנותר טיפין טיפין עד שסילק; אבל לא הודיע לך מה שעשה אלא דחה אותך בלך ושוב,</li>
<li>כפי שכתבת; הלוואי שהיה מודיע לך והיית הולך עמו והיה הוא מחזר אחריו</li>
<li>ולוקח בכל יום ובכל פעם כמה שהיה מתאפשר, עד שהיה מסיים את הקנייה. אשר לעמידה (בעת המכירה),</li>
<li>בכל עת שיהיה לך פנאי וחשק תלך אליו כפי שהולך אדם שכל שהוא קונה</li>
<li>הוא קונה בתשלום מידי. הלוא אני ואתה, בתחילת עסקינו, מצאנו אצלו בהחלט</li>
<li>למעלה מן הק' בכיס, ומסרנו לו את הק' דינר וקיבלתי את שלי טיפין טיפין. אילו נתתי</li>
<li>לו את הדינרים בשעת בואו והייתי אומר לך: תן אשראי במשך חודש, היה מסלק לך</li>
<li>תוך זמן קצר מאוד; אבל אתה נהגת מנהגו של אדם החושש פן יצא הבית מידו ולא ישוב</li>
<li>אליו, בגלל מיעוט היכולת וחסרון הכיס שלי; אין מה לעשות. קראתי את מכתבך שהגיע </li>
<li>(16–17) מצורף למכתכו של אדוני אבו אלסרור, יתמיד אלוהים את גדולתו, ובו אתה כותב כי כל מה שנכנס אליך, תשלח אחד אחד, אבל אני רוצה </li>
<li> </li>
</ol>
                    
                        <h3>recto, right margin</h3>
                    
                        <p>שיהיה הכול בשלמות, אם יאפשר אלוהים, והסר דאגה מלבך. מגיע לי על פי המחיר שכתבת ס"ה 'קצבות'. שלחת </p>
<p> </p>
                    
                        <h3>recto, top margin</h3>
                    
                        <ol>
<li>לי י"ב 'קצבות', נותרו נ"ג 'קצבות', היתרה לזכותך בקירוב שמינית דינר, פחות או יותר, רשום זאת לחובת אדוני</li>
<li>אבו אלסרור, אלוהים שומרו, ואל תחלק אותו, כדי שלא יהיו רשומים (ויגרמו) להארכת המועד ולחלוקת</li>
<li>הסכום ; על כן יש לקחת ממנו את יריעת (הבד ?). </li>
</ol>
                    
                </div>
            
                <div data-canvas="https://geniza.princeton.edu/documents/29881/iiif/textblock/10408/canvas/2/">
                    
                    
                    
                        <h3>verso</h3>
                    
                        <ol>
<li>אילו היו לי אלף דינרים והיית לוקח מהם כל סכום שהוא במשך הזמן הזה כולו, גם כן היה </li>
<li>זה דבר מאוס; לא כל שכן, שאני דלפון חסר יכולת, ואליו, וכו'. זה</li>
<li>לי חלקי בשותפות עמך, למעלה ממ' שנה, שאתה יודע את האחרים .... בכל זמן על</li>
<li>טרחתי ורוב סבלי בגלל הנסיעות</li>
<li>בגיל הזה. והואלת להבטיח לאמר: 'אל תטרח ואל תסבול ביבשה ובים ללא</li>
<li>גבול ; שלח אלי (והודיעני) מה אתה רוצה ואני אדאג בשבילך, לקנות ולשלוח', סמכתי אפוא על דבריך, </li>
<li>(7–10) אבל איני שמח בחלקי, אלא שאין מה לעשות. הואילה, אדוני, להמציא לי את נ"ג ה'קצבות' האלה ושלח אותן יחדיו, לא בנפרד, בטובך, ברצון האל, מסתפק אני באלוהים לבדו. </li>
<li> </li>
<li> </li>
<li> </li>
</ol>
                    
                        <h3>verso, address</h3>
                    
                        <p>לאדוני ורבי אבו אלחסן סלאמה בן עלון השולחני, ייתן לו אלוהים אריכות ימים ויתמיד את גדולתו ואת עזרתו לו ואת אושרו ואת חסדו לו. מראש כלה ישראל בן דניאל. לפסטאט. </p>
                    
                </div>
            
        </section>
    </body>
</html>
