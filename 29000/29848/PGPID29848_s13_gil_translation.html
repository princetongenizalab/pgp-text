
<html>
    <head>
        <title>Hebrew Translation of Letter: F 1908.44C</title>
    </head>
    <body style="max-width: 860px; margin: auto">
        <h1>Hebrew Translation of Letter: F 1908.44C</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/29848/iiif/textblock/10397/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך</li>
<li>ואת אושרך, מאלכסנדריה, בכ"ג בחודש אדר. שלומי טוב</li>
<li>ואני מאושר, אבל מתגעגע אליך, יקרב אלוהים את פגישתי עמך במיטב הנסיבות. אשר למה </li>
<li>שרצית לדעת: כתבתי לך לפני כן מכתב עם הבלביסי והודעתיך בו</li>
<li>שהגיע מכתבך אל עלאן, ובו אתה אומר לו: אל תמסור לאחי חיטים, אלא</li>
<li>אחרי החג, וכבר ביקשתי ממך שתבקש אב בית הדין בדבר (הסכום) שאמרת</li>
<li>לו שישלם לי באייר ובסיון, שיעביר אותו לניסן ולאייר,</li>
<li>כי זה חודש קשה, אינו כמו החודש הזה, ויש לי בו</li>
<li>חובות לשכנינו ; ואנחנו מחכים לתשובה; אחר כך</li>
<li>הגיע חסון והגיע עמו מכתבך, ובו אתה כותב על מכירת ....</li>
<li>אבל הוא כבר מכר אותו ביום שבו כתבתי לך: חי אלוהים, אחי, ביקשנו ממנו ....</li>
<li>של התרופות(?) שימסור אותן לנו, אבל סירבו לעשות כן, גם הוא וגם עלאן. חי</li>
<li>האותיות האלה, כאשר אני הולך אליו לאיזה צורך, הלוא אני כאדם ההולך</li>
<li>אל כנסייה של עבודה זרה, כי אין כאן יהודי, שאם הולכים אליו, יסדר</li>
<li>לך מה שאתה צריך. לא הוא ולא האחרים. כתבת שנאמר לבת דודו (מצד האם): פנו (את הבית)</li>
<li>ב(חודש) צפר; אבל, אחי (הזמן) קצר(?), והם יוצאים אחרי השבת,</li>
<li>ויפנו את הבית, ומוטב שהם מפנים, מפני שהגויים, אשר היית נוהג</li>
<li>לעשות להם בחג הזה, יודעים ....</li>
<li>יהיו לך אויבים ויוציאו את הבית מידך, והלוא אתה מכיר אותם.</li>
<li>אבל לו התייעצו אתי, הייתי אומר להם שיישארו עד אחרי החג.</li>
<li>וכתבת שאשלם לגרבה ה' דינרים; ואמרנו לו: תן אותם</li>
<li>לנו עכשיו, אולי נקנה לה מיטה ; אבל אמר: אקנה</li>
<li>לה רק בעת נישואיה, כפי שאמר. ואתה הרי יודע, אחי,</li>
<li>שהמיטה היא פרצופו של הבית, ואיך משיגים היום, אחי, אלא</li>
<li>מעשרה דינרים עד ח', הוא הכי מעט שאפשר, והיא תישאר חייבת</li>
<li>חוץ מזה, בעד השלמת שני הספסלים, והנוצות ודברי הקוסמטיקה,</li>
<li>בערך עשרה דינרים, לא פחות מזה ....</li>
<li>נודע לנו שהוא דיבר עם אחיו, וכבר הגיע</li>
<li>מכתב מאחיו </li>
</ol>
                    
                        <h3>recto, right margin</h3>
                    
                        <p>(1–11) והוא כותב: 'אחי הגיע הפעם, שלא כמו בכל פעם (אחרת); ואינני יודע מה העניין הזה ; לא בגלל אשתי ולא בגלל אחותי ולא בגלל אשתך'. </p>
<p>(12–20) ואנחנו מצפים לבואו בחג, ונראה מה יעשה. ודעתנו היא שתהיה כאן, כדי שנדע מה לעשות. </p>
<p>(21–30) אם יאלץ אותנו למכור את הבית, תיקח אתה את התמורה בעד מחציתו, שהיא שלנו, ותכתוב לנו את החלק </p>
<p> </p>
                    
                        <h3>recto, top margin</h3>
                    
                        <p>של ביתך, ואם לא, תשכיר את ביתך, ואכתוב את שכר הדירה על שמי; אם דיבר הוא על זה, אשאיר את הבית לו, בלי ספק; אלא שהוא – חי אלוהים – לא ביקש ממני </p>
<p> </p>
                    
                </div>
            
                <div data-canvas="https://geniza.princeton.edu/documents/29848/iiif/textblock/10397/canvas/2/">
                    
                    
                    
                        <h3>verso</h3>
                    
                        <ol>
<li>את הדבר; אני נשבע באותיות אלה שאני כותב לך, כי חסון יש לו כאן ג' דירות..... (אני לא אמרתי)</li>
<li>לו, והוא לא בא אצלי, ולא אמר לי שלום. אבו אלחי ואמו</li>
<li>ואחותו שולחים לך דרישות שלום והם אומרים לך: אנחנו בנוא ואנחנו מצפים ממך</li>
<li>שתשלח לקחת את סת אלבנא; הריני נשבע באותיות האלה, אנחנו</li>
<li>כולנו מצטערים מאוד שהיא תיפרד מאתנו. אשת חסון וילדיו</li>
<li>אף יותר, כי היא חסרה להם עד מאוד, אלא שלא ....</li>
<li>הסודר שאמרת להם כבר עשו אותו, ומסרו לה אותו. ואשר</li>
<li>לאבו אלחי, הוא מבקש ממך שתקבל בשבילו מרשם מאת שר השרים,</li>
<li>משום שהופיעו אצלו התייבשות בגוף וגרדת, והיובש הוא מהירך עד</li>
<li>הרגל, והוא הולך לי למות. קח בשבילו מרשם ושלח לו אותו.</li>
<li>אשר לי, אני יודע שמיד עם צאת החג הזה יהיה</li>
<li>עלי חוב של שני דינרים, ואם אראה שאינני יכול לעמוד בזה,</li>
<li>מיד בבוא אידם (שלגויים), אהיה אצלך. אם תמצא מישהו שימסור לי את הקבלה</li>
<li>בעד מס הגולגולת, או שאבוא אליך בלי כלום, כי מי שהוא חסר אמצעים עושה מה שהוא רוצה ומה</li>
<li>שאינו רוצה. זאת לידיעתך. אבו אלפצל ואחיו ואבו עלי ומרדוך</li>
<li>ואבו אלפרג' ואחיו ואמו שולחים לך דרישות שלום. </li>
</ol>
                    
                        <h3>verso, right margin</h3>
                    
                        <p>אבו עמראן בן אחי הנגיד שולח לך את מיטב דרישות השלום, והוא מתפלל (למענך) ומודה לך על מה שהואלת לעשות למענו. </p>
                    
                        <h3>verso, address</h3>
                    
                        <p>אל אחי ואדוני הנכבד אבו עמראן מוסא בן אבי אלחי, ייתן לו אלוהים אריכות ימים ויתמיד את גדולתו, מאחיו אברהים בן אבי אלחי נ"נ כלילה.</p>
                    
                </div>
            
        </section>
    </body>
</html>
