recto

אני כותב לך, אחי ואדוני היקר לי, ייתן לך אלוהים אריכות ימים ויתמיד את שלומך
ואת אושרך, מאלכסנדריה, בכ"ג בחודש אדר. שלומי טוב
ואני מאושר, אבל מתגעגע אליך, יקרב אלוהים את פגישתי עמך במיטב הנסיבות. אשר למה 
שרצית לדעת: כתבתי לך לפני כן מכתב עם הבלביסי והודעתיך בו
שהגיע מכתבך אל עלאן, ובו אתה אומר לו: אל תמסור לאחי חיטים, אלא
אחרי החג, וכבר ביקשתי ממך שתבקש אב בית הדין בדבר (הסכום) שאמרת
לו שישלם לי באייר ובסיון, שיעביר אותו לניסן ולאייר,
כי זה חודש קשה, אינו כמו החודש הזה, ויש לי בו
חובות לשכנינו ; ואנחנו מחכים לתשובה; אחר כך
הגיע חסון והגיע עמו מכתבך, ובו אתה כותב על מכירת ....
אבל הוא כבר מכר אותו ביום שבו כתבתי לך: חי אלוהים, אחי, ביקשנו ממנו ....
של התרופות(?) שימסור אותן לנו, אבל סירבו לעשות כן, גם הוא וגם עלאן. חי
האותיות האלה, כאשר אני הולך אליו לאיזה צורך, הלוא אני כאדם ההולך
אל כנסייה של עבודה זרה, כי אין כאן יהודי, שאם הולכים אליו, יסדר
לך מה שאתה צריך. לא הוא ולא האחרים. כתבת שנאמר לבת דודו (מצד האם): פנו (את הבית)
ב(חודש) צפר; אבל, אחי (הזמן) קצר(?), והם יוצאים אחרי השבת,
ויפנו את הבית, ומוטב שהם מפנים, מפני שהגויים, אשר היית נוהג
לעשות להם בחג הזה, יודעים ....
יהיו לך אויבים ויוציאו את הבית מידך, והלוא אתה מכיר אותם.
אבל לו התייעצו אתי, הייתי אומר להם שיישארו עד אחרי החג.
וכתבת שאשלם לגרבה ה' דינרים; ואמרנו לו: תן אותם
לנו עכשיו, אולי נקנה לה מיטה ; אבל אמר: אקנה
לה רק בעת נישואיה, כפי שאמר. ואתה הרי יודע, אחי,
שהמיטה היא פרצופו של הבית, ואיך משיגים היום, אחי, אלא
מעשרה דינרים עד ח', הוא הכי מעט שאפשר, והיא תישאר חייבת
חוץ מזה, בעד השלמת שני הספסלים, והנוצות ודברי הקוסמטיקה,
בערך עשרה דינרים, לא פחות מזה ....
נודע לנו שהוא דיבר עם אחיו, וכבר הגיע
מכתב מאחיו 

recto, right margin
(1–11) והוא כותב: 'אחי הגיע הפעם, שלא כמו בכל פעם (אחרת); ואינני יודע מה העניין הזה ; לא בגלל אשתי ולא בגלל אחותי ולא בגלל אשתך'. 
(12–20) ואנחנו מצפים לבואו בחג, ונראה מה יעשה. ודעתנו היא שתהיה כאן, כדי שנדע מה לעשות. 
(21–30) אם יאלץ אותנו למכור את הבית, תיקח אתה את התמורה בעד מחציתו, שהיא שלנו, ותכתוב לנו את החלק 
 
recto, top margin
של ביתך, ואם לא, תשכיר את ביתך, ואכתוב את שכר הדירה על שמי; אם דיבר הוא על זה, אשאיר את הבית לו, בלי ספק; אלא שהוא – חי אלוהים – לא ביקש ממני 
 
verso

את הדבר; אני נשבע באותיות אלה שאני כותב לך, כי חסון יש לו כאן ג' דירות..... (אני לא אמרתי)
לו, והוא לא בא אצלי, ולא אמר לי שלום. אבו אלחי ואמו
ואחותו שולחים לך דרישות שלום והם אומרים לך: אנחנו בנוא ואנחנו מצפים ממך
שתשלח לקחת את סת אלבנא; הריני נשבע באותיות האלה, אנחנו
כולנו מצטערים מאוד שהיא תיפרד מאתנו. אשת חסון וילדיו
אף יותר, כי היא חסרה להם עד מאוד, אלא שלא ....
הסודר שאמרת להם כבר עשו אותו, ומסרו לה אותו. ואשר
לאבו אלחי, הוא מבקש ממך שתקבל בשבילו מרשם מאת שר השרים,
משום שהופיעו אצלו התייבשות בגוף וגרדת, והיובש הוא מהירך עד
הרגל, והוא הולך לי למות. קח בשבילו מרשם ושלח לו אותו.
אשר לי, אני יודע שמיד עם צאת החג הזה יהיה
עלי חוב של שני דינרים, ואם אראה שאינני יכול לעמוד בזה,
מיד בבוא אידם (שלגויים), אהיה אצלך. אם תמצא מישהו שימסור לי את הקבלה
בעד מס הגולגולת, או שאבוא אליך בלי כלום, כי מי שהוא חסר אמצעים עושה מה שהוא רוצה ומה
שאינו רוצה. זאת לידיעתך. אבו אלפצל ואחיו ואבו עלי ומרדוך
ואבו אלפרג' ואחיו ואמו שולחים לך דרישות שלום. 

verso, right margin
אבו עמראן בן אחי הנגיד שולח לך את מיטב דרישות השלום, והוא מתפלל (למענך) ומודה לך על מה שהואלת לעשות למענו. 
verso, address
אל אחי ואדוני הנכבד אבו עמראן מוסא בן אבי אלחי, ייתן לו אלוהים אריכות ימים ויתמיד את גדולתו, מאחיו אברהים בן אבי אלחי נ"נ כלילה.