
<html>
    <head>
        <title>Transcription of Letter: F 1908.44C</title>
    </head>
    <body style="max-width: 860px; margin: auto">
        <h1>Transcription of Letter: F 1908.44C</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/29848/iiif/textblock/10397/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">כתאבי יאכי וסיד[י] אלעזיז עלי אטאל אללה בקאך ואדאם סלא[מתך]</span></li>
<li><span lang="he">וסעאדתך מן אסכנדריה לז' איאם בקין מן שהר אדר ען סלאמה</span></li>
<li><span lang="he">ונעמה ושוק אליך קרב אללה אלאגתמאע בך עלי אפצל חאל ומא</span></li>
<li><span lang="he">תריד עלמה אן תקדם כתאבי אליך מע אלבלביסי וערפתך פיה</span></li>
<li><span lang="he">וצול כתאבך אלי עלאן ואנת תקול לה לא תדפע לאכי קמח אלי</span></li>
<li><span lang="he">בעד אלעיד וקד סאלתך אן תסאל אלבידין ען מ[א] אלדי קלת</span></li>
<li><span lang="he">לה ידפעהא לי פי אייר וסיון אן יגעלהא פי ניסן ואייר</span></li>
<li><span lang="he">לאנה שהר אן עטים ליס הו מתל אלשהר ועלינא פיה</span></li>
<li><span lang="he">לגיראננא לואזם ונחן מנתצרין ללגואב תם בעד הדא</span></li>
<li><span lang="he">&nbsp;וצל חסון ווצל מעה כתאבך ואנת תדכר פיה ביע אל[&nbsp; &nbsp; &nbsp; &nbsp; &nbsp; &nbsp; ]</span></li>
<li><span lang="he">&nbsp;וקד באעה [י]ום כתאבי אליך וקד ואללה יאכי סאלנאה פי אל[&nbsp; &nbsp; &nbsp; &nbsp; ]</span></li>
<li><span lang="he">&nbsp;שראביה ידפעהא לנא אבא יפעל לא הו ולא עלאן וחק</span></li>
<li><span lang="he">&nbsp;הדה אלאחרף אן גמור לה פי חאגה אלא מתל ואחד ימור</span></li>
<li><span lang="he">&nbsp;אלי כניסיה ע'ב'ו'ד'ה' ז'ר'ה' לאן ליס הון יהודי תמור יקציך</span></li>
<li><span lang="he">&nbsp;חאגה לא הו ולא גירה ודכרת אן תקולו לבנת כאלה כולה</span></li>
<li><span lang="he">&nbsp;צפר וקד ואללה יאכי צאקת והם יכרגו בעד אלסבת</span></li>
<li><span lang="he">&nbsp;ויכליו אלדאר ותכליתה אגוד לאן אלגו'י'י'ם' אלדי עאדתך</span></li>
<li><span lang="he">&nbsp;תעמל להם פי הדא אלעיד יערפו אנהא [ &nbsp; &nbsp; &nbsp; &nbsp; ]</span></li>
<li><span lang="he">&nbsp;יצירו לך אעדא ויטירו אלדאר מן ידך ואנת תערפ[הם]</span></li>
<li><span lang="he">&nbsp;ולו שאורוני לקלת להם יקעדו אלי בעד אלעיד</span></li>
<li><span lang="he">&nbsp;ודכרת אן אדפע לגרבה ה' דנאניר וקד קלנא לה ידפע[הא]</span></li>
<li><span lang="he">&nbsp;לנא אלסעה עסי נשתרא להא סריר וק[א]ל [לא נשתר]א</span></li>
<li><span lang="he">&nbsp;להא אלא וקת ערסהא כמא קאל ואנת תערף יאכי אן</span></li>
<li><span lang="he">&nbsp;אלסריר הו וגה אלבית וליס יאכי יצאב אליום אלא מן</span></li>
<li><span lang="he">&nbsp;עשרה דנאניר אלי ח' אקל מא יכון ויבקא עליהא [מן]</span></li>
<li><span lang="he">&nbsp;גיר הדא תמאם אלמרתבתין ואלחשו ואלמגריאת</span></li>
<li><span lang="he">&nbsp;נחו עשרה דנאניר לא אקל מן הדא וא[&nbsp; &nbsp; &nbsp; &nbsp; &nbsp; &nbsp; ]נא</span></li>
<li><span lang="he">&nbsp;קד בלגנא אנה תכלם מע אכיה וקד וצל</span></li>
<li><span lang="he">&nbsp;כתאב אכוה(!)</span></li>
</ol>
                    
                        <h3>Recto, right margin</h3>
                    
                        <ol>
<li><span lang="he">והו ידכר</span></li>
<li><span lang="he">אן וצל אכי</span></li>
<li><span lang="he">פי הדה אל</span></li>
<li><span lang="he">מדה כלאף</span></li>
<li><span lang="he">כל מדה</span></li>
<li><span lang="he">פמא נערף</span></li>
<li><span lang="he">מן אי וגה</span></li>
<li><span lang="he">הו לא מן</span></li>
<li><span lang="he">מרתי</span></li>
<li><span lang="he">&nbsp;ולא מן אכתי</span></li>
<li><span lang="he">&nbsp;ולא מן מרתך</span></li>
<li><span lang="he">&nbsp;&nbsp;ונחן ננתצרך</span></li>
<li><span lang="he">&nbsp;דכולה</span></li>
<li><span lang="he">&nbsp;פי אלעיד</span></li>
<li><span lang="he">&nbsp;ונרא איש</span></li>
<li><span lang="he">&nbsp;יעמל וקד</span></li>
<li><span lang="he">&nbsp;ר[אי]נא אן</span></li>
<li><span lang="he">&nbsp;תכון הגא</span></li>
<li><span lang="he">&nbsp;חתי נערף</span></li>
<li><span lang="he">&nbsp;אש נעמל</span></li>
<li><span lang="he">&nbsp;אן אחוגנא</span></li>
<li><span lang="he">&nbsp;לביע אל</span></li>
<li><span lang="he">&nbsp;&nbsp;דאר תכ[ון]</span></li>
<li><span lang="he">&nbsp;אנת</span></li>
<li><span lang="he">&nbsp;תאכד</span></li>
<li><span lang="he">&nbsp;תמן אלנצף</span></li>
<li><span lang="he">&nbsp;אלדי לנא</span></li>
<li><span lang="he">&nbsp;ותכתב</span></li>
<li><span lang="he">&nbsp;לנא אל</span></li>
<li><span lang="he">&nbsp;סהם</span></li>
</ol>
                    
                        <h3>Recto, upper margin</h3>
                    
                        <ol>
<li><span lang="he">פי דארך</span></li>
<li><span lang="he">ואן לם</span></li>
<li><span lang="he">או תכריה</span></li>
<li><span lang="he">דארך</span></li>
<li><span lang="he">ונכתב</span></li>
<li><span lang="he">אגארתה</span></li>
<li><span lang="he">באסמי</span></li>
<li><span lang="he">אן כאן הו</span></li>
<li><span lang="he">תכלם</span></li>
<li><span lang="he">&nbsp;פיהא</span></li>
<li><span lang="he">&nbsp;אתרך לה</span></li>
<li><span lang="he">&nbsp;אלדאר</span></li>
<li><span lang="he">&nbsp;לא גיר</span></li>
<li><span lang="he">&nbsp;אנה ואלל[ה]</span></li>
<li><span lang="he">&nbsp;מא סאל</span></li>
<li><span lang="he">&nbsp;עני אל</span></li>
</ol>
                    
                </div>
            
        </section>
    </body>
</html>
