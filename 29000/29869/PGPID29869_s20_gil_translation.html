
<html>
    <head>
        <title>Hebrew Translation of Letter: F 1908.44GG</title>
    </head>
    <body style="max-width: 860px; margin: auto">
        <h1>Hebrew Translation of Letter: F 1908.44GG</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/29869/iiif/textblock/10404/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי הנכבד, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך,</li>
<li>ויכה את אויביך, מן הבית, בי"ג בשבט, יחתום אותו אלוהים עליך ועלינו</li>
<li>במיטב חותמו. אני מתגעגע אליך, יקרב אלוהים את פגישתנו בשמחה, בחסדו ובטובו, כי</li>
<li>קרוב הוא להיענות. דע, אדוני, שהגעתי אחרי קשיים, בים וביבשה, ומצאתי שהכול</li>
<li>שלום להם, ותודה לאל, השגנו את הדבר שכתבתי לך עליו ושבגללו היה בלבי</li>
<li>דאגה ; הדבר התברר לי ואבקש מאלוהים שיביט אלי וייטיב .... (במצב)</li>
<li>שבו אני נתון, כי הלוא הוא שומע ונענה. אין לי יכולת לפרט לך יותר</li>
<li>מזאת. שלחתי שיקראו לבני המשפחה, ישמרם אלוהים, והוצאתי את תוכירך וקראתיו</li>
<li>לפניהם, ואמרו: לא גרמנו לו שום נזק. וראיתי שהם אומרים כי: נסע אליו אם הוא רוצה, </li>
<li>וראיתי את מצבם שאינו טוב, מפני העוני ומיעוט היכולת. אחר כך, בבוא יום</li>
<li>ו', בא אחיך אלי והלכתי עמו אל אשתך ואמר: הוצא לי את החיטים, וכבר</li>
<li>לא נשאר בו כוח, ונאלצתי לפשוט את בגדי ומילאתי את שני הכדים, וטרחתי</li>
<li>עליהם, חי אלוהים; יצאו החיטים שלה טובות, לא היה בהן דבר (רע). אחר כך בא להוציא את הכול, אך לא מצא (עוד)</li>
<li>כלום בכד. עוד כתבת במכתבך: הוצא להם שני כדים מן החדש,</li>
<li>שיערבבו אותן. אבל הם אמרו: אל תוציא לנו כלום עד שתיגמרנה אלה. ומסרתי להם חצי </li>
<li>דינר, ואמסור להם את חצי הדינר השני כאשר אמרת. דיברתי עם אחיך,</li>
<li>בחנות האדון אבו אלחסן, על ספר הנביא(ים?) המשובח אשר לך, ואמר:</li>
<li>לא אחזיר, כי הילדים לומדים בו. ואמר עוד: כתבתי לו על זאת; אם הדבר מתאפשר לך</li>
<li>(מוטב); אם לא, כתוב לי ואקח אותו ממנו, אם יאבה ואם ימאן. עוד אמרתי להם: כאשר</li>
<li>תלבינו את החוטים ותעשו את המעילים, קחו כמה שתהיו זקוקים לאריגה</li>
<li>ולרקמה. אחיך אמר לי שכתבת ופירטת לו את כל הדברים. מן האלום</li>
<li>לא הגיע כלום. יש כאן אנשים ביזנטים ואנו מציעים להם אותו; אולי (בעזרת) אלוהים,</li>
<li>נמכור להם משהו, אני לא אזניח את עניין סל הניל. הגיעה</li>
<li>בזה היום שיירה שנייה ועמה ק' סלים ואינם נמכרים כאן. על כן אם</li>
<li>אתה מתכוון למשהו כתוב לי מה לעשות בשבילך בעניינם (של הסלים), אם תרצה שאחלק אותם</li>
<li>אעשה זאת. מן הדינרים שהשארתי אצלך הוציאו ממני סכום של ד' דינרים,</li>
<li>קח מהם את החוב בעד היין המגיע לך ממני ומסור את השאר לר' אברהם</li>
<li>אלקלעי, אחרי שתקנה לי מהם </li>
</ol>
                    
                </div>
            
                <div data-canvas="https://geniza.princeton.edu/documents/29869/iiif/textblock/10404/canvas/2/">
                    
                    
                    
                        <h3>verso</h3>
                    
                        <ol>
<li>בחצי דינר סוכר וקנקן תמצית ורדים מהאדון אבו יצחק, שיהיו בו ד' רטלים,</li>
<li>כי ביקשתי ממנו דבר זה. אשר לאזוביון, הלכתי בעניינו אל השוק והציעו לי בחנות של בניאם </li>
<li>אבי הפרנס, שני מנים פחות אוקיה, שווים דינר ושליש, אבל לא מכר אותו. אבקש כי</li>
<li>תודיע לו זאת, ואם ירצה למכור אותך יעשה מה שימצא לנכון, כי בעליו זקוק</li>
<li>לפרוטה. היתה לי עוגמת נפש בגלל פטירתו של העבד, שהיה אצלו, אלוהים ייתן לו חילופין (להקל) על</li>
<li>לבו. אמרתי לו: אלווה לך משלי דינר, עד שיגיע מכתב מהאיש. אל</li>
<li>תתעלם אפוא ממנו. ואל תזניח את עניין הסחורות שקניתי והשארתי בביתך. גם באשר לנאד </li>
<li>בשביל מיץ הפירות אל תתרשל, ובטובך תשלח לי את הסל עם ר' אברהם.</li>
<li>זאת לידיעתך אדוני. מסור בשמי לאדוני אבו יצחק בן טיבאן ולבנו</li>
<li>דרישות שלום ולאדון אבו עלי בן סלמאן דרישות שלום; והאדון אבו אלחסן דורש בשלומך, </li>
<li>ואתה מוכרח לכתוב לו. אבקש ממך כי תואיל למסור לאדוני שר השרים דרישות שלום ממני; </li>
<li>ותתנצל לפניו בשמי, כי הייתי צריך לנסוע פתאום ועל כן לא הלכתי אליו ולא נפגשתי</li>
<li>עמו. שכחתי קודם לבקש ממך זאת, אל תזניח אפוא, וכתוב לי על זאת. ושלום.</li>
<li>שאלתי את הלאל אלאטראבלסי על דבר הכד שהשאיר אצלו אברהם ואמר: יש לי</li>
<li>תזכיר ממנו שאוציא אותו ואודיע לך; ואני אדאג שיוציא אותו ואכתוב לך זאת. ושלום.</li>
</ol>
                    
                        <h3>verso, address</h3>
                    
                        <p>אדוני ורבי אבו עמראן מוסא בן אבי אלחי נ"ע, ייתן לו אלוהים אריכות ימים ויתמיד את עזרתו ואת חסדיו לו, המודה לו עלאן בן יחיא נ"ע. </p>
<p> </p>
                    
                </div>
            
        </section>
    </body>
</html>
