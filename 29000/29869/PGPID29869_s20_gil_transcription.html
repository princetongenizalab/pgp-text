
<html>
    <head>
        <title>Transcription of Letter: F 1908.44GG</title>
    </head>
    <body style="max-width: 860px; margin: auto">
        <h1>Transcription of Letter: F 1908.44GG</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Universiṭat Tel Aviv, Miśrad ha-biṭaḥon, ha-Hotsaʼah le-or, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/29869/iiif/textblock/10404/canvas/1/">
                    
                    
                    
                        <h3>recto</h3>
                    
                        <ol>
<li>
<p>כתאבי אטאל אללה בקא מולאי אלשיך אלגליל ואדאם תאידה וסלאמתה ונעמאה</p>
</li>
<li>
<p>וכבת אעדאה מן אלמסתקר ליג כלון מן שבט כתמה אללה עליך ועלינא</p>
</li>
<li>
<p>באחסן כאתמה ושוק אליך קרב אללה אלאגתמאע אלסאר במנה וגודה אנה</p>
</li>
<li>
<p>ולי דלך אעלם מולאי אן וצלת בעד משקה בחר יבר ווגדת אלכל עלי</p>
</li>
<li>
<p>חאל אלסלאמה נחמד אללה דאך אלאמר אלדל כנת בקיל לך יכאן קל[בי]</p>
</li>
<li>
<p>משגול מנה קד צח לי דלך פאסל מן אללה אן ינצר אלי ויחסן [</p>
</li>
<li>
<p>מא אנא פיה אנה סמיע מגיב ומא ימכני אשרח לד אכתר [מן]</p>
</li>
<li>
<p>דלך וקד אנפדת כלף אלאהל צאנהם אללה יכרגת תדכרתך וקריתהא</p>
</li>
<li>
<p>[על]יהם וקאלו מא ציענא לה שי וראיתהם יקולו נסאפרו אליה אדא שא</p>
</li>
<li>
<p>וראית חאלהם מא הו גיד מן אלצעף וקלת אלמקדרה תם למא כאן יום אל</p>
</li>
<li>
<p>גמעה גא אכיך כלפי מצית מעה לביתך קאל אכרג לי אלקמח ומא</p>
</li>
<li>
<p>בקי פיה קדרה אחתגת אן זולת תיאבי ומילת אלגראבין ותעבת</p>
</li>
<li>
<p>ואללה פיהא וכרג קמחהא טיב מא פיה שי וגא וכרג אלכל מא וגד</p>
</li>
<li>
<p>פי אלגראב שי תם דכרת פי כתאבך אן תכרג להם גראבין מן אלגדיד</p>
</li>
<li>
<p>יכלטוהא קאלו לא תכרג לנא של חתי יפרג האדי וקד דפעת להם נצף</p>
</li>
<li>
<p>דינ ואנא נדפע להם אלנצף דין אלתאני כמא דכרת וכאטבת אכיך</p>
</li>
<li>
<p>פי דכאן אלשיך אבי אלחסן עלי אלמצחף אלנבי אלגיד אלדי לך וקאל</p>
</li>
<li>
<p>מא נרדה לאן פיה יקראו אלצביאן וקאל קד כתבת לה פיה פאן סהל עליך</p>
</li>
<li>
<p>דיך ואלי תכתב אלי נאכדה מנה שא ואנא וקד קלת להם אדא</p>
</li>
<li>
<p>ביצתם אלגזל ועמלתם אלרדאת תאכדו מא יקום בכם לנסאגה</p>
</li>
<li>
<p>ואלרקאמה וקד קאל לי אכיך אן כתבת לה בגמיע שרה אלאשיא אלשב</p>
</li>
<li>
<p>מא וצל מנה שי והון קום רום ונן נערצה עליהם לעל אללה</p>
</li>
<li>
<p>ינבאע מנהם שי ואנא מא נפרט פי דלך אלקפה אלניל קד וצל</p>
</li>
<li>
<p>יומי האדה קאפלה תאניה פיהא ק קפה ומא הי תנבאע הנא פאן</p>
</li>
<li>
<p>כאן לך ניה תכתב אלי איש בעמל לך פיהא ואן אכתרת נקסמהא אנא</p>
</li>
<li>
<p>אפעל דלך אלדנא אלדי תרכת ענדך אכרגת עני מנהא ד דנא</p>
</li>
<li>
<p>ותאכד מנהא חק אלנביד אלדי לד ענדי ותדפע אלבאקי לר אברהם</p>
</li>
<li>
<p>אל[ק]לעי בעד אן תאכד לי מנהא</p>
</li>
</ol>
                    
                </div>
            
                <div data-canvas="https://geniza.princeton.edu/documents/29869/iiif/textblock/10404/canvas/2/">
                    
                    
                    
                        <h3>verso</h3>
                    
                        <ol>
<li>
<p>בנצף דינ סכר וברניה ירד מרבא מן אלשיך אבי יצחק יכון פיהא ד ארטאל</p>
</li>
<li>
<p>לאני סאלתה פיהא אלסנבל מצית פיה לסוק ערצני פי דכאן בניאם</p>
</li>
<li>
<p>אבו אלפרנאס סוי מנין אלי וקיה דינאר ותלת ולם לביעהא אחב אן</p>
</li>
<li>
<p>תעלמה בדלך פאן אכתאר אן יביעהא יפעל מא יראה וצאחבהא מחתאג</p>
</li>
<li>
<p>אלי כרובה וקד עז עלי ונופי אלוליד אלדי כאן עבדה אללה תעאלל יכלף עלי</p>
</li>
<li>
<p>קלבה יקד קלת לה אנא בקרצך מן ענדי דינאר חתי יצל כתאב אלרגל פלא</p>
</li>
<li>
<p>תגפל ענה ואלחואיג אלדי תרכת [פי] ביתך לא תפרט לי פיהא ואלקראב</p>
</li>
<li>
<p>אלדי לשראב לא תפרט לי פיה ואלסלה לעל תנפדהא לי צחבה ר אברהם</p>
</li>
<li>
<p>אעלמת מולאי דלד ותכץ עמ מולאי אלשיך אבו יצחק בן טיבאן וולדה</p>
</li>
<li>
<p>אלסלאם ואלשיך אבו עלי בן סלמן אלסלאם ואלשיך אבו אלחטן יכצר אלסלאם</p>
</li>
<li>
<p>ולא יכון בד מן כתאבך ואחב מן תפצלך אן תקרא עלי מולאי שר השרים סלאמי</p>
</li>
<li>
<p>ותבסט עדרי ענה לאבי גאני אלטפר גת ולם נמצי אליה ולם נגתמע</p>
</li>
<li>
<p>בה וקד אנסית אן בסאלך פי דלך פלא תגפל ויצלני דלך פי כתאבך ושלום וקד</p>
</li>
<li>
<p>סאלת הלאל אלאטראבלסי ען אלגונה אלדי תרכהא ענדה אברהם פקאל מעי</p>
</li>
<li>
<p>תדכרה חתי נכרגהא ונערפך ואנא נגעלה יכרגהא ונכתב אליך בדלך ושלום</p>
</li>
</ol>
                    
                        <h3>verso - bottom margin - address</h3>
                    
                        <ol>
<li>
<p>סידי ומולאי אבי עמראן מוסי בן אבי אלחי נע שאכ&lt;ר&gt;ה עלאן בן יחיי נע</p>
</li>
<li>
<p>אטאל אללה בקאה ואדאם תאידה ו[נ]עמא[ה]</p>
</li>
</ol>
                    
                </div>
            
        </section>
    </body>
</html>
