
<html>
    <head>
        <title>Transcription of Letter: T-S NS 321.34</title>
    </head>
    <body style="max-width: 860px; margin: auto">
        <h1>Transcription of Letter: T-S NS 321.34</h1>

        <p>Alan Elbaum, unpublished editions (n.p., 2021).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-00321-00034/canvas/1">
                    
                    
                    
                        <h3>recto</h3>
                    
                        <ol>
<li><span lang="he">פי קלבי אלנאר ולא תסאלו מא [עלי קלבי מן ציקה]</span></li>
<li><span lang="he">אלצדר וצאקת עלי . מ . ך ואלקא . . []</span></li>
<li><span lang="he">מנך ולעלי מא אנא גריב אלא ב[אפתראקי מנך?]</span></li>
<li><span lang="he">ולא כן בפרקתי מנך אלדניא כלהא פי גשי סודה</span></li>
<li><span lang="he">והקבה יגמע שמלי בך עלי כיר ועאפיה</span></li>
<li><span lang="he">וגיר דלך אני דכלת לענד רבינו משה ולקית</span></li>
<li><span lang="he">[מנה] מכ[אן] אן חסן כמא אבצרתה פי אלנום</span></li>
<li><span lang="he">וקאל ל[י] רבינו יצחק ישכרך עני כתיר</span></li>
<li><span lang="he">ואגתמעת ברבינו יצחק וברצי אלדולה&nbsp;</span></li>
<li><span lang="he">ופרחו ביא כתיר גדא ו . ג . . . אסתגמעת</span></li>
<li><span lang="he">ברבינו משה וקאל לי פי איש טלעת קלת לה</span></li>
<li><span lang="he">מא טלעת אלא נקרא שי מן אלטב קאל מא</span></li>
<li><span lang="he">הו אלא צואב א[נא א]תחדת לך מע אלשיך</span></li>
<li><span lang="he">אלמופק יכון יקריך נובה כל יום וקאל לי</span></li>
<li><span lang="he">אלדיאן אדא אבן [אכת?] רצי אלדולה ואכו אלשיך</span></li>
<li><span lang="he">אבו אלמחאסן צהר [רבי]נו משה בן אלשיך אבו</span></li>
<li><span lang="he">אלמנא יקראו עליך . . . . פהם יקראו עליה</span></li>
<li><span lang="he">תכון אנת תתלאמד(?) ופרחו כלהם ביא כתי[ר]</span></li>
<li><span lang="he">ומא עאקני . . נבתדי אלא אני משגול מע</span></li>
<li><span lang="he">אכי חתי מא יסאפר וכונה מע כאלתי תנקלב</span></li>
<li><span lang="he">פי אלנהאר עדה טרק וטלעת אלקאהרה חתי</span></li>
<li><span lang="he">נאכד להם כתאבאן יטלקוהם מן דמיאט אבאן</span></li>
<li><span lang="he">יטלקו נסא ואכר אלחאל הם מעולין פי אלבר ואמא</span></li>
<li><span lang="he">חדית אלשיך אבו אלמנצור ואלשיך אבו אלחסין</span></li>
<li><span lang="he">פאן עליהם אליום מאיה ועשרין דינאר דין</span></li>
<li><span lang="he">ואלדיאן לה ענדהם מנהא עשרין דינאר ורצי</span></li>
<li><span lang="he">אלדולה לה ענדהם אלאכר כמסין דינאר מא</span></li>
<li><span lang="he">קדרו יאכדו מנהם ולא כרובה ואכר אלחאל</span></li>
<li><span lang="he">קאלת לי אם אבו אלרצא אן אבנה ברכאת גמע</span></li>
<li><span lang="he">ענדה/ם\ גאליתה מא וצלת אידיהם יופוהא לה</span></li>
<li><span lang="he">אלא בקא מסתכבי פי אלבית לסעה חתי דפעו לה</span></li>
<li><span lang="he">בעצהא ובקי ענדהם בעצהא לסעה ו/י\כפאך</span></li>
<li><span lang="he">דא ואמא פי נפסהם יגו לסכנדריה עסי יחצל</span></li>
<li><span lang="he">להם מן אבן הלאל ודאוד שי ואנא בעלמך</span></li>
<li><span lang="he">מא כרגת ומעי ולא כרובה ולולא מוסי יזן עני חק</span></li>
</ol>
                    
                        <h3>recto, right margin</h3>
                    
                        <ol>
<li><span lang="he">. . אן . . פי מא נ . . ואמא מא כנת נשכוה מן דיך אלחרארה פאני מצית אלי ענד אלשיך אלמופק ושכית לה אלחאל וקאל</span></li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-NS-00321-00034/canvas/2">
                    
                    
                    
                        <h3>verso</h3>
                    
                        <ol>
<li><span lang="he">קאל לי ארפע לי מאך פרפעת לה אלקארורה</span></li>
<li><span lang="he">קאל מא ענדך חמא ואבצר נפצי קאל מא בך</span></li>
<li><span lang="he">אלא יבס פי בדנך אסתעמל כשך אלשעיר</span></li>
<li><span lang="he">ולמן סמעת ביא אם אבו ⟦אלרסא⟧ אלרצא גאת</span></li>
<li><span lang="he">וחלפת עליא אני מא ננזל אלא ענדהא קאלת</span></li>
<li><span lang="he">//אנא\\ פי קאעה וחדי ואבן אכתי מעי צגיר מרת</span></li>
<li><span lang="he">ענדהא קעדת סאעה ומצית אלי ענד רבינו</span></li>
<li><span lang="he">יצחק קאל תכון ענדהא ותקצי חאגתך</span></li>
<li><span lang="he">מא(?) קלת לה מא נעמל אלסעה שי חתי יסאפר</span></li>
<li><span lang="he">אכי ויטמאן קלבי מן גהתה ועמלת לי אלכשך</span></li>
<li><span lang="he">ושרבתה ארבעה איאם קטע עני שרב אלמא</span></li>
<li><span lang="he">וצלח לוני וקאל לי אסתגנמה קבל אלעיד פלו</span></li>
<li><span lang="he">//בקית\\ ⟦ב/ק\ית⟧ עלי דאך אלתדביר כאנו יברדו מעדתי</span></li>
<li><span lang="he">ונרגע נחמיהא ומא כנת אלא מתדארג ללמר</span></li>
<li><span lang="he">ללמרץ אלאול וכל מן ילקאני יוהמני פלו אני מי</span></li>
<li><span lang="he">טלעת ולא לדא פכיף אני אן שא אללה מא ננחדר</span></li>
<li><span lang="he">אלא בפצאיל כתיר פי חיאתך פמא נחב מנך אלא</span></li>
<li><span lang="he">אלדעא ומא כאן יתהיא לי נקול אלכדב אני טלעת</span></li>
<li><span lang="he">נסלם עלי אכי ואסעה עסי תנפדו לי אלעמאמה&nbsp;</span></li>
<li><span lang="he">ואלשקה ואלכצר ו[אלכ]תפיה(?) אלדהב תדפעוה ללפקיה</span></li>
<li><span lang="he">ירסלה הו ואלשקה ואלעמאמה אן כאן או[צא בה?</span></li>
<li><span lang="he">ווצו אלמצפי עליה אנה יסקיהא אלגיר חתי תביץ</span></li>
<li><span lang="he">ויכרג אלטבוע אלדי פיהא וערפו אלפקיה אן</span></li>
<li><span lang="he">לי פי אלדהב דינאר ואן כאן רבינו אלעזר אכד</span></li>
<li><span lang="he">אלעשרין דרהם אלדי כאן ענה ירסלהא ערפוני</span></li>
<li><span lang="he">וקד ארסלת אלמ . . מתאע אלכמר מע //גלאם אלוכיל\\ //ואלענבר\\ ודואל(?)</span></li>
<li><span lang="he">אלמכארי והו מערפה ואחד תאגר אסמה אבו</span></li>
<li><span lang="he">אלקאסם בן עלי אלקבארי וע/ר/פו אלפקיה אן קד</span></li>
<li><span lang="he">וצל אלדינאר אלדי ארסל וקד אתחדתת מע אלשיך</span></li>
<li><span lang="he">אבו עלי צהר רבינו משה קלת לה אדא כאן מע</span></li>
<li><span lang="he">[וא]חד עשרין דינאר יציב רגל תקה בחית</span></li>
<li><span lang="he">תכון [אל]אצול מחפוטה קאל לי הונא צבי</span></li>
<li><span lang="he">דין ענ . . אדא דפעת לה שי כאנת אלאצול</span></li>
<li><span lang="he">מחפוצה ומא תעדם פאידה פאן יא אמי מצו</span></li>
<li><span lang="he">[אלי]ך ויציבו אלפצה כתיר קאל לי ואן לם תריד</span></li>
<li><span lang="he">תכון אדא וקעת הונא(?) חאגה רכיצה נש[תרי]</span></li>
<li><span lang="he">לך וננפדוהא מע אלמכאריה מא יע[]</span></li>
</ol>
                    
                        <h3>verso, right margin</h3>
                    
                        <ol>
<li><span lang="he">וכתב אל . . . מן . . . ישנ(?)</span></li>
<li><span lang="he">טאב קבר עליא</span></li>
<li><span lang="he">לי כתא[ב . . . . .] פי מא [. . . .] דיני</span></li>
</ol>
                    
                </div>
            
        </section>
    </body>
</html>
