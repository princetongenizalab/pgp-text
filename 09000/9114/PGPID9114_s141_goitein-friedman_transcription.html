
<html>
    <head>
        <title>Transcription of Letter: L-G Misc. 13</title>
    </head>
    <body style="max-width: 860px; margin: auto">
        <h1>Transcription of Letter: L-G Misc. 13</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-LG-MISC-00013/canvas/1">
                    
                    
                    
                        <ol>
<li>כתאבי אלי ח̇צר̈ה מולאי אלשיך אלא̇גל אטאל אללה</li>
<li>פי אלכיר בקאהא ואדאם תאיידהא ותבת</li>
<li>סעאדתהא וסלאמתהא ונעמתהא ורפעתהא</li>
<li>ואחיאהא ומן חסן אלתופיק לא אכלאהא וכבת</li>
<li>באל ̇דל אלמהין חסאדהא ואעדאהא כתאבי הדא</li>
<li>לח̇צר̈ה מולאי מן דהלך וכאן קד תקדם לי</li>
<li>אליהא כתאב קבלה ואמא מא תריד חצר̈ה</li>
<li>סידי עלמה מן אכבארנא ודלך באן</li>
<li>אקלענא מן עדאב פי מראכב אלשריף</li>
<li>פטלעת אנא מע ̇גמלה מן אצחאבנא פי</li>
<li>אלמרכב אלכביר וטלע̇ה אי̇צי גמלה מן</li>
<li>אצחאבנא פי אלמרכב אלסגיר ו̇גינא</li>
<li>̇גמיעה אלי סואכן סאלמין פנזלו מן אל</li>
<li>מרכב אלסגיר אכתר ת̇גארו ואכתראו</li>
<li>עלי כפהם וארואחהם פי מריכב סגיר</li>
<li>לאן אלמרכב כאן שאחן ויעמל אלמא וטִ[לע]</li>
<li>מעהם מן אצחאבנא ̇ד והם אב[ו אלסרור]</li>
<li>אבן אלדואניקי ורפיקה ואבן אל [&hellip;]</li>
<li>ואכוה</li>
</ol>
                    
                        <h3>Right Margin</h3>
                    
                        <p>(1) ותם אקלענא (2) מן סואכן וכלינא (3) אלמרכב פיהא (4) וגינא דהלך (5) באל סתר ואל (6) סלאמה ובקינא (7) ̇ה איאם פוצלת (8) אל̇גליבה אלתי (9) אכתראו אל (10) מדכורין פי (11) סואכן פסאלאהם5 (12) ען אלמרכב (13) פקאלו מא (14) ראינאה פבקיִ (15) אלנאס פאזעין (16) עליה אלי אןִ (17) וצל א[בן] אל (18) קטאן</p>
                    
                        <h3>Top Margin</h3>
                    
                        <ol>
<li>וערפנא באן תלף אלמרכב פי בטן חדִרִ</li>
<li>ומאתו פיה מן אצחאבנא ̇ה אבו אלכיר אל</li>
<li>נ̇גאר רחמה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-LG-MISC-00013/canvas/2">
                    
                    
                    
                        <h3>Verso</h3>
                    
                        <ol>
<li>אללה ורפיקה ואבן אלשמוס ורפיקה ודוד מסכין א[בן]</li>
<li>אלרקאצה וכלץ מנה אל קצבי אבן זגמאר וגזאל [והם טלעו]</li>
<li>מענא פי אל מרכב ואמא אבן אל רקאצה פמא [טלע]</li>
<li>מענא פי אל מרכב אל כביר ואמא מ̇צא מע מאִה</li>
<li>מן העולם אלדי אבן סתית וִזִאד עלי כראה די̇נ ודפ[עה]</li>
<li>לנאכודא ונזלה מן אלמרכב פאחתא̇ג לאנ̇ה יכריִ פי</li>
<li>דאך אלמרכב סבב לא̇גלה רחמה אללה קראת עלי</li>
<li>ח̇צר̈ה מולאי וסידי אפ̇צל סלאם ואחפלה ואגזלה</li>
<li>וכלדלך (!) עלי מ̇ר ו̇ר יחזקאל אכיך ובניה אגמעין</li>
<li>וכדלך שיך אבו נצר ושיך אבו אלפר̇ג ותקרי מן סלאמי</li>
<li>אטיבה עלי אלשיך אלא̇גל אבו אלברכת בר כבוד מ̇ר</li>
<li>ו̇ר חארת הלוי זקן הקהילות ושלום רב וכתב</li>
<li>מא̇צי מן תמוז ̇ח איאם ען קלק לחפז אלכאר̇ג פעדראً</li>
<li>תם עדראً ושלום</li>
</ol>
                    
                </div>
            
        </section>
    </body>
</html>
