
<html>
    <head>
        <title>Transcription of Legal document: T-S K25.153</title>
    </head>
    <body style="max-width: 860px; margin: auto">
        <h1>Transcription of Legal document: T-S K25.153</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-K-00025-00153/canvas/2">
                    
                    
                    
                        <h3>Recto</h3>
                    
                        <ol>
<li><span lang="he">.............נשתרי בה ניל ונמצי בה לתגר דמיאט ו[..................]</span></li>
<li><span lang="he">נצבג פיהא ונביע ונשתרי פי הדא אלמבלג פי אצנאף אלצבג ונאכד ונעטי חסב מא</span></li>
<li><span lang="he">גרת עאדה ארבאב הדא אלשגל מדה סנה כאמלה אולהא תאריך הדא אלשטר אכרהא</span></li>
<li><span lang="he">חית ינתהי בתורת עיסקא ואן מהמא יסר אללה סבחאנה מן פאידה כאן לנא נחן אלעאמלין</span></li>
<li><span lang="he">אלתלתין ולה הו רב אלקראץ אלתלת וכדלך ועיאד באללה אלגראמה בעד אכראג אלמון</span></li>
<li><span lang="he">ואלכלף ואן נחן לנא אן נאכל מן וסט הדה אלדכאן מונתנא פקט גרא ועשא טול מדה</span></li>
<li><span lang="he">שרכתנא מעה פי אלמדה אלמדכורה ואן נחן נגתנב אלכיאנה ונודי אלאמאנה ונעמל</span></li>
<li><span lang="he">באגסאמנא חסב מא נטיק אן נעמל פי הדא אלשגל וקאל לנא אלשיך אברהים</span></li>
<li><span lang="he">אלמדכור באעלאה אקנו מנא ואשהדו עלי אנני קד דפעת להם אלמבלג אלמדכור </span></li>
<li><span lang="he">עלי אלוצע אלמדכור באעלאה [.......] קבל עלי נפסי מצאף לדלך אן ועיאד</span></li>
<li><span lang="he">באללה //מתי// חצל פי הדא אלמבלג אמר יוגב ת[ל]אפה מן גיר גראמה ביע ושרא</span></li>
<li><span lang="he">מר לאן יגרק או יסרק או יצאררו פיה לסלטאן או לאחד טאבה פאנהם בריין</span></li>
<li><span lang="he">מנה ולא עליהם פי דלך לי סוא ימין אנהם מא פרטו פיה ואן [ג]רי להם פיה</span></li>
<li><span lang="he">אלכד...... וסאמחת[הם] פי מא יחצהם פיה מן אלגראמה מן דינאר</span></li>
<li><span lang="he">אלי עשרה [מסאמחה מאציה מע]כשיו מחילה גמורה בפה ובלב ואן מתי קוומו</span></li>
<li><span lang="he">אלדכאן ווגדו קד כסת יסיר ינפדו יעלמוני פאערפהם מא יפעלו פי דלך</span></li>
<li><span lang="he">ומתי סכת ענהם פי תדביר מא יכס עליהם אילא כאנו בריין ממא יגרמוה </span></li>
<li><span lang="he">בעד דלך ונפדו אלקניין מן יד כל ואחד מנהם קניין גמור בכלי הכשר לקנות</span></li>
<li><span lang="he">בו בלשון מעכשיו ב[רצ]ונם בלי אונס כלל בבטול כל מו[דע]ין ותנאין על [כל מא]</span></li>
<li><span lang="he">דכתיב ומפרש לעליא</span></li>
</ol>
                    
                </div>
            
        </section>
    </body>
</html>
