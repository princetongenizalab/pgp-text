
<html>
    <head>
        <title>Transcription of Letter: T-S 8J7.21</title>
    </head>
    <body style="max-width: 860px; margin: auto">
        <h1>Transcription of Letter: T-S 8J7.21</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" >
            
                <div data-canvas="https://cudl.lib.cam.ac.uk/iiif/MS-TS-00008-J-00007-00021/canvas/1">
                    
                    
                    
                        <h3>recto</h3>
                    
                        <ol>
<li>
<p>[לא ] ען סידי אלשיך אטאל אללה בקאה ואדאם נעמאה אלא אתר אלתכפיף ען קלבה לכתרה אשגאלה פלמא</p>
</li>
<li>
<p>כל[ ] בקי אלאסטור [ &nbsp; &nbsp; &nbsp; ] אבי עמראן ומא כפי ענך חאל אבוציר ואנה חצל אל</p>
</li>
<li>
<p>[ ] ג דנאניר וכל מא נחתהם פי וזן אל</p>
</li>
<li>
<p>[ ] אלא מן אן אכדהא [ ] ויציע אלצבר יאלכתאן</p>
</li>
<li>
<p>[ ] אלכתאן אליום בזאיד עלי אלמ פרצית ואללה אן נעטי מנהא דינאר</p>
</li>
<li>
<p>ש[וח]ד לאלא ילזמני [ ] אנא נעמל עלי שרא עדל לאן אלנאס יעידו ויביעו ויכתר אלכתאן פאן</p>
</li>
<li>
<p>אתרת אן תשתרי לה חמל כמ[א ] אלסער ומא מעי לרוחי שי חתי יוקאל אשתרא לרוחה ותרך</p>
</li>
<li>
<p>גירה וחק אבי יאמולאי לקד מאר [ ] מן עדמה אלכתאן ועצם סערה ואלא אין יומצא בה ולאכן הדא מן ארזאק</p>
</li>
<li>
<p>אלבוצרין ואנא אציף לחסאבה אלדינאר וארגו אנך קד אנפדת אלמעגר לסידי אבי עמראן לידפעה לאפרים</p>
</li>
<li>
<p>אלעטאר פהו לע[ ] וקד כנת עלי אני אנחדר לאגתמע בך פי מתל הדא ואלצרה ואללה יאמולאי חאצרה</p>
</li>
<li>
<p>לוצולך מע א[ ] אלדנאניר אלדי דכרת ואנא פי אמר עצים מן דנאניר דפעתהא עלי כתאן וכל מא יסמעו אלמזארעין</p>
</li>
<li>
<p>זיאדה אלכתאן יבלגוהא וקד כתבת למולאי אלשיך אבי אלפצל כתאב פי מתל הדא אלא לם ארא מנה אלגואב וענדי</p>
</li>
<li>
<p>מא י[ ]ל אלאמר אלא לרגוע אלדנאניר וקד וצל אלי כתאב סידי אלשיך אבי צחק אברהים כאן וצל אליה בדכר</p>
</li>
<li>
<p>[ ] מן סידי אבי יעקב יוסף בן פרח וכתב ישאור[ני] פי אלחמל וקד כתבת לה אן יקדם אלחמל עלי יד</p>
</li>
<li>
<p>סידי אבי זכרי ואנא אסלך אן תתפצל עלי מחבך ותכאתב סידי אלשיך אבי צחק בתקדים אלחמל ותתפצל</p>
</li>
<li>
<p>תסאל סידי אלשיך אבי זכרי יהודה בן מוסי אידה אללה אן כאן וצל מן הדה אלבאבה לה שי יעלמני בהאדא</p>
</li>
<li>
<p>מתפצל &hellip;</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00007-00021/canvas/2">
                    
                    
                    
                        <h3>verso - address</h3>
                    
                        <ol>
<li>
<p>לסירי ומולאי אלשיך אבי יחיי נהראי בן נסים צע מחבה יוסף בן פרא[ח</p>
</li>
<li>
<p>אטאל אללה בקאה ואדאם סלאמתה וסעאדתה</p>
</li>
</ol>
                    
                </div>
            
        </section>
    </body>
</html>
