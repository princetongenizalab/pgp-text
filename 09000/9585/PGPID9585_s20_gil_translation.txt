recto

(נמנעתי לכתוב לך) אדוני ורבי, ייתן לך אלוהים אריכות ימים ויתמיד את חסדיו לך, רק מפני הרצון להקל עליך משום רוב עיסוקיך. על כן, כאשר
.... השורות .... אבו עמראן. ולא נעלם ממך עניין בוציר וכי הגיעו הדברים
.... ג' דינרים, וכל הלחץ שלנו עליהם, שישלמו
.... אלא שאקח אותם .... ותאבדנה הלבונה והפשתים
.... הפשתים היום למעלה ממ'. הסכמתי אפוא, חי אלוהים, שניתן מהם דינר
שוחד(?) כדי שלא יחייבוני .... אסדר למכור משאוי כי הבריות חוזרים ומוכרים והפשתים מתרבות, על כן, אם
רצונך לקנות לו משלוח, כדי ש.... המחיר; ואין לי אצלי לעצמי דבר, שמא יאמרו: קנה לעצמו ועזב
את האחרים; אני נשבע באבי, אדוני, עבר .... בגלל המחסור בפשתים ועליית מחירן, ואם לא, היכן ילכו עמן. אבל אלה הן הפרנסות של
אנשי בוציר. אני אוסיף לחשבוני את הדינר. אקווה שאתה כבר שלחת את הצעיף לאדוני אבו עמראן, שימסור אותו לאפרים
אלעטאר, והלוא הוא .... ; היה בדעתי לנסוע להיפגש עמך גם כן. בשם אלוהים, הכיס, אדוני, נמצא כאן
עד שתגיע עם .... הדינרים שציינת. אני בהסתבכות נוראה בגלל דינרים ששילמתי בעד פשתים; וככל שהמגדלים שומעים
שמחיר הפשתים עלה, הם מעלים אותו(?). כתבתי לאדוני ורבי אבו אלפצל מכתב כיוצא בזה, אבל לא ראיתי ממנו תשובה. ולדעתי
לא .... הדבר אלא כאשר יחזרו הדינרים. הגיע אלי מכתב (שנכתב אל) אדוני ורבי אבו אצחק אברהים, שהגיע אליו, ובו כותבים
.... מאדוני אבו יעקב יוסף בן פרח וכתב לייעץ לי בעניין המשלוח; וכבר כתבתי לו שיקדים את המשלוח על ידי
אדוני אבו זכרי; והריני מבקש ממך שתעשה חסד לאוהבך ותכתוב אל אדוני ורבי אבו אצחק שיקדים את המשלוח. והואילה
לשאול את אדוני ורבי אבן זכרי יהודה בן מוסא, יעזור לו אלוהים, אם הגיע אליו משהו מן הסוג הזה, ויודיעני זאת,
בטובו .... 

verso
לאדוני ורבי מר אבו יחיא נהוראי בן נסים נ"ע, ייתן לו אלוהים אריכות ימים ויתמיד את שלומו ואת אושרו ; אוהבו יוסף בן פראח. 