
<html>
    <head>
        <title>Transcription of Letter: T-S 10J24.4</title>
    </head>
    <body style="max-width: 860px; margin: auto">
        <h1>Transcription of Letter: T-S 10J24.4</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00024-00004/canvas/1">
                    
                    
                    
                        <ol>
<li>בש̇מ רח̇מ</li>
<li>לו דהבת אצף לחצרה מולאי אלשיך אלאגל אלסייד אלנביל</li>
<li>אלפאצל אטאל אללה בקאהא ואדאם תא[יי]דהא ועלאהא</li>
<li>וסמוהא וארתקאהא וכבת באלדל חסדתהא ואעדאהא</li>
<li>מא ענדי מן אלשוק ואלתוק אליהא ואלארתיאח נחוהא ואלאסף</li>
<li>עלי אלפאית מן משאהדתהא לאטלת ואסהבת וכנת מע</li>
<li>דלך מקצרא אללה ימן באלאגתמאע בהא קריבא אן שא</li>
<li>אללה מא כאן סבב תאכר כתבי ענהא אלא מא</li>
<li>כנת עליה מן שגל אלספר ולמא אנתגז דלך וקעת</li>
<li>פי אלמר̇ץ אנא וכל מן חותה אלדאר מן נאטק</li>
<li>ולי ארבעין יומא מא כרגת ליכן אלחאל בחמד</li>
<li>אללה צאלח וארגו מן פ̇צל אללה אלתמאם באלאחסאן</li>
<li>וכאן כתאבהא אלכרים וצל בתסלים אלשיך אבו עמר</li>
<li>בן אלבגדאדי אללפאת אלחריר ולם יתסלם אלי אלאן</li>
<li>שי ומא ענדי מן יחמלהם אליה לאן אכי אבו עמר</li>
<li>מן יום וצולה מן מצר וקע פי אלמר̇ץ ומא ענדי</li>
<li>מן יקצי לי חאגה לאן אלשיך אבו אלנגם וולדה מרצי</li>
<li>אסאל אללה חמיד אלעאקבה וכדלך אלקליל אללולו</li>
<li>אנא אגעלה איצא ענד אלשיך</li>
<li>אבו עמר</li>
</ol>
                    
                        <h3>Right Margin</h3>
                    
                        <ol>
<li>ואמא אלעמאמה</li>
<li>ואלתוב אלדי קלת לרבנוִ</li>
<li>יהודה ̇ז̇צ̇ל פאלדי קיל</li>
<li>לחצרתה ליס בצחיח ודאך</li>
<li>אן למא וצלת אלכתב מע</li>
<li>אלפי̇ג מן אלאנדלס חמלתהא</li>
<li>לה אלי אלמרכב כאן פיהא כתאב</li>
<li>מן יהודה בן עזרא ידכר לה</li>
<li>פיה אן מא לה בקא ואנה</li>
<li>מעול עלי אלמגי פדפע לי</li>
<li>עמאמה וקאל לי אן וצל</li>
<li>יהודה פי הדה אלסנה</li>
<li>אדפעהא לה ליבעהא</li>
<li>ויתוצל בהא אלי ענדי</li>
<li>וכתב לה רקעה והי ענדי</li>
<li>תתצמן אן לא יטלע אלי</li>
<li>מצר ולא יִכרג ען</li>
<li>ראיִי</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00024-00004/canvas/2">
                    
                    
                    
                        <h3>Verso</h3>
                    
                        <ol>
<li>עונך</li>
<li>תם קאל לי אן לם יגי פי הדה אלסנה פאבקיהא8 אלי אן יצלך</li>
<li>כתאבי בביעהא ובשרי חויגאת אן ארידהא בתמנהא</li>
<li>כיף אודעהא אנא ללשיך אבי אלמעאלי הא הי פי ביתי</li>
<li>תחת חוטה אלשיך אבו אלנגם9 חמוי10 אן וצל אלצבי אכדהא</li>
<li>ואן לם ואלא תבקא אלי אן יצל מסתחקהא יתסלמהא הדא</li>
<li>אלדי כאן ואמא גיר דלך פאן וצל אלמרכב אלמהדוי</li>
<li>ופיה בן אכת אברהים בן מקלה מן אלמריה ען עהד ̇ז</li>
<li>אשהר אחכי אן רבנו יוסף בן אלשאמי תופא פי ניסן</li>
<li>ואן רבנו יוסף בן מגש תופא פי סיון אבצר כיף</li>
<li>עדמו האולאי אל̇ג אלפצלא פי ̇ה אשהר אללה ינסי</li>
<li>פי אגל חצרתה אלסאמיה חצרתה מכדומה באפצל</li>
<li>סלאם ואתמה ואכמלה וִתנעם בבסט אלעדר פי</li>
<li>אלתקציר פקד עלם אללה כיף כתבת הדין אלחרפין</li>
<li>ולו תקוית קליל למא גלסת פי אלבלד13 סאעה ואחדה14</li>
<li>וחסבי אללה ונעם אלוכיל ̇י̇א כסליו</li>
</ol>
                    
                        <h3>Verso, address</h3>
                    
                        <ol>
<li>חצרה מולאי אלשיך אלאגל אלפאצל אבו סעיד ̇כ̇ג̇ק מ̇ר ור̇ב חלפון הלוי עבדהא</li>
<li>החכם והנ[ב]ון בן ̇כ̇ג̇ק ̇מו̇ר נתנאל הלוי הזקן הנכבד ̇נ̇ע בו נצר בן אברהים נ[ע]</li>
</ol>
                    
                </div>
            
        </section>
    </body>
</html>
