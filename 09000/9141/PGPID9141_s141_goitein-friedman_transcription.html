
<html>
    <head>
        <title>Transcription of Legal document: Moss. VII,17</title>
    </head>
    <body style="max-width: 860px; margin: auto">
        <h1>Transcription of Legal document: Moss. VII,17</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-VII-00017/canvas/1">
                    
                    
                    
                        <ol>
<li>אלמסתקר ביני ובין אלשיך סבאע פי מא סלמה לי מן אלעין והו</li>
<li>מאיתין דינ' עלי סביל אלמעאמלה בשרוט יאתי דכרהא ודלך</li>
<li>אן יכון ללשיך סבאע מן גמלה מא יסהלה אללה תעאלי פיהא מן</li>
<li>אלפאידה יִכון לה מן דלך מא יחתא̇ג אליה פי כל סנה מן</li>
<li>קמח ונביד ומא יכצהמא כדא סכנה פי דארה ותעלים</li>
<li>ולדה ארת̇צא בדלך מע תצרפי פי הדא אלמבל̇ג אלמדכור</li>
<li>אלאכד ואלעטא ושרא אלסלע וביעהא ואלספר אלאסכנדריה</li>
<li>ואלתרסיל אליהא אי̇צא מע מן אתק אליה בחית אן יכון</li>
<li>מא אנכסר או וקף ענד מעאמל או כُסר</li>
<li>פי ב̇צאעה לזמה מן דלך מא יכצה עלי כל</li>
<li>מאיה דינ' מא יכצהא עליה מןנה אלנצף ואמא</li>
<li>אדא סהל אללה תעאלי באלספר אלי אסכנדריה או אלתספיר</li>
<li>אליהא מע גירי אמא תרסיל או בנציב פאידה פיכון</li>
<li>דרך ו̇גרר דרהם כל ואחד עלי נפסהُ אלדי יכצני</li>
<li>יכצני ואלדי יכצה יכצה בחית אן אעלמה אן</li>
<li>קד תו̇גה לה ללספר כדא וכדא וכדאלך אי̇צא</li>
<li>ארת̇צא אלשיך סבאע אן יכון באקי מא יסהלה אללה</li>
<li>תעאלי ויפתח בה מן פאידה פי הדה אלכמיה אלמקדם</li>
<li>דכרהא ארת̇צא בשהותה בלי אונס כלל וגעלהא</li>
<li>לי דונה במתנא שלימה מעכשיו ובמחילה גמורה</li>
<li>בפה ובלב בעולם הזה ולעולם הבא ליס לה</li>
<li>פי דלך רגעה ולא עודה</li>
<li>בטלב ען דלך ולא תענת פיה ולא ענה בוגה</li>
<li>מן סאיר אלוגוה וכדלך אי̇צא קד געלני פי גמיע מא תצרפת</li>
<li>לה פיה ואתצרף פי דלך ופי סואה</li>
</ol>
                    
                        <h3>Right Margin</h3>
                    
                        <p>(1) נאמן (2) כשני (3) עדים כשרים (4) נאמנים ליס (5) עליי שום (6) שבועה (7) בעולם (8) ואפילו חרם (9) סתם ואפילו (10) דור לי בחיי (11) ראשך (12) ועלי הדה (13) אלשרוט (14) גמיעהא (15) כאן תסלם (16) אלדהב (17) ווקע אלרצא (18) מן כל מנא27 (19) עלי דלך</p>
                    
                </div>
            
        </section>
    </body>
</html>
