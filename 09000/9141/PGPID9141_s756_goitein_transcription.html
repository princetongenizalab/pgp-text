
<html>
    <head>
        <title>Transcription of Legal document: Moss. VII,17</title>
    </head>
    <body style="max-width: 860px; margin: auto">
        <h1>Transcription of Legal document: Moss. VII,17</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-VII-00017/canvas/1">
                    
                    
                    
                        <ol>
<li>אלמסתקר ביני ובין אלשיך סבאע פימא סלמה לי מן אלעין והו</li>
<li>מאיתין דינ עלי סביל אלמעאמלה בשרוט יאתי דכרהא ודלך</li>
<li>אן יכון ללשיך סבאע מן גמלה מא יסהלה אללה תעאלי פיהא מן</li>
<li>אלפאידה יכון לה מן דלך מא יחתאג אליה פי כל סנה מן</li>
<li>קמח ונביד ומא יכצה מא ברא סכנה פי דארה ותעלים</li>
<li>ולדה ארתצא בדלך מע תצרפי פי הדא אלמבלג אלמדכור</li>
<li>באלאכד ואלעטא ושרע אלסלע וביעהא ואלספר אלי אלאסכנדריה</li>
<li>ואלתרסיל אליהא איצא מעונן אופק אליה בחית אן יכון</li>
<li>מא אנכסר ואוקף ענד[י] פ[י] עמל או כסר</li>
<li>פי בצאעה לזמה מן דלך מא יכצה עלי כל</li>
<li>מאיה דינ מא יכצהא עליה מנה אלנצף ואמא</li>
<li>אדא סהל אללה תעאלי באלספר אלי אסכנדריה או אלתספיר</li>
<li>אליהא מע גירי אמא תרסיל או בנציב פאידה פיכון</li>
<li>דרך וגרר דרהם כל ואחד עלי נפסה אלדי יכצני</li>
<li>יכצני ואלדי יכצה יכצה בחית אן אעלמה אן</li>
<li>קד תוגה לה ללספר כדא וכדא וכדאלך איצא</li>
<li>ארתצא אלשיך סבאע אן יכון באקי מא יסהלה אללה</li>
<li>תעאלי ויפתח בה מן פאידה פי הדה אלנמיה אלמקדם</li>
<li>דכרהא ארתצא בשהותה בלי אונס כלל וגעלהא</li>
<li>לי דונה כמתנא סלימה מעכשיו וב/מ/חילה גמורה</li>
<li>בפה ובלב בעולם הזה ולעולם הבא ליס לה</li>
<li>פי דלך רגעה { upside down} קד מו. . . אל.אזר . . . ולא עודה</li>
<li>בטלב ען דלך ולא תענת פיה ולא ענה בוגה</li>
<li>{ upside down} וחצר בה מחצוצה .לעם</li>
<li>מן סאיר אלוגוה וכדלך איצא קד געלני פי גמיע מא תרצפת</li>
<li>לה פיה ואתצרף פי דלך ופי סואה</li>
</ol>
                    
                        <h3>margin, diagonal, upside down</h3>
                    
                        <p>כשני | עדים כשרים | נאמנים ליס | עליי שום | שבועה | בעולם ואפילו חרם | סתם ואפילו | דור לי בחיי | ראשך | ועלי הדה | אלשרוט | גמיעהא | כאן תסלם | אלדהב | ווקע אלרצא | מן כלמנא | עלי דלך</p>
                    
                </div>
            
        </section>
    </body>
</html>
