
<html>
    <head>
        <title>Transcription of Letter: ENA NS 18.30</title>
    </head>
    <body style="max-width: 860px; margin: auto">
        <h1>Transcription of Letter: ENA NS 18.30</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/2eb31e16-db58-428c-b75a-0a4355a915c7/manifest/canvas/7eee6a36-f104-45e5-b65d-023053889542">
                    
                    
                    
                        <h3>Recto</h3>
                    
                        <ol>
<li>מולאי וסידי אלמע̇צם בחקה אלסני אלמקדם בסבקה אלח̇צרה אלעאליה אלסניה ומן אטאל אללה בקאהא</li>
<li>ואדאם רפעתהא וסמוהא וסנאהא ומד טוילא פי עמרהא כמא געל פי אעלי דרגאת אלעז</li>
<li>קדרהא פקד עלם תעאלי וקוף עבדהא פי גמיע אלבלאד ואלאקטאר עלי קדם אלאגלאל ואלאע̇צאם</li>
<li>בכפי אלבר ואלאכראם פי ילזמה מן בסט איאדיהא לא זאלת אנגם סעדה באלסעד מנירה ועלו שאנהא ירגום עדאה באלרגם מראימראו̇צה מפידא ונשר פצאילהא</li>
<li>למא ללמולא עלי עבידה גמיע אהלנא וביתנא מן אלאיאדי אלסאלפה ואלמנן אלמאלופה אלסאלפה</li>
<li>ומُד כُנא ונשינא מא זאל פ̇צל מולאנא ישמלנא פי אלח̇צור ואלגיבה ואללה תעאלי</li>
<li>עאלם מא אנטוי עליה מן ע̇צים אלאעתקאד ואלאכלץ לטאעה מולאנא ואדִא</li>
<li>מא יגב מן חקוקהא ומא ענד עבדהא מן אלתאלם ואלתאסף לאלפראקמא ופִאת אלעבד ועול רפיע דעוי</li>
<li>ותמים שפיע מן חצור אלמגלס אלעאל אלמכרם ומשאהדה תלך אלפ̇צל אלכאמל ואלבהא</li>
<li>אלשאמל ואלתמלי בתלך אלדרר אלמערופה אלמאלופה ואלאבתאג בדלך</li>
<li>אלמקאם אלמע̇צם אעאד אללה אלתשרף בדלך ואלאבתהאג בנורִהא</li>
<li>ולא אכלי גמיע אלכאפה ואהל אלפצל ואלמערפה מן אלאזדיאן</li>
<li>ואלאעזאז ואלתשרף בבקאהא ואלאפתכאר בעזיז גאנבהא ולקד ווחק פצל מולאי ואיאדיה לקד כאן אתי עזם עבדהא</li>
<li>עלי סרעה אלנהו̇ץ ואלקצוד ואלמתול בין ידיהא וקד עלם תעאלי שדתי</li>
<li>וקלקי לדלך עבדהא מן דלך מא לא יחפזה כתאב ואן אחפל ולא יחויה כטאב ואן טול ואמר מי יתן לי אבר כיונה לולא מא אנא בסבילה</li>
<li>מן אמרא̇ץ שדידה לחקתני פי בלאד אלגרב ואלאנדלסִ מן אהואל</li>
<li>ושדאיד בר ובחר מנד כרוגי מן מצר ואלי אלאَן קריב ̇ד אעואם</li>
<li>לם ירי אלעבד פיהא צחה בפ והו תעאלי אלמחמוד אלמשכור</li>
<li>וקד כאן תם מא דהם עבדהא ונאבה מן אלרזיה אלע̇צמי פי</li>
<li>נזרינו וכתרינו אדונינו ראש ישים מלונו בגן עדן ופי רזיה</li>
<li>אלעבד באכיה במא נזל עליה ודהמה במות אכיה ומתל ואלדה</li>
<li>ואלחיאה למולאנא סראג אלמלה ותאגהא מלך ברחמיו ינחם לב</li>
<li>אדונינו בנחמת ציון ושכלול ירו̇ש וקד כאן דלך וסואה מן אסבאב</li>
<li>יטול שרחהא יעוק עבדהא ען כתב ובאלכאץ למתל אלמקאם</li>
<li>אלמע̇צם לכן סהל דלך עלי סביל אדלאל אלכדם ואלממאליך</li>
<li>תם תאייד עבדה באללה תעאלי תُם בדכרהא ומע דלך</li>
<li>פקד עלם אלרב תעאלי כיף כתב עבדהא ואלקלב כَאבٍ ואלבנאן</li>
<li>ת̇צטרב</li>
</ol>
                    
                        <h3>Right margin</h3>
                    
                        <ol>
<li>אלדי תקלד אלמעאלי קלאדה ואעם אלדניَא פ̇צל וסיאדה פע̇צמת מעאליה ואמתדת אטנאב איאדיה תבת אללה</li>
<li>מגדה ואיאם חיאתה ועמרה כמא געל פי אעלי מראקי אלעזה קדרה</li>
</ol>
<p>&nbsp;</p>
<ol>
<li>ועבדהא מע אלסאעאת ואלאחיאן יהם באלקצד נחו מחלהא אלרפיע</li>
<li>להקביל פני הדרתו ולראות זוהר משכנו ירום ונשא</li>
</ol>
<p>&nbsp;</p>
<ol>
<li>וגבה גזא וד והו תעאלי עאלם אנה לא יכאד ינקטע ען לסאני דכר פ̇צל מולאי</li>
<li>&nbsp;וסאבק נעמה ואיאדיה ונשר מעליה ורפעתה פי גמיע אלאקטאר</li>
<li>מע אלדואיר ואלאחיאן ובה אתאנَסَ ובפ̇צלה אתנפס</li>
<li>.ל. בִצירה [...]</li>
</ol>
<p>&nbsp;</p>
<ol>
<li>פאן מולאנא אתכד אסתמלך עבידא מן אלכאפה ואלאחבאב</li>
<li>ואסתמלך אלנפוס ואלאלבאב ועבדהא יזיד</li>
<li>פי אלרגבה ואלצראעה</li>
</ol>
<p>&nbsp;</p>
<ol>
<li>אסתבצרתההא מדי</li>
<li>עמרי וגאבר דהרי</li>
</ol>
                    
                </div>
            
                <div data-canvas="https://figgy.princeton.edu/concern/scanned_resources/2eb31e16-db58-428c-b75a-0a4355a915c7/manifest/canvas/84490d2d-886f-40a3-be89-82ecf8890f54">
                    
                    
                    
                        <h3>Verso</h3>
                    
                        <ol>
<li>מולאי וסידי אלאגל / ועמאדי ומלאדי אלאב̇גל / וטהירי וסנדי אלאפ̇צל אלאפִ̇צל (!)</li>
<li>תא̇ג אל̇גלה וסרא̇ג אלמלה / כמאל ללעליאً / גמאל ללדין ואלדُניא / עם פ̇צלה ואחסאנה /</li>
<li>ושמל טולה ואמתנאנה / ומן אטאל אללה בקאה / ועלא מרתקאה / סנדאً ללעלם יעמר בה</li>
<li>טריקה / ומגדא ללדין יסקי בה עריקה / פהו אלעלים אל̇טאהר / אלסראג אלבאהר /</li>
<li>לא זאל מעצומא עצמה ואקיה / ומלתחפא לחאף חכמה נאמיה / ועלם אללה</li>
<li>וכפי בה שהידא אן שוקי חית מא כנת עצים / וודי צמים / ודכרי פ̇צלה דאים /</li>
<li>ושכרי טולה קאים / ולו רמת שית תנאסיה / למא סאמחתני שהרה מעאליה / ולא</li>
<li>8 תרכתני גמרה איאדיה / פאן אלקלב מעמור באעצאמה / מגמור פי פ̇צל</li>
<li>אחסאנה / ואועא מע</li>
<li>אלמולא אלאגל / אלסיד אלאוחד אלאפ̇צל / אלתאג אלאכמל / ואלבהא אלאגמל / עלם אלאעלאם /</li>
<li>ועין אלתמאם / זין אלפכר / וחלי אלדהר / אלמולא אלסיד אטאל אללה בקאה פי אלעז</li>
<li>אלאדום / ואלסעד אלאקום / ואטאל עמרה ובקאה / ואדאם פי ארפע אלדרגאת ארתَקَאَה /</li>
<li>וחגב ענה אעין אלנאיבאת / וקב̇ץ דונה אִיאדי אידי אלחאדתא̈ת / ולא זאל</li>
<li>לענאן אלסאידה אלמשהורה מאלכאً / ופِי מِנהא̇ג אלסَעَאדה אלמאתורה</li>
<li>סَאלِכאً / פאנה דאמת רפעתה אנור מן אלשמס ̇ציא / ואכמל מן אלבדר</li>
<li>בَהَא / ואَנדَי מِן אל̇גית כَפَא / ואחמَי מן אَללית אِנْפَא / ואסْכَי</li>
<li>17 מן אלבחר כَדَאנאً / ואמ̇צَי מן אَלנُצْל לِסَאנאً / ואוْסَע מן אלדَהר צَדْראً /</li>
<li>18 וארפَע מן אלנَ̇גם קَדْראً / קَצُר̈ת אלאَורَאקִ עןَ נَשר1ِ פَכרِהِ /</li>
<li>וע̇גזَ̈ת אלאקלאَם ען וצף מِתלِה / ِ̇גיר אןﱠ פ̇צאיِלِהِ לא בד מִן</li>
<li>20 ̇דِכْרהَא / ומَחَאמِדِהِ ללנאִסִ רَאחَ̈ה פי נשרِהَא / כ̈תאב̈תה כ̈תב̈תהُ</li>
<li>21 נَאטקאً בלסאן מנעקלהِِ כ̇גِילאً מן מُקדّמ̈ה פَ̇צלِהِ אד עלَי</li>
<li>22 אלחَקיק̈ה מן אלוَאגב אן לא א̇גרَם עלי אלמُבאדَרה במכאתב̈תה</li>
<li>ולא א̈תעَאטِיَ מכאטב̈ה מِתלِהِ לולא אכלَאדِי ותקתי בשריף</li>
<li>24 אَכלَאקהא וגמיל מעתקדהא וחُסן ראיהא פי עבדהא ופי עבידהא</li>
<li>גמיע אהל ביתה מן מאת ומן חצَר פَכَאןَ שאמל פَ̇צלِהِ אَ̇דَןَ לי</li>
<li>באלמכאטבה אליה ואמרני באלמכא̈תבה לَדَיה פחיניד אٔדלל̈ת</li>
<li>עליהא ואה̈תَדَי̈תُ אליהَא אסאלה אَסَלהُ ̈תעאלי אן יטיל מُדَ̈תהُ</li>
<li>28 ובקאה ויَצِל באלמזידَ רפע̈תהِ וארתِקَאה במנה</li>
<li>29 ואמَא מ̇צמון תנאיי ואע̇טאמי לקדר מולאי דَאם רפעתה כתנא מן</li>
<li>שאَהَד מן פ̇צאילה מא שאהדתה ואע̇טَאם מן אלَףَ מן</li>
<li>מَעאליה מَא אَלפْ̈תُהُ אללה תעאלי יُדِימה למלתלנא</li>
</ol>
                    
                        <h3>Verso - right margin</h3>
                    
                        <ol>
<li>פי אלזמאן זמَן</li>
<li>עינא ויבקיה פי גُמלَתנَא&nbsp;</li>
<li>מَפכَראً וזיّנאَ במנה</li>
<li>ואלעבד יסאל וי̇צרע בתשריפה פי צלה</li>
<li>&nbsp;אלמכאט[בה אל]שִריפה ואלכתאב אלעאל</li>
<li>אלי אלחצרה אלעִאִלִיִהִ אלקצויّה</li>
<li>מנעמא מתטולאִ</li>
<li>ירצה אלהים שועך השר</li>
<li>ישם לך שלום בלי יחסר</li>
<li>גם כסאך ירים עלי&nbsp;</li>
<li>כסא כל שר וכל&nbsp;</li>
<li>קצין וכל טפסר</li>
<li>היושב ראשונה</li>
<li>במלכות מצרים</li>
<li>אביר יהודה ואפרים</li>
</ol>
                    
                </div>
            
        </section>
    </body>
</html>
