
<html>
    <head>
        <title>Transcription of Letter: ENA NS 18.30</title>
    </head>
    <body style="max-width: 860px; margin: auto">
        <h1>Transcription of Letter: ENA NS 18.30</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/2eb31e16-db58-428c-b75a-0a4355a915c7/manifest/canvas/7eee6a36-f104-45e5-b65d-023053889542">
                    
                    
                    
                        <h3>Recto</h3>
                    
                        <ol>
<li>מולאי וסידי אלאגל / ועמאדי ומלאדי אלאב̇גל / וטהירי וסנדי אלאפ̇צל אלאפִ̇צל (!)</li>
<li>תא̇ג אל̇גלה וסרא̇ג אלמלה / כמאל ללעליאً / גמאל ללדין ואלדُניא / עם פ̇צלה ואחסאנה /</li>
</ol>
<ol>
<li>ושמל טולה ואמתנאנה / ומן אטאל אללה בקאה / ועלא מרתקאה / סנדאً ללעלם יעמר בה</li>
</ol>
<p>4 טריקה / ומגדא ללדין יסקי בה עריקה / פהו אלעלים אל̇טאהר / אלסראג אלבאהר /</p>
<ol>
<li>לא זאל מעצומא עצמה ואקיה / ומלתחפא לחאף חכמה נאמיה / ועלם אללה</li>
<li>וכפי בה שהידא אן שוקי חית מא כנת עצים / וודי צמים / ודכרי פ̇צלה דאים /</li>
<li>ושכרי טולה קאים / ולו רמת שית תנאסיה / למא סאמחתני שהרה מעאליה / ולא</li>
</ol>
<p>8 תרכתני גמרה איאדיה / פאן אלקלב מעמור באעצאמה / מגמור פי פ̇צל</p>
<ol>
<li>אחסאנה / ואועא מע</li>
</ol>
<p>ב א</p>
<ol>
<li>אלמולא אלאגל / אלסיד אלאוחד אלאפ̇צל / אלתאג אלאכמל / ואלבהא אלאגמל / עלם אלאעלאם /</li>
<li>ועין אלתמאם / זין אלפכר / וחלי אלדהר / אלמולא אלסיד אטאל אללה בקאה פי אלעז</li>
<li>אלאדום / ואלסעד אלאקום / ואטאל עמרה ובקאה / ואדאם פי ארפע אלדרגאת ארתَקَאَה /</li>
<li>וחגב ענה אעין אלנאיבאת / וקב̇ץ דונה אִיאדי אידי אלחאדתא̈ת / ולא זאל</li>
<li>לענאן אלסאידה אלמשהורה מאלכאً / ופِי מِנהא̇ג אלסَעَאדה אלמאתורה</li>
<li>סَאלِכאً / פאנה דאמת רפעתה אנור מן אלשמס ̇ציא / ואכמל מן אלבדר</li>
<li>בَהَא / ואَנדَי מِן אל̇גית כَפَא / ואחמَי מן אَללית אِנْפَא / ואסْכَי</li>
</ol>
<p>17 מן אלבחר כَדَאנאً / ואמ̇צَי מן אَלנُצْל לِסَאנאً / ואוْסَע מן אלדَהר צَדْראً /</p>
<p>18 וארפَע מן אלנَ̇גם קَדْראً / קَצُר̈ת אלאَורَאקִ עןَ נَשר1ِ פَכרِהِ /</p>
<ol>
<li>וע̇גזَ̈ת אלאקלאَם ען וצף מِתלِה / ِ̇גיר אןﱠ פ̇צאיِלِהِ לא בד מִן</li>
</ol>
<p>20 ̇דِכْרהَא / ומَחَאמِדِהِ ללנאִסִ רَאחَ̈ה פי נשרِהَא / כ̈תאב̈תה כ̈תב̈תהُ</p>
<p>21 נَאטקאً בלסאן מנעקלהِِ כ̇גِילאً מן מُקדّמ̈ה פَ̇צלِהِ אד עלَי</p>
<p>22 אלחَקיק̈ה מן אלוَאגב אן לא א̇גרَם עלי אלמُבאדَרה במכאתב̈תה</p>
<ol>
<li>ולא א̈תעَאטِיَ מכאטב̈ה מِתלِהِ לולא אכלَאדِי ותקתי בשריף</li>
</ol>
<p>24 אَכלَאקהא וגמיל מעתקדהא וחُסן ראיהא פי עבדהא ופי עבידהא</p>
<ol>
<li>גמיע אהל ביתה מן מאת ומן חצَר פَכَאןَ שאמל פَ̇צלِהِ אَ̇דَןَ לי</li>
<li>באלמכאטבה אליה ואמרני באלמכא̈תבה לَדَיה פחיניד אٔדלל̈ת</li>
<li>עליהא ואה̈תَדَי̈תُ אליהَא אסאלה אَסَלהُ ̈תעאלי אן יטיל מُדَ̈תהُ</li>
</ol>
<p>28 ובקאה ויَצِל באלמזידَ רפע̈תהِ וארתِקَאה במנה</p>
<p>29 ואמَא מ̇צמון תנאיי ואע̇טאמי לקדר מולאי דَאם רפעתה כתנא מן</p>
<ol>
<li>שאَהَד מן פ̇צאילה מא שאהדתה ואע̇טَאם מן אלَףَ מן</li>
<li>מَעאליה מَא אَלפْ̈תُהُ אללה תעאלי יُדِימה למלתלנא</li>
</ol>
<p>[שוליים]</p>
<p>(1) פי אלזמאן זמَן (2) עינא ויבקיה פי גُמלَתנَא (3) מَפכَראً וזיّנאَ במנה (4) ואלעבד יסאל וי̇צרע בתשריפה פי צלה (5) אלמכאט[בה אל]שִריפה ואלכתאב אלעאל (6) אלי אלחצרה אלעִאִלִיִהִ אלקצויّה (7) מנעמא מתטולאִ (8) ירצה אלהים שועך השר (9) ישם לך שלום בלי יחסר (10) גם כסאך ירים עלי (11) כסא כל שר וכל (12) קצין וכל טפסר (13) היושב ראשונה (14) במלכות מצרים (15) אביר יהודה ואפרים</p>
                    
                        <h3>Recto</h3>
                    
                        <ol>
<li>מולאי וסידי אלמע̇צם בחקה אלסני אלמקדם בסבקה אלח̇צרה אלעאליה אלסניה ומן אטאל אללה בקאהא</li>
<li>ואדאם רפעתהא וסמוהא וסנאהא ומד טוילא פי עמרהא כמא געל פי אעלי דרגאת אלעז</li>
<li>קדרהא פקד עלם תעאלי וקוף עבדהא פי גמיע אלבלאד ואלאקטאר עלי קדם אלאגלאל ואלאע̇צאם</li>
<li>בכפי אלבר ואלאכראם פי ילזמה מן בסט איאדיהא לא זאלת אנגם סעדה באלסעד מנירה ועלו שאנהא ירגום עדאה באלרגם מראימראו̇צה מפידא ונשר פצאילהא</li>
<li>למא ללמולא עלי עבידה גמיע אהלנא וביתנא מן אלאיאדי אלסאלפה ואלמנן אלמאלופה אלסאלפה</li>
<li>ומُד כُנא ונשינא מא זאל פ̇צל מולאנא ישמלנא פי אלח̇צור ואלגיבה ואללה תעאלי</li>
<li>עאלם מא אנטוי עליה מן ע̇צים אלאעתקאד ואלאכלץ לטאעה מולאנא ואדִא</li>
<li>מא יגב מן חקוקהא ומא ענד עבדהא מן אלתאלם ואלתאסף לאלפראקמא ופִאת אלעבד ועול רפיע דעוי</li>
<li>ותמים שפיע מן חצור אלמגלס אלעאל אלמכרם ומשאהדה תלך אלפ̇צל אלכאמל ואלבהא</li>
<li>אלשאמל ואלתמלי בתלך אלדרר אלמערופה אלמאלופה ואלאבתאג בדלך</li>
<li>אלמקאם אלמע̇צם אעאד אללה אלתשרף בדלך ואלאבתהאג בנורִהא</li>
<li>ולא אכלי גמיע אלכאפה ואהל אלפצל ואלמערפה מן אלאזדיאן</li>
<li>ואלאעזאז ואלתשרף בבקאהא ואלאפתכאר בעזיז גאנבהא ולקד ווחק פצל מולאי ואיאדיה לקד כאן אתי עזם עבדהא</li>
<li>עלי סרעה אלנהו̇ץ ואלקצוד ואלמתול בין ידיהא וקד עלם תעאלי שדתי</li>
<li>וקלקי לדלך עבדהא מן דלך מא לא יחפזה כתאב ואן אחפל ולא יחויה כטאב ואן טול ואמר מי יתן לי אבר כיונה לולא מא אנא בסבילה</li>
<li>מן אמרא̇ץ שדידה לחקתני פי בלאד אלגרב ואלאנדלסִ מן אהואל</li>
<li>ושדאיד בר ובחר מנד כרוגי מן מצר ואלי אלאَן קריב ̇ד אעואם</li>
<li>לם ירי אלעבד פיהא צחה בפ והו תעאלי אלמחמוד אלמשכור</li>
<li>וקד כאן תם מא דהם עבדהא ונאבה מן אלרזיה אלע̇צמי פי</li>
<li>נזרינו וכתרינו אדונינו ראש ישים מלונו בגן עדן ופי רזיה</li>
<li>אלעבד באכיה במא נזל עליה ודהמה במות אכיה ומתל ואלדה</li>
<li>ואלחיאה למולאנא סראג אלמלה ותאגהא מלך ברחמיו ינחם לב</li>
<li>אדונינו בנחמת ציון ושכלול ירו̇ש וקד כאן דלך וסואה מן אסבאב</li>
<li>יטול שרחהא יעוק עבדהא ען כתב ובאלכאץ למתל אלמקאם</li>
<li>אלמע̇צם לכן סהל דלך עלי סביל אדלאל אלכדם ואלממאליך</li>
<li>תם תאייד עבדה באללה תעאלי תُם בדכרהא ומע דלך</li>
<li>פקד עלם אלרב תעאלי כיף כתב עבדהא ואלקלב כَאבٍ ואלבנאן</li>
<li>ת̇צטרב</li>
</ol>
                    
                </div>
            
        </section>
    </body>
</html>
