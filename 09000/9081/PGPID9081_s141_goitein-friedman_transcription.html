
<html>
    <head>
        <title>Transcription of Letter: CUL Or.1080 J94</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J94</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00094/canvas/1">
                    
                    
                    
                        <ol>
<li>וצל אללה באל מזיד סעד מולאי וסידי אל רייס אל אעלי אבו אל סעד אל משהור באל דיאנה ואל ̇גלאלהִ [אלמערוף]</li>
<li>באל כרם אל מזיד ̇גאמע מא אפתרק פי אעיאן זמאנה זעים ̇גמלתנא וזעים ̇גמלתה ומכאנה דו עלםٍ</li>
<li>ואדב וכרםٍ וחסב סרא̇גי אל א̇גלי וסיפי אל מחלי אעלי אללה תעלי מרקאה ואחסן דכראה וסנّי</li>
<li>וגהאً וסבבא ללקיאה כאן קד תקדם כתאבי אליה ובעד דלך וצל כתאבה אלמרפע פהי̇ג אל נפס</li>
<li>קלקאً ואל עין ארקאً ווצף מא א̇גד לבُעדה ומא כנת פיה מן אל תאלם בעדִה אן אועבתה</li>
<li>אטלת אל כלאם ואפנית אלִאמדה ואל אקלאם ואליה תעלי ו̇גל אסל אן [י]סמע ענה מא י̇גדד</li>
<li>אלנעמה ויִ[...] אלהמה וליُצִ.לה אתִ[...] עִליה נעמה וסתרה אמן ב[...]</li>
<li>ואלחאל ב̇גמלתנא עלי מעהוד פ̇צלה תעלי ולה אדאם אללה רפעתה אתם אל פ̇צל</li>
<li>פי אל מ̇גאובה בצחתה ועאפיתה ובלתכלץ מן אמור תלמסאן ובלתכלץ</li>
<li>באל שרא ואל ביע ובלאכרא ופי איّ מَרכב ערפה אללה בטריק אל כירה</li>
<li>ולכוננא פי אל עיד לם יצל מן ענדה ולא משא מן ענדנא מן יעלמנא באמורה או</li>
<li>יעלמה באמור[נא וטו]עִאً למולאי אלא̇גל וִאִלִעִאִלם אדאם אללה עִזִתִהִ דפעת</li>
<li>ענה ללנסאך נצף מ̇תקאל וללחזן נִצִףִ תִאִנִיִאִ ואלארבעהִ אלקדִ[ימה] אלדִיִ אִוִצִלהא מִחִיץ</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00094/canvas/2">
                    
                    
                    
                        <h3>Verso</h3>
                    
                        <ol>
<li>אנאִ בסבילה מן אלתטלע נחוה אטלע אללה מנה מא יסר וכפא מִנִהִ מא יסו וי̇צר بمنه ויתבלג מולאי</li>
<li>אלא̇גל אלסלאם אלאחפל אלאופי אלא̇גזל אלאע̇דב אלאעטר והו בסיאדתה יתלוה ללסיד אלא̇גל</li>
<li>אבי אלברכאת ̇גלילי וכבירי אחסן אללה ברכתה ו̇ש̇לו̇ם ̇א̇דונ̇י ו̇ג̇בירי וע̇טר̇ת ̇רא̇שי ̇י̇פ̇ר̇ה ̇ל̇עד</li>
</ol>
<p>[בכיוון הפוך]</p>
<ol>
<li>לכבוד גדולת רִ[אש] הנבונים ונדיב הנדיבִיִםִ ונשיא הלויים מאת עבדו המתפאר ביציקת מים על ידו</li>
<li>הענ[י]וִ החסיד ̇ר חלפון ישמרהו צורו ויגיה אורו יוסף הלוי ב̇ר שמואל</li>
</ol>
                    
                </div>
            
        </section>
    </body>
</html>
