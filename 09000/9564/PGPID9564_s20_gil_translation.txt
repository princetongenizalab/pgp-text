recto

ייתן לך אלוהים, אדוני ורבי ו'ראשי', אריכות ימים וישמור את נפשך ואת רכושך ואל ימנע ממך את מיטב ההצלחה .... ;
אודיעך שקיבלתי את הפתק שלך ומצאתי בו קורת רוח רבה, כאילו ראיתי את פניך. אנחנו מודאגים 
(4-3) בגלל .... (נבקש) מאלוהים שיהיה עמכם ויושיעכם מאותן מחלות בפסטאט שעליהן שמענו; יפגיש אותנו אלוהים אתכם. אמי מתפללת למענכם. הגיע אלי רטל החרוזים על
 
(ידי) .... מאלוהים אבקש שיזכני לגמול לך. אבקש ממך, אדוני,
שתעשה עמי חסד בשובך ותביא לי עוד רטל עמך, עשה זאת בטובך; וכתוב לי
על כל הכספים ששילמת בעדי ועל מה הוצאת אותם ואיך יש לי יתרה לזכותי, מד' דינרים
ורבע, של שני דינרים פחות רבע. רצוני, אדוני, לדעת רק אם חייבת בחשבון את
עיאש בעדי, בתמורה של השמן והפנינים הקטנות, (דבר זה) כתוב לי במכתבך. אתה אומר: לזכותך יתרה של שני דינרים
פחות רבע; ואתה חייב לי, על פי דברי אדוני ברהון, שני רבעי דינרים. אני מאמין שלא הוצאתי משלי אלא מה
שמגיע ממני ואינך מחייב אותי.... ; כתבתי לך שתודיעני את פרטי ההוצאות ומטרתי היא שתהיה פטור ממני.
היפגש נא למעני עם אדוני אבו זכרי בן האדון אבו אלפרג' בן קיומה ואמור לו שאני
מודאג מאוד בגלל מה שאני חייב לו. ויש בדעתי .... חצי צרור פנינים,
בשבוע הבא: תמכור אותו, ותקדם לו מה שאני חייב לו, ויהיה לך גמול טוב. 

recto, right margin
אשר לאמתחת – זרו נא את אדוני אבו סעיד ואת אדוני ברהון שישלחו לי את האמתחת אל .... אם תגיע ... מרדוך .... 
 
verso

הבא לי אותה עמך. הטלתי עליך עיסוקים רבים, אל יחסרו לי חסדיך. שלח לי
.... מכתב על מצבך ועל שלומך, שהלוא מכתב ממך הוא בשבילי גאולה שלוחה. מאלוהים אבקש
שתשיג את מיטב תקוותיך, וכי יקרב את פגישתנו לטובה ולבריאות, אמן, ריבון העולמים.
דרישות שלום לך. לאדוני אבו סעיד ולאדוני ברהון ולאדוני עיאש דרישות שלום ולכל
הנתונים להשגחתך דרישות שלום; אמי מוסרת לכם דרישות שלום. ועקב שלום. 

verso, address
לאדוני ורבי וראשי אבו זכרי יחיה בן נסים נ''ע; ייתן לו אלוהים אריכות ימים ויתמיד את חסדיו לו; משולייתו יוסף בן יהודה בן שמחה נ''נ. 