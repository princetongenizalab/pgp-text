
<html>
    <head>
        <title>Transcription of Letter: T-S 8.6 + T-S 8.62 + T-S 12.816</title>
    </head>
    <body style="max-width: 860px; margin: auto">
        <h1>Transcription of Letter: T-S 8.6 + T-S 8.62 + T-S 12.816</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00816/canvas/1">
                    
                    
                    
                        <h3>Recto</h3>
                    
                        <ol>
<li>אל רייס אל ̇גליל אל חבר אל סיד אל אציל אל שיך אל סני אל מתיל אבו אל סעד אדאם אללה בה̇גתה ווצל באל מזיד רפעתה</li>
<li>מלתזם אע̇טאמה אל עארף בחקה אל קאיל בפ̇צלה אבן אל פכאר</li>
<li>יאמולאי ועמאדי וואחדי ואסנאדי אל מע̇טם אל קדר אל מרפע אל כטר</li>
<li>ומן אטאל אללה עזה ובקאה פי אעליَ מראתב אל עז ואמנע</li>
<li>מואהב אל חרז כתבתה כתב אללה לך כל אל סרור ואכמל</li>
<li>עליך כל פ̇צילה [...] בִעִד ורוד אל עזיז כתאבך אלכטִ[יר]</li>
<li>כטאב[ך ...]. אִנִתוִיה בפ̇צל אכלאקך וכרים אצִדִאִקִך</li>
<li>ליסת ב[...] עלי ̇גלאלה מקדארךִ ואל חמידה א̇תארך</li>
<li>פקד עלם אללה תעלי באלי וכתרה ו̇גלי ממא</li>
<li>תאהבה מן אל מברَّה בחסב מא יקת̇ציה אל</li>
<li>[... א]ל רפיעה אל משהורה ואל מרוה אל טביעיה</li>
<li>אל מאתורה והו אל עאלם מא אנא עליה ואִוי</li>
<li>אליה מן אלאע̇טאם לקדרה ואלאבראר</li>
<li>לכטרך ואל תעטיר לדכרך בחסב</li>
</ol>
                    
                        <h3>Recto - Right margin</h3>
                    
                        <ol>
<li>מן אלאשגאב ומן אَןّ אמרי מצרוף לגיר [א]ן אמ̇צא לזיארתך קאצדאً ואל רב תעלי יקרב אבִהִגִ אלא̇גתמאע בך </li>
<li>עלי מא יר̇צא ואן יעלי קדרך כמא סמאִ דכרך ועלא מ̇גדך ופכרך ואנא אדאם אללה רפעתך אלשאכר עלי</li>
<li>אקבאלך אלנאשר למחאמדך וא̇גמאלך פבמתלך יעתד ועלי מתאלך יעתמד לא זלת מקצוד אל</li>
<li>טִרִאִ[... כת]יִרִ אלשכר ואלתנא ואן תפ̇צל ואִנִ̇צם אל סיד אל אוחד אל פא̇צל אל אמ̇גד אל מטאלעה מתי כף בה וסהל</li>
<li>עלי[ה ו...] לה ומ̈תי יתפק אקבאלה אפ̇צל ותטוّל וא̇גמל ואהתבל זאד אללה אחואלך סמואً ואמאלך</li>
<li>רצאً בעזתה וקדרתה ואקרא עלי מולאי וסידי סלאמאً דאימא</li>
<li>מוצולא ותכץ בה אלחבר אלגליל</li>
<li>אלחכם אלפאצל&nbsp;</li>
<li>̇ר יעקב אלקלעי אעזה אללה ואל</li>
<li>סלם עלי מולאי מעאדא מגדדא</li>
</ol>
                    
                        <h3>Recto - Left margin</h3>
                    
                        <p>מא בלותה מנך ופהמתה ענך ולקד כִאִןִ מן אל וא̇גב אל[...]אִבִ לולא מא [אנ]א בסבילה</p>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00816/canvas/2">
                    
                    
                    
                        <h3>Verso</h3>
                    
                        <ol>
<li>יאמולאי אטאל אללה עמרך ואעלא קדרך תכץ סלאמי עלי אלרَב אלא̇גל אלגאَון אלסיד אלאכמל אלסנד אלא̇גמל מולאי</li>
<li>מרנא ורבנא יוסף הלוי נ̄ט ר̄ח כחסב אברארי ואכבאר[י] לקדרה אלסניִ וכטרה אלסרי אדאם אללה עלי אלמלה סתרה</li>
<li>וחרס עלי אלכל בה̇גתה ועמרה וכדלך אלח[כם] אלגליל אל[פא̇צל] אלאציל ̇ר מאיר אבנה סידי אלאעלי اعزه الله تعلى</li>
<li>ואלסלם עלי אלרייס אלא̇גל מכררא מגד[דא מעאד]א</li>
</ol>
<p>&nbsp;</p>
                    
                        <h3>Verso - address</h3>
                    
                        <ol>
<li>אל ר[יי]ס אל א̇גל אל חִבִרִ אל סיד אל אפ̇צל אל סנד אל[...]̇רִ חִלפון אלמצרי ש̄מ ̄צו</li>
<li>אל אציל אל מתיל אבו אל סעד אדאם אללה עזתה ובה̇גתה</li>
</ol>
                    
                </div>
            
        </section>
    </body>
</html>
