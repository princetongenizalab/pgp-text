
<html>
    <head>
        <title>Transcription of Letter: CUL Add.3340</title>
    </head>
    <body style="max-width: 860px; margin: auto">
        <h1>Transcription of Letter: CUL Add.3340</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-ADD-03340/canvas/1">
                    
                    
                    
                        <ol>
<li>אדאם אללה למולאי וסידי אלרייס אלא̇גל אלעזה ואלכראמה ואלגבטה ואלסלאמה ופסח פי מדתה וואלא</li>
<li>באלמזיד רפעתה ואבקא עלי ̇גמלה אכואנה ואוליאה מה̇גתה וחבّס עליהם בה̇גתה ולא זאל</li>
<li>סאמי אלקדר רפיע אלכטר עאלי אלמראתב ̇גמיל אלמ̇דאהב ̄גזיל אלמואהב כתבתה</li>
<li>אעלי אללה קדרה פי צדר שהר ̄ס̄י̄ו̄ן ̄ש̄נ̄ת ̄ת̄ש̄ע̄י̄ם מן ח̇צרה גרנאטה חרסהא אללה ולא אמר</li>
<li>ענדי בעד שכרה תעלי2 ו̇גל עَלי ̄גَזיל אِٕנעאמהِ אِٕכדّ עליי ואחב אِליّ מן אלתלדד בדכרך</li>
<li>ואלתאנّס באמרך ואלמפאכרה עלי אלדהר במערפתך ואלאעלאן3 פי אלמ̇גאמע</li>
<li>ב̇גלאלתך ואצאלתך4 ואלאעתראף ואלאקראר במואהבה תעלי וَ̇גלّ לדיך מן פ̇צל אלדיאנה</li>
<li>ו̇גזיל אלאמאנה ו̇גמיל אלציאנה ואלורע ואל̇כשוע ואלעِלם ואלחלם ואלצדקאת אלע̇טימה</li>
<li>ואלמואהב אל̇גזלה אל̇גסימה ומנה ̄י̄ת̄ב̄ר̄ך ̄ש̄מ̄ו יُסאל וו̇גהה יُבתהל אן יצון ̇כצאלך6</li>
<li>ויקי מן ̇גיר אלדהר כמאלך ויُסמע ענך מא יונס לא מא יוחש ויו̇גס ברחמתה</li>
<li>וכאן קד וצלנא פי אלעאם אלפארט אלנאזלתאן אלשאדתאן אל̇דין אקרעת</li>
<li>אלמסאמע ואסרבת אלמדאמע ופאה מולאנא ̄ר̄א̄ש ̄ה̄י̄ש̄י̄ב̄ה ומולאנא ̄כ̄ת̄ר</li>
<li>̄ה̄̄̄ד̄̄י̄י̄נ̄י̄ן אכאך7 ̄נ̄ו̄ח̄ם ̄ע̄ד̄ן ואלמבלג אלדי אנתהי8 מן ̇גמלתנא לו וצפתה</li>
<li>לאטלת אלכלאם ואפנית אלאמדה ואלאקלאם ונפסך אלאَביّה אלשריפה תשהד</li>
<li>במסאהמתי למולאי פי ̇גמיע אמרِה וחלוِה ומרِّה וחקّי אלמשי אליה עלי</li>
<li>מא הו עליה אלמזאד מן אלבעד לתעזיתה ותאניסה ותסליתה לכן אלדי</li>
<li>יקטע ען אתיאן אלחקאיק אלעואיק ר̇צי אללה ענהמא אלר̇צא אלדי יליק</li>
<li>במתלהמא ואטאל עמרך בעדהמא וברד לחדהמא ואנסך מן בעדהמא</li>
<li>וקד תעלם אן מע בעדך ית̇גדד מע אלאחאין ודך פצِל בכרים עהדך</li>
<li>באלמכאטבה מעלמא בחאלך מנקלה מנקלה מן יום אנפצאלך אלי יום וצולך</li>
<li>ומא ת̇גדד בעד מן ̇גזאِٕיאת אחואלך וכליאתהא וכיף אלפית אלטבקה אלעליה</li>
</ol>
<p>[שוליים]</p>
<ol>
<li>̄מ̄ק̄ט̄נ̄ם ̄ו̄ע̄ד ̄ג̄ד̄ולם אעז אללה ̇גמיעהם תשרף במא תאתיה מן דלך ותُונِס ותנעِם ות̇גמל וקד אנעם אללה תעלי עליך בחסב מא עלם מן ניתך אלפא̇צלה וטויתך אל̇גלילה</li>
<li>וארסל אליך ̇גמלה בלאדנא ומענאהא מלאדנא וזעימנא אל̄ח̄כ̄ם אלא̇גל אל̄ח̄ס̄יד אלאוחד אלאכמל ̇ר יהודה בן אללוי ̇ש̇צ פיאספנא14 לפראקהِ ויאהניא15 לך לתלאקה16 אמתע אללה תעלי</li>
<li>לכמא בכמא ואסמע מא יסר מן תלקאכמא ולסת אעיד רגבה פי צלה אלמכאטבה פתזדי17 בדלך ידً בי̇צא ומנה ונעמי בחולה תעלי ו̇גל ואَכُץ ח̇צרה מולאי אל̇גליל באלסלם18 אל̇גזיל</li>
<li>אל[חפי]ל במקִתִ̇צי19 שִוִקי אלי לקיאה ואלתשִפי20 מן אלכרים מחיאה והו בסיאדתה יותיה אלע̇טמא21 אלזעמא ̇גמלתה22 אעלי אללה תעלי קדרהם ואחסן דכרהם ולה אתם אלפ̇צל23 ליבלג אבר24</li>
<li>סלאמי ואעטרה אלסיד אלא̇גל</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-ADD-03340/canvas/2">
                    
                    
                    
                        <h3>Verso</h3>
                    
                        <ol>
<li>אלאוחד ̄פ̄א̄ר ̄ה̄ס̄ו̄ח̄ר̄י̄ם אבו אלברכאת בן חארת צדיקנא וואחדי אל̇גליל אעזה אללה ואחיאה ותעתדר אליה</li>
<li>פי אלתוקף ען מכאטבתה לאני אכתפית בהדא אלכתאב ען כתאבי אליה ותתבלגה מן אכי מוסי נעמתך25</li>
<li>ומן ̇גמלה אכואננא באלקטר בנו פכאר ובנו חכים ובנו26 פשאט ואלחזנין ואל̇גמלה בחסב תע̇טימהם</li>
<li>לקדרך ותרפיעהם ללסני כטרך ̄ו̄ש̄ל̄ו̄ם ̄א̄ד̄ו̄נ̄י ̄ו̄מ̄ר̄י ̄ו̄א̄ל̄ו̄פ̄י ̄י̄פ̄ר̄ה ̄ו̄י̄ג̄ד̄ל ̄א̄מ̄ן ̄ס̄ל̄ה</li>
</ol>
<p>[הכתובת]</p>
<p>אלחכם אלא̇גל אלנדיב אלחסיד אלרייס אלאכמל נשיא נשיאי נעמתה אלמפאכר ב̇גלאלתה אלשיק</p>
<p>הלוי רבנא חלפון בן כבוד רבנא נתנאל ̇נ̇ט ̇ר̇חמ אלי אל̇גלילה</p>
<p>ח̇צרתה יוסף הלוי ב̇ר שמואל בן אללכתוש27 ̇נ̇ע ̅ש̅ל̅ו̅ם</p>
                    
                </div>
            
        </section>
    </body>
</html>
