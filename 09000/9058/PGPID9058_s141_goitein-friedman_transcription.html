
<html>
    <head>
        <title>Transcription of Letter: Bodl. MS heb. c 28/22</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. c 28/22</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-22/1.json">
                    
                    
                    
                        <h3>Recto</h3>
                    
                        <ol>
<li>̇ב</li>
<li>כתאבי אלי ח̇צר̈ה מולאי אלשיך אלאגל אטאל אללה פי אלכיר</li>
<li>בקאה ואדאם תאיידה וסעאדתה וסלאמתה ונעמתה</li>
<li>ורפעתה וסנאה וכבת באלדל חסדתה ואעדאה ומן חסן</li>
<li>אלתופיק לא אכלאה ושוקי אליה שדיד קרב אללה אל</li>
<li>אגתמאע בה עלי אפ̇צל חאל במנה וכפי לטפה אנה</li>
<li>ולי דלך ואלקאדר עליה אן שא אללה ברחמתה ואלדי</li>
<li>תריד עלמה אן כנא פי הדה אלסנה מתרגיין וצולך</li>
<li>אלי אן וצלו אלתגִאר ואחכאו אנך מא כר̇גת פצעב</li>
<li>עלי דלך אללה ת̇ע יגעל אלעאקבה אלי כיר ויכתُב</li>
<li>סלאמתך כמא תשׁא ותכתאר וקד כאן וצלני כתאבך</li>
<li>בשרא פלפל ותרכתה פי עדן וקד כאתבת אלשיך</li>
<li>מחרוז פי עד̈ה כתב ואעלמתה באסעאר אלב̇צאיע</li>
<li>גִמיעהא כُד מנה אלתדכרה ואקראהא או מן ענד</li>
<li>אלשיך אבו נצר בן אברהם ואשתרי אלדי ילהמך אללה</li>
<li>אליה ואכרגִ מן כל בד אן שא אללה צחב̈ה אלשיך</li>
<li>מחרוז ואן כאן לך תאכר או פי נפסך אלרגוע</li>
<li>אלי בלאד אלהנד פאתפ̇צל סלם אלפלפל אלדי דכרת</li>
<li>שראה ללשיך יוסף ב̇ר אברהם אחסן אללה דכרה</li>
<li>לאן מא ימכן לנא אליום הדה תאלת סנה ונבתדי בספר</li>
<li>גדיד ולו כאן כרגת פי סנתך כُנת מסתגני ען</li>
</ol>
                    
                        <h3>Right Margin</h3>
                    
                        <p>(1) ספר אלהנד (2) לאן גאו אלצביאן (3) מן לם יסאפר קט ולא יערף (4) לא יביע ולא ישתרי צארת (5) אלמאיה מעהם מאיתאן ואקל (6) מן פיהם מכארם בן אלסלמי (7) ואמא מסלם גאת7 ̇ק ̇ק̇ק̇נ (8) ערפת ח̇צרתה דלך ולעל (9) אללה ת̇ע יגעל אלעאקבה אלי (10) כיר ויעוו̇ץ ברחמתה קראת (11) עלי ח̇צרתה אלסאמיה אפ̇צל (12) סלאם וסיידנא אחיאה אללה (13) יכצך באתם אלסלאם ואכיך (14) יכצך באתם אלסלאם וכדלך (15) אכיך אלאכר והמא ואולאדהם (16) יכצוך באתם אלסלאם והמ[א] (17) עלי גמלה אלסלאמה ואלעאפיהִ (18) וברוך ૮8 אללה ת̇ע יכתב (19) סלאמתך ויגמע שמלך (20) בהם וכדלך אלשיך אבו אלוחש (21) סבאע יכצך באתם אלסלאם (22) ואקרי מולאי</p>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-22/2.json">
                    
                    
                    
                        <h3>Verso</h3>
                    
                        <ol>
<li>ח̇צר̈ה מולאי אלשיך אלגליל אבו סעיד שאכרה</li>
<li>חלפון הלוי ב̇ר נתנאל ̇נ̇ע דמיאטי אבו זכרי כהן ̅ש̅לו̅ם</li>
</ol>
                    
                </div>
            
        </section>
    </body>
</html>
