
<html>
    <head>
        <title>Transcription of Letter: ENA 3793.2 + T-S NS J402</title>
    </head>
    <body style="max-width: 860px; margin: auto">
        <h1>Transcription of Letter: ENA 3793.2 + T-S NS J402</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://figgy.princeton.edu/concern/scanned_resources/af9e8166-cd0e-4c1d-90c0-92e10e03eba3/manifest/canvas/d730c65a-77a7-4dd3-a318-2a0cadb8171e">
                    
                    
                    
                        <ol>
<li>בִ[ש]̇מִ רחִמִ</li>
<li>וצל כתאב חצרה אלשיך אלא[גל וכאן דלך] אִסִרִ [כתאב ורד] ואב[הג]</li>
<li>כטאב ופד וקראתה מסִרִורא ותאמלתה גִ[דלא מחבור]א ופהמ[תה]</li>
<li>וסרני עלם סלאמִתִהִ וצלאח חאלתה וחמדת אִ[ללה ת]עאלי עלי דלך כת[ירא]</li>
<li>פסאלתה אלמזיד [לה] מִן כל כיר ברחמתה אן שאלל૮ ולם יצף מולאי</li>
<li>אלשיך אלאגל מן אלשוק שי אלא וענד עבד חצרתה אצעאף דלך</li>
<li>ואש.. אִלִלִ[ה אן ידים] עז[ה ואן] יסהל גמע אלשמל ביני ובינה עלי</li>
<li>אסר חִאִלִ ואנע[ם] באל במנה וכרמה אן שאלל૮ ודכר מולאי חדית</li>
<li>תתויהה הדה אלסנה לאסבאב שתא ול̇גלא איצא אלבז ולעל כירה אללִ[ה]</li>
<li>תעאלי יכיר לה מא פיה אלכיאר ולא שך מא כאן אכתר סבב אלתתויהִ</li>
<li>אלא אלשיך אסחאק אלנפוסי פאמִאִ אלבז פלו כאן שראה אי ̇גאל כִ[אן]</li>
<li>כאן פאיד כתיר פי הדה אלסִ[נה פי] עדן א[נ]בִא[ע] אלמ[קצור ...]</li>
<li>בסוִ[ק דינ]ארין ..... [...] | [...] אלכִ[א]ם [...]</li>
</ol>
<p>14 ̇כ̇ב די̇נ אלכורגה וכאן פי אלבז נפאק עצים ודכרִ [...]</p>
<ol>
<li>וכאן כאסד ואנה צאק צדרה לאגל דלך ויא מולאי אלשִיך [אלאגל לא]</li>
<li>עדמני אלל૮ תפצלך לא תחמל עלי קלבך יבאע בדרהם וִגיר וינעִ[ם]</li>
<li>[י]שִתִרי באלעוץ קליל נאפגה או מסך נ̇תר טיב ואמא אלכמאִסִיאת</li>
<li>פלא ישתרי מנהא מולאי שי לא לה ולא לאלגיר לאנהא מא תסוא פי</li>
<li>מצר שי ולא פי עדן וקד וצל עדל אלמחאבס אלדי תפצלו מואלי</li>
<li>בשרא[הא לא] עדם אלל૮ מולאי אלתפצל כמא לם יזל ובאלל૮ יא מולאי</li>
<li>לקד אוחִשתנא הדה אלסנה אל ושק עלי עבדה תתויהה אלא כאן</li>
<li>מא פי יד מולאי חילה אלל૮ יכיר לה מא פיה אלכיאר ויגעל עאקבתה</li>
<li>אלי כיר ודכר מולאי אלאגל אלשוי אלדי לחצרתה ענד אלשיך אבו סעיד</li>
<li>בן מחפוץ באן יתסלמה אלשיך כלף בן יצחק וקד וצל הדה אלסנה אלשיך</li>
<li>אבו סעיד מן אלהנד וכאנת טריקה גידה ודפע מא כאן לחצרה מולאי</li>
<li>לאלשיך כלף בן יצחק וצאר אלי קבצה וכאן לאלפלפל סוק גיד אבענא כל</li>
<li>בהאר פלפל תמאניה ותלאתין דינאר ואצלח שוי ואמא אלשיך כלף פלם</li>
<li>יעלם עבדה כיף באע לחצרתה שיה ווצל איצא צחבה אלשיך ברכאת</li>
<li>אלחלבי מא כאן לחצרתה מן אלבז כמא וצף מולאי פי כתאבה</li>
</ol>
                    
                        <h3>Right Margin</h3>
                    
                        <p>(1) ותסלמה אלשיך כלף (2) בן יצחק וכתאבה תצל חצרתה (3) בעלם דלך אחבב עבדה (4) מטאלעתה בדלך כצצת חצרה מולאי (5) באפצל אלסלאם אלגזיל ועלי אלשיך (6) יצחק אל[נ]פוסי אלסלאם ואלשיך מבורך (7) אִל[מאלקי אלסלאם] וִאלשיך אברהים בן (8) אס|מִעִ[יל אלסלאם] ושלום יהי לאדוני (9) ויא מוליִי אל[שיך אל]|אגלִ קד חמלתני (10) אלדאלה עלי [תפ̇צ]לִךִ ואנפדת |[א]לי חצרתך (11) צראר פצִה אל[ו]זן מאיתין ואתנין (12) וסתין דרהִ[ם ...] תוב צחיח (13) וקטעתין מכסורתין [...] (14) לטאף ונחב מן תפצלך ביע דלך (15) ותשתרי לעבדך באלעוץ</p>
                    
                </div>
            
                <div data-canvas="https://figgy.princeton.edu/concern/scanned_resources/af9e8166-cd0e-4c1d-90c0-92e10e03eba3/manifest/canvas/51e8165b-c94c-4241-80bc-7f0bf3108e2b">
                    
                    
                    
                        <h3>Verso</h3>
                    
                        <ol>
<li>מע מא יתחצל תמן אלזנגפר אלזנגפר ותשתרי לעבדךִ בִאלעוץ פלין מסך</li>
<li>נ̇תר טייב ומן נאפגה ואלפאצל מא ראית בראיך אלסעיד אמא מקצור או</li>
<li>בז כאם טויל או מא ופק אלל૮ ודלך בסעאדתך ותופיקך כתב י૮ סלאמתך</li>
</ol>
<p>4 וצראר אלפצה עליה אסם חצרתך ואסמי ודלך עלי יד אלשיך ברכאת אלחלבי ושלום</p>
                    
                        <h3>Upside Down</h3>
                    
                        <ol>
<li>[חצרה ... אלשיך] אלאגל מ̇רו̇ר עבדהא ושאכר תפצלהא</li>
<li>[אבו] סעיד חלפון הלוי בר נתנאל ̇ז̇ל יוסף בן אברהם ̇ר̇י̇ת</li>
</ol>
                    
                        <h3>Right-Side-Up</h3>
                    
                        <ol>
<li>الشيخ الأجل مولاي ابو سعيد خلف عبدها وشاكر تفضلها</li>
<li>بن دمياطي الاسرائيلي يوسف بن ابراهيم الاسرائيلي</li>
</ol>
                    
                </div>
            
        </section>
    </body>
</html>
