
<html>
    <head>
        <title>Hebrew Translation of Letter: F 1908.44HH</title>
    </head>
    <body style="max-width: 860px; margin: auto">
        <h1>Hebrew Translation of Letter: F 1908.44HH</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/9272/iiif/textblock/10406/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי הנכבד, ייתן לך אלוהים אריכות ימים ויתמיד את עזרתו לך ואת שלומך ואת חסדיו לך,</li>
<li>ויכה את אויביך, מן הבית, במחצית שבט, יחתום אותו אלוהים עליך אדוני במיטב חותמו.</li>
<li>אודיעך, אדוני, שאחרי שיצאתם, יכתוב אתכם אלוהים לשלום, תקפו אותנו געגועים אליכם כפי</li>
<li>שאלוהים הוא היודע, וגם את כל מי שבבית; אשר לנהוראי בני, ייתן לו אלוהים חיים, הוא מתנפל(?) עלינו</li>
<li>ואומר : מתי יבוא רבנו אבו סעד; והוא אומר: קחו אותי אליו. ועד עכשיו אנחנו אומרים לו: </li>
<li>הם בבית הכנסת, עוד מעט יבואו. היינו מודאגים בגללכם, על דבר בואכם,</li>
<li>עד שביום חמישי בערב הגיעו ר' אברהם אלקלעי והכוהן והודיעו לנו שהגעתם</li>
<li>בריאים ושלמים ; על כן הודינו לאלוהים וביקשנו ממנו שישלים את טובותיו. אבקש אפוא </li>
<li>ממך, אדוני, כי עם בואך בשלום, ברצון האל, אל השרויים בשלום, תודיעני שהגעתם</li>
<li>אל ביתכם ואודה על זה לאלוהים. כל הנמצא באלכסנדריה מקרב אנשינו,</li>
<li>ברוכים יהיו, עצובים על נסיעתכם ומתפללים למענכם. אלוהים יקבל למענכם את התפילה </li>
<li>הטובה ואל יפזר אתכם ואל יפזר אותנו מארצותינו. הודע לי, אדוני,</li>
<li>במכתבך אם לשלוח לך את השפחה למליג' כאשר סיכמתי אתך,</li>
<li>או שמא החלטת לגביה משהו אחר, כי אני מתכוון לשלוח אותה אליך כשאקבל ממך</li>
<li>מכתב על זאת.</li>
</ol>
                    
                </div>
            
                <div data-canvas="https://geniza.princeton.edu/documents/9272/iiif/textblock/10406/canvas/2/">
                    
                    
                    
                        <h3>verso</h3>
                    
                        <ol>
<li>כמו כן, אדוני, מה שביקשתי מהדרתך, כי תיפגש עם האדון אבו אלמפצל במה</li>
<li>שנוגע לי עצמי, כי בן דודי (מצד אמי) משהה את משלוח הדבר. ומה שכתבתי לך בתזכיר. זאת לידיעתך</li>
<li>אדוני. קבל נא את מיטב דרישות השלום, ולאדוני ורבי אבו סעד, ייתן לו אלוהים שלום, ולאדוני</li>
<li>ורבי אבו אלחסן, מיטב דרישות השלום. עבדך נהוראי בני מנשק את ידך ודורש בשלומך ור' אברהם</li>
<li>אלערוס דורש בשלום הדרתך, וכל מי שאצלנו קטון וגדול מנשקים להררתך ודורשים בשלומך</li>
<li>ומבקשים שלא תשכח להתפלל תפילה טובה למעננו. ושלום וחיים יוסיפו לך, ואל תפסיק לכתוב לנו ; ושלום. </li>
</ol>
                    
                        <h3>verso, address</h3>
                    
                        <p>הדרת אדוני החבר גדול הישיבה רבנו נהוראי בי''ר נסים ז"ל, ייתן לו אלוהים אריכות ימים ויתמיד את גדולתו. אוהבו המורה לו, נתן בן נהוראי נ"ע. </p>
                    
                </div>
            
        </section>
    </body>
</html>
