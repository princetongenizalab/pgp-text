
<html>
    <head>
        <title>Transcription of Unknown type: T-S Ar.54.39</title>
    </head>
    <body style="max-width: 860px; margin: auto">
        <h1>Transcription of Unknown type: T-S Ar.54.39</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-AR-00054-00039/canvas/1">
                    
                    
                    
                        <ol>
<li>אלי חאלהא תום מן אול</li>
<li>אלדכול יקצד אלמגאלטה</li>
<li>פי כתב אלגמיע ויקאל</li>
<li>אן מא וצל מעי כתאב</li>
<li>בל הי תצל מע ̇גירי</li>
<li>חתי כתב יוסף וכלף</li>
<li>ואלגמיע וכתאב ̇ר יעקב</li>
<li>אי̇צא ען אמרה אן כאן</li>
<li>תם שעת גמ[יעהם]</li>
<li>ואן דפע למ̇צמון ולו כתאב</li>
<li>ואחד יקצד אן ידפע</li>
<li>כתאב ̇ר יעק[ב ע]ן אמר</li>
<li>מ̇צמון וראיה וכדלך</li>
<li>כתב אלגמאעה ואן יחִצל</li>
<li>מן ברא שיّ ען אמרה</li>
<li>ויחרץ כל אלחרץ פי אלשלום</li>
<li>בינהם וכדלך אלאתנין</li>
<li>יקצד אלצפח ענהם</li>
<li>וימינהם ועדרהם</li>
<li>יכתב מח̇צר באלחאל</li>
<li>ובאלצפח ענהם ויחרִץ</li>
<li>אן יוכד כט מ̇צמון בידה</li>
<li>פי אן יُסאל פיהם ויבאדר</li>
<li>בדלך גמיעה תאני לילהִ</li>
<li>אלדכול וכתאב בן גמיהר</li>
<li>אן אחו̇גת אל̇צרורה אליה</li>
<li>ואלא תרך וכתאב אכר</li>
<li>יצל ליוסף מע אלפתיחי</li>
<li>מע כתב אלנזר מע</li>
<li>מתאע [בו] סעיד</li>
<li>ויח[רץ] פי מא יתחצל</li>
<li>אִלי [אלרי]יס אמא ב̇צאעה</li>
<li>[או ד]נאניר תסמיה פי</li>
<li>[אלא]גִתמאע ויכון בכוני</li>
<li>אמא אן עדת או סאפרת</li>
<li>[אלי] אלהנד והו ען אמרה</li>
<li>בעד כתב כתאב יעלמה</li>
<li>במא חצל ובמא ̇גרא</li>
<li>ואמא מא חצל ללנזר</li>
<li>פירסל אליה מע תקהִ</li>
<li>וכדלך כתב אלרייס אן</li>
<li>קדר עלי גוי יוצלהא</li>
<li>ואלא תכון מע טייّ</li>
<li>כתבי אלי אכי ויוצא</li>
<li>אן לא יקף עליהא אלא הו</li>
<li>ואי̇צא חאגהִ</li>
<li>בכמסִה עִ[שר] דינר</li>
<li>מלכי לולו וִ[...]ל</li>
<li>ללתכליל אן חִ[צל]</li>
<li>וכאן רכיץ ואלא [תרך]</li>
<li>ואי̇צא תחציל עבדִ ל[ר]ייס</li>
<li>אמא צגיר מליח או</li>
<li>בִרדיג ̇גייד אמא [...]</li>
<li>[..]הדיה ענד אלפדאִ</li>
<li>מן בעץ אל̇גדִ[ל]אִת איצא</li>
<li>יחצל לה מן מ̇צמון</li>
<li>פץ מליח ויכון גאיה</li>
<li>ואלא תרך</li>
</ol>
                    
                </div>
            
        </section>
    </body>
</html>
