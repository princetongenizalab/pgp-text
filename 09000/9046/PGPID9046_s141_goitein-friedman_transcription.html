
<html>
    <head>
        <title>Transcription of Letter: CUL Or.1080 J225</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J225</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00225/canvas/2">
                    
                    
                    
                        <h3>Recto</h3>
                    
                        <ol>
<li>בש̇מ</li>
<li>שלום מעולה / וברכה כפולה / וחן וחסד וחמלה / ורווח והצלה / ומילו[י]</li>
<li>כל שאלה / וקיבול כל תפילה / וישור כל מסילה / יאיתיון נצח סלה</li>
<li>מלפני שוכן מעלה / לכבוד ג̇ד ק̇ד שרי וצרבי נגידי וחביב[י]</li>
<li>מר̇י ורבי חלפון הלוי נטריה רח̇מ ואורכיה לשנוהי בר ̇כ̇ג̇ק</li>
<li>רבנא נתנאל ̇ז̇צ̇ל קבל שלום רב / כממזרח למערב / מלפני</li>
<li>הצור תמים / וממשרתיו התמימים / ומתורתו הנבראת קו[דם]</li>
<li>כל קדומים / ואחר כך ממתפאר בזכרך הטוב והנעים יעקב</li>
<li>בן סלים ̇ר̇י̇ת אצדר עבד חצרתה הדה אלחרוף ללסלאם עליה</li>
<li>ולתעדר למא לדיה ללדי יגב עלי מן ודא חקה ואנטוי עליה מן</li>
<li>אכיד ודה לא אסלבני אלבארי תעאלי אנסה וצאן ען גמיע אל-</li>
<li>מכרוה נפסה במנה וכרמה וליס עלם יגלה עליה עבדה סוא</li>
<li>אלשוק אלי רויתה אלעזיזה סהל אלבארי לקאי בה בחצרות הקדש</li>
<li>בירושלם כן יהי רצון גִיִרִ דלך עבד חצרתה קד וגה אלי מא קבל[ה]</li>
<li>כתאבין לסיידנא ואחדה וללשיך מולאי ועזיזי יהודה הכהן</li>
<li>ואחדה וכתאב סיידנא פי כרקה וחדהא וסואלי מן תפ̇צל סידי</li>
<li>אִלִעִזִיִזִ אִןִ ידבר לממלוכה פי איצאלהמא לחצרתהמא ויחרץ לי פי</li>
<li>כִלִ מא שד ללא יגרי פיהמא חילה או ידُס אל̇גיר עליהמא ענד</li>
<li>שחנה מן פר̇̇צה או ענד חצולהמא פי אלמרכב או ענד כונהמא</li>
<li>פי בית סיידי קבל יסאפִ[ר] פבלא בד עבדך יכאף יחתאל עליהִמִאִ</li>
<li>בעד מא΄ פינ̇טר סיידי אדא קב̇צהמא אין יתרכהמא אלי מא י[...]</li>
<li>ס[פר]ה וענד אטלאעהם אלמרכב אין יתרכהמא ללא יקע עליה</li>
<li>עליהמא פחש חתי יסאפר סיידי באלסלאמה ואן כאן אלסיד</li>
<li>אבו אלימן יסאפִר קבל סיידי וגר̇צה יקדם מצר קבל סיידי</li>
<li>וראא סיידי ינפדהמא מעה אמא מן עידאב ואמא מן</li>
<li>עדן פיפעל פראיה מא ראה ואן אעאִדִהִמִאִ עִלִיִ אלשיך אבו אליִמִןִ</li>
<li>מן עדִן פלאִ יסלמהם אליה אלא והו קד טלע אלמרכב אִ[ו] ק[בל]</li>
<li>אלספר סריע ויחרצה בהמא ובחפ̇צהמא אן ימִ... ואיצאלהמא וִיִרִסִל</li>
<li>אלי סיידי רקע גואב בוצולהמא אליה ובאיש פעל פיהמא [ול]א</li>
<li>ינסא פקלבי מעא גואבה מעלק שד ואן כאן ראיִ סִיִדִיִ סִפרהִ</li>
<li>ולא יעטיהם אבו אלימן פיפעל ויעלמני בל אן גר̇ציִ צִלהִ אלכִתאב[י]ןִ</li>
<li>מע אול מן יקדם מצר ולעל יגיני אלגואב פי סנתה פאן ראא לדלך</li>
<li>ראי פיפעל ואן מא לם יראה ראי פיפעל ראיה ואלעִבִדִ ואלמיטל[טלין]</li>
<li>אלדי לסידי אבו זכרי יחתפ̇ץ לי עליה הו חתי יוצלהם</li>
<li>מן ידה אליה</li>
</ol>
                    
                        <h3>Recto - right margin</h3>
                    
                        <ol>
<li>
<p>לא עדמתה אבדא [ו]אלנדבה איצא אלדי לסיידנא איצא ת. מִןִ יד סיידנאִ סיידי [אל]י יד סיידנא אד וגה אליה עב</p>
</li>
<li>
<p>עבדה מן אלנדבה דינרין נִצִףִ עין [..]גִ'23 דנניר [פ]צה ביצה דראהם וגירהא. .....א ̇דִ[.]ִ דרהם וִאִלִאמִוִרִ</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00225/canvas/1">
                    
                    
                    
                        <h3>Verso</h3>
                    
                        <ol>
<li>תזיד בעדן יביעהא סידי הנאך ויציף תמנהא והדא אלדינרין ואלנצף</li>
<li>אלי אלדי מעה וקד כאן בקי ענדה דינרין וסדס מן בעד שרא אללו.</li>
<li>אללולו יציף אלגמיע וישתרי בהם שוי יצלח לסיידנא יכון אלחאצל</li>
<li>מע סיידי נדבה ̇דו̇ל דינר גיר קירטין לאן אללולו ב̇זו̇כ גיר רבע</li>
<li>והדא וצלה ̇ה דנניר פצה ודינרין עין ומעה דינרין וסדס ועאד</li>
<li>ענד נאס מן אלנדבה ̇ד דנניר ונצף לא אדרי עאד יצח לי מנהם שי הדִה</li>
<li>אלסנה או לא פאן צאר צח לי מנהם שי וצלה קבל תרוח ואמא עבדך</li>
<li>מא דכר פי כתאב סיידנא אן מע סיידי גיר ̇דו̇̇ל לא גיר פאן זאד</li>
<li>וצל סיידי שי אלועד אלגאי זאד אעלם בה סידנא כם הו וִ... .לִ.</li>
<li>̇ת̇ד דנאנ גבא לסיידנא הדה אלסנה מן בקיה אלקרא לחצל שי כתיר גיר</li>
<li>אנהם כתבו מנעוהם והדא ליס הו אלא מן קריתין לא גיר יעלם דלך</li>
<li>וקד אנפד לה עבדה עשרה דנניר גיאד וזן והי קימה אלתיאב יקב[̇ץ]</li>
<li>סיידי דלך ויעלמני בוצולהא אליה אחסן אללה גזא סיידי ולא אכלאה</li>
<li>מן אלפצל וקד וגה עבדה איִצִא ̇ג כראריס מן אלטב ועאד ענדי</li>
<li>̇ה כראריס אלמנאמאת עאד ע[בדה]אִ ינסכהא הדא אלועד ותצלה אלועד</li>
<li>אלתאני אן שא אל૮ בגיר תאכיר יעלמני בוצולהא איצא ויעלמני סיידי</li>
<li>אללבן אלחלו אעני אלמחלוב וליס הו חאמץ יצלח לי או לא וכאן סִיִיִדִיִ</li>
<li>קד ... דכר לי עלם אלקדור ושראהא ומן יום וצלנא אלגווה אלטריק</li>
<li>פאסדה וליס חד וגדה יחמלהא אדא שריתהא ואדא וגד ופי רקע</li>
<li>סיידי יקול אן כאנת קאפלה כארגה ישתרי ואלא יעלמני אשתרי</li>
<li>מן עדן פלמא פסדת אלטריק ולם תתבת אלי אליום לם אקדר אשתר[י]</li>
<li>שי וכתבת אל.. אלועד אעלם סיידי אן יאמרני אשתרי ולו בקיית חתי תוגה</li>
<li>בעדה עאם קאבל כמא כאן קד פעלת ושרית וסלפת סיידי אלתמן</li>
<li>והו יסלפה לי ענד אלשיך כלף בעדן ואן ימנעני לם אשתרי שי ואן</li>
<li>צח מן יחמלהא קבל יסאפר סיידי וצלתה והו סיעלמני סריע</li>
<li>במא יריד חתי אעמל בחסבה פעזיז עלי בחאגה סיידי אד עלם</li>
<li>בסואלי מנה כתאב אלשהאדה ואועדני בדלך וחאשא סיידי אן ימ̇צי</li>
<li>ולם [י]כתבה לי פיתפצל עלי בכתבה ואלאשהאד פיה ויסלמה ליד</li>
<li>אלשיך כלף ינפדה לי ולא ידכל עלי קלבה הם מן גהתה פליס ואימונה</li>
<li>יסמע בה אחד אצלא וקד וגהת אליך מסוודה כתאב אלדאודי אלדי</li>
<li>גהדִת לה צחבה כתאב סיידי הדה יכון סיידי יציפהא אלי מסודה</li>
<li>כתאבה אלדי ענדה חתי יקרא אן גמיע ועלי חצרהִ סיידי אפצל אלסלאִ[ם]</li>
<li>ושלום לך שלום ישיג שלום ויוצי אבו אלימן מן מחרוז וגירה פי אלכתִ[ב]</li>
<li>פי אלטריקִ ועבדה מהניִיא לה בהדה אלמועדים אלבארי תעאלי יבלגהאִ ח̇צרתהא</li>
<li>ואשבאלהא שנים רבות ומועדים טובים אן שא אל૮ ויכרק סיידי הדא אלרקע</li>
</ol>
<p>כתובת (הכיוון הפוך)</p>
<ol>
<li>לִיקר ̇כ̇ג̇ק שרי וצרבי מרי ורבי חלפון ̇ש̇צ מתפאר [בז]כרך הטוב</li>
<li>הלוי בר ̇כ̇ג̇ק ̇ר נתנאל הזקן הנכבד ̇ז̇צ̇ל יעקב בן סלים ̇ר̇י̇ת</li>
</ol>
                    
                </div>
            
        </section>
    </body>
</html>
