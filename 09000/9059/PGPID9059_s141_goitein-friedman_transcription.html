
<html>
    <head>
        <title>Transcription of Letter: T-S 13J25.13</title>
    </head>
    <body style="max-width: 860px; margin: auto">
        <h1>Transcription of Letter: T-S 13J25.13</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00025-00013/canvas/1">
                    
                    
                    
                        <h3>Recto</h3>
                    
                        <ol>
<li>ב̇שר̇ח</li>
<li>קד עלם אלקדיס ̇גל ̇תَנَאَה מא י̇גדה עבד אלח̇צרה אלסאמיה אלריّיסיה אלא̇גליّה אלעאליה</li>
<li>אטאל אללה בקאהא ואדאם עלוהא ועזהא ורפעתהא וסמוהא וסנאהא ותמכינהא וכבת</li>
<li>באלדלّ אלמהיّן חסדתהא ואעדאהא מן אלשוק ואלוחשה ואלארתיאח ואלתאסף למפארקה</li>
<li>מ̇גלסהא אלכרים ונ̇טר ̇גרתהא אלסעידה זאדהא אללה עלוא ובהאאً ממא יסאל אלבארי</li>
<li>תעאלי דכרה אן יסהל וימןّ ב̇גמע אלשמל עלי אסרّ חאל ואנעם באל אנה סמיע מגיב</li>
<li>וליّ דלך ואלקאדר עליה אן שא אללה ממלוכהא יקבל ידיהא אלכראם וינהי אלי מגלסהא</li>
<li>אלעאל אנה למא אתפק לה אלתתוّוה פי הדה אלסנה ולם יתמכן מן אלכרו̇ג לעדה ו̇גוה</li>
<li>יטול שרחהא ויגעל אלממלוך פי נפסה אנה לא יטוול עלי אלח̇צרה פי כתאב יכדם</li>
<li>בה מ̇גלסהא פלמא אן ורד אלאמר מן קבל אלכאלק בדלך וגם ̇ז̇ה לט̇ו̇בה וכאן ממלוכהא</li>
<li>קד שרא סתה אעדאל בז מנהא עדל כאם תמאניה כואר̇ג ותמאן תיאב ומנהא מקצו[ר סתה]</li>
<li>עשר כור̇גה וסתה עשר תוב וזוג אבראד פי אלעדלין אי̇צא גמלה אלעדלין סתה עשר [כור̇גה]</li>
<li>ותמאניה עשר תוב ומנהא עדל מחבס תמאן כוארג ועדלין אכר סתה עשר כור̇ג[ה]</li>
<li>מנהא ללשיך ברכאת בן מוסי כור̇גתין מעלמה ומנהא כורתין אי̇צא ללשיך אבו סעיד</li>
<li>חלפון הלוי ביר שמריה ועלאמה עבדהא גמיעהא באלעבראני עלי אלמחאבס מא</li>
<li>כלא אלארבע כוארג אלמדכורה פדלך גמלה אלכאם ואלמקצור ארבעה ועשרין כור̇גִהִ</li>
<li>וסתה ועשרין תוב באלזו̇ג אלאבראד וגמלה אלתלת אעדאל אלמחאבס מן ̇גיר אלארבע</li>
<li>כואר̇ג אלמדכור באבתהא סתה עשר עשרין כור̇גה גמלה מא יכתץ בכאדמהא מן אלסתה</li>
<li>אעדאל סתה ותלתין ארבעה וארבעין כור̇גה וסתה ותלתין ועשרין תוב מן גיר אלכורגתין אלארבעה כוארג אלמדכורה פדלך</li>
<li>גמלה אלסתה אעדאל תמאניה ותלתין וארבעין כור̇גה תנעם חצרתהא אלסאמיה אדא</li>
<li>כתב אללה סלאמתהם אן תאמר אחדי עבידהא אן יתסלמהא ותבאע פי אלדאר</li>
<li>אלסעידה כחסב פ̇צלהא אלמשהור עלי סאיר כדמהא וענאיתהא אלתאמה עלי</li>
<li>̇גהה אלגאיב אוّפי מן אלחא̇צר פאדא תחצל תמן אלגמיע ותחקק דרהם ואחד</li>
<li>בעד אכראג אלעשור ואלמוّון אלדי יכתץ בממלוכהא מנה אלנצף מן תמן</li>
<li>אלסתה אלעדאל לאן כאדמהא כאן אלשיך ברכאת בן מוסי קד סאלה פי נצף אלמשתרי</li>
<li>משאע גיר מקסום פגעלת לה דלך והדה אלסתה אעדאל ביני ובינה שרכה</li>
<li>פתנעם ח̇צרתה אן אראד ביעה ̇גמלה פאלחמד ללה ואן אראד קסמתהא</li>
<li>שטרין באלסויה פתנעם לה בדלך ויקב̇ץ נצף אלמתאע אלי מכזנה לאנّה</li>
<li>עאד טלב הדא אלאמר ואמא גיר דלך פקד כאן ממלוכהא שרח להא ובסט</li>
<li>מן אמר אלעשר אבהרה פלפל אל̇די תפ̇צלת בהא פי אן תכון ענד וצול אלמר[כב]</li>
<li>אן שא אללה יקב̇צהא אלשיך אלא̇גל כלף הדר התלמידים יזכר בטוב ו[י]עביהא</li>
<li>סתה אעדאל פאן כאן מתחרך תב[אע]</li>
</ol>
                    
                        <h3>Right Margin</h3>
                    
                        <p>(1) וקד שרח (2) ממלוכהא לה פי כתאב (3) מא יפעל פיהא ממא לא (4) יִטיל עלי אלח̇צרה בשרחה (5) ואמא גיר דלך מן דלך (6) אלשיّי אלאכר והו מא (7) סלמה ללשיך אבו (8) סעיד חלפון הלוי בר (9) שמריה בין ידיהא (10) פי מגלסהא אלכרים (11) והו מאיתין דינרא14 (12) מלכיה ואי̇צא מנטר (13) ותו̇גה פי אלמרכב (14) אלסעיד אן שא אללה (15) ברסם אלפלפל פיכון (16) אדא כתב אללה תעאלי (17) סלאמתה וכן יעשה (18) למען שמוִ יִסִלמהִ (19) אלשיך אבו ס[עיד] (20) חלפון הלוי לל[שיך] (21) כלף יזכר בטוב (22) ליבאע אי̇צא אן שא אללִ[ה] (23) ויצרפה פימא (24) אוצאה בה עבדה (25) פי כתאב יו̇גהה אליה (26) פישתהי ממלוכהא (27) אן תעינה בראיהִ[א] (28) אלסעיד פי דלך וקד (29) כתב עבדהא ללשיך (30) כלף בן אלשיך אסחק (31) כתאב מחכ[ם] (32) מתבת</p>
                    
                        <h3>Top Margin</h3>
                    
                        <p>(1) וכאלה תאמה (2) לקב̇ץ דלך ואכדה (3) וביעה ואשהד (4) עליה בדלך אלשהוד (5) והי תצל אן שא אללה (6) ומא כאן גר̇ץ ממלוכהא (7) פי דלך אלא בראה (8) אלשיך אבו סעיד חלפון (9) הלוי מן אלדרך פי דלך (10) לאנני געלת יד אלשיך (11) כלף כידי וקב̇צה (12) כקב̇צי וליס יבקא (13) עלי אלשיך אבו סעיד (14) פי דלך דלך15 אלבתה (15) אדא סלם אליה וכאן (16) קצדי פי אלוכאלה (17) דלך לאן אלר̇גל (18) יזכר בטוב מא כאן (19) יעיקהא לה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00025-00013/canvas/2">
                    
                    
                    
                        <h3>Verso</h3>
                    
                        <ol>
<li>אלא פכרה פי אלעאקבה פקצדת אן אזיח אלעלה ואלכוף פי ו[...]</li>
<li>כאםִ וִמקצור ארבעה ועשרין כורגה וסתה ועשרין תוב ומחבס</li>
</ol>
                    
                </div>
            
        </section>
    </body>
</html>
