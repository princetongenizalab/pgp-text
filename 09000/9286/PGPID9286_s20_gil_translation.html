
<html>
    <head>
        <title>Hebrew Translation of Letter: DK 238.2 (alt: VI)</title>
    </head>
    <body style="max-width: 860px; margin: auto">
        <h1>Hebrew Translation of Letter: DK 238.2 (alt: VI)</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/9286/iiif/textblock/3196/canvas/1/">
                    
                    
                    
                        <h3>recto</h3>
                    
                        <ol>
<li>(1–2) בשמך רחמנא. אני כותב לך, אדוני, ייתן לך אלוהים אריכות ימים ויתמיד את גדולתך ואת עזרתו לך ואת שלומך ואת אושרך ואת חסדיו לך, ויכה</li>
<li> </li>
<li>וישפיל את אויביך, ממנימון, ביום ו', בכ"ח (או בכ"ט) במרחשון, יודיעך אלוהים</li>
<li>את ברכתו ואת אושרו ויעבירו מאתנו ומאתך בשלום. שלומי טוב ואני מאושר, לאל</li>
<li>השבח והתודה, אבל אני מתגעגע מאוד אליך ; יקרב אלוהים את פגישתנו, בחסדו ובנדיבותו. </li>
<li>אלוהים יתעלה הוא היודע את רוב געגועי אליך ואת המיית לבי. חי אלוהים הנורא, לו אני ידעתי</li>
<li>שתסבול עד כדי כך, בוודאי הייתי בא יחד עמך, מרוב הציפייה שאני נתון בה</li>
<li>בכל יום. לא כתבתי לך, אך ורק מפני הציפייה, כי הגיע מכתבך</li>
<li>היקר לי, ואתה כותב: אחרי השבת אצא; אקווה שאיחורך הוא לטובה.</li>
<li>אשר למה שכתבת, אדוני, יתמיד אלוהים את גדולתך, בענייני הבית: לקחו לנו את</li>
<li>הבית שבו היה אדריס הסופר ואמרו שבגלל המצוקה יהיה בבית</li>
<li>הבנזארתי. אשר לפרשת הנסיעה לפיום: בא השבוע מחמד בן קמקום</li>
<li>עם אלבג'אי ואמרו ש'הראש' נדרש לבוא אל הסלטאן, אבל דחו זאת עד שיגיע אדוני,</li>
<li>ברצון האל. המושל והקאצי שואלים אותי על הנעשה אצלך כל יום; ישימך אלוהים</li>
<li>במחוז השלום. ואני מבקש ממך, אדוני, יתמיד אלוהים את גדולתך, כי תביא לי עמך צרור נייר</li>
<li>דמשקאי משובח ותביא לנו מתוך הסחורות שקניתי את האבנט ; אני שולח לך, אדוני, את מיטב</li>
<li>דרישות השלום; אדריס שולח לך את מיטב דרישות השלום, ואבו אלקאסם הבה שולח לך את מיטב</li>
<li>דרישות השלום, והוא אומר לך: בשם אלוהים, אל תפסיק לטפל בקניותי. ושלום.</li>
<li>עוד אבקש ממך, אדוני, יתמיד אלוהים את גדולתך, כי תמסור הרבה דרישות שלום ממני לאדוני</li>
<li>וראשי הרב, יתמיד אלוהים את גדולתו, ודרישות שלום לאדוני אבו אלפרג' עיאש</li>
<li>ודרישות שלום לאבו יעקב יוסף, ודרישות שלום לאבו עמראן שהוא אצל הרב, ולכל השואל </li>
<li>עלי דרישות שלום. כתבתי מכתב זה בחיפזון, עמך הסליחה</li>
<li>עליו; ושלומך יגדל ואל ידל.</li>
</ol>
                    
                        <h3>recto, right margin</h3>
                    
                        <p>עוד אבקש ממך, אדוני, יתמיד אלוהים את גדולתך ויכה את אויביך, כי לא תמנע ממני ידיעות על עצמך, ואם תשתהה עוד יותר, אל תפסיק לכתוב לי כדי שיהיה לבי שקט בנוגע אליך, וידיעות .... אלוהים. ועקב שלום. </p>
<p> </p>
                    
                </div>
            
                <div data-canvas="https://geniza.princeton.edu/documents/9286/iiif/textblock/3196/canvas/2/">
                    
                    
                    
                        <h3>verso</h3>
                    
                        <p>לאדוני ורבי אבו יחיא נהוראי בן נסים; ייתן לו אלוהים אריכות ימים ויתמיד את גדולתו. מסעיד בן יונס, המודה חסדיו: יגיע אל 'אלתמארין', חנות אבו אלח'יר השולחני. </p>
<p> </p>
                    
                </div>
            
        </section>
    </body>
</html>
