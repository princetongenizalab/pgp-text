
<html>
    <head>
        <title>Transcription of Letter: DK 238.2 (alt: VI)</title>
    </head>
    <body style="max-width: 860px; margin: auto">
        <h1>Transcription of Letter: DK 238.2 (alt: VI)</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/9286/iiif/textblock/3196/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">בשמך רחמנא</span></li>
<li><span lang="he">כתאבי אטאל אללה בקא מולאי ואדאם עזה ותאיידה וסלאמתה וסעאדתה ונעמה וכבת</span></li>
<li><span lang="he">באלדול אעדאה מן אלמנימון יום אלגומעה ליומין בקין מן מרחשון ערפך אללה</span></li>
<li><span lang="he">ברכתה וסעאדתה ואצרפה ענא וענך באלסלאמה ואלחאל סלאמה ונעמה לה(!) [אל]</span></li>
<li><span lang="he">חמד ואלמנה וען שוק אליך שריד קרב אללה אלאגתמאע במנה וכרמה וקד</span></li>
<li><span lang="he">עלם אללה תעאלי כתרת שוקי אליך וקלקי ובאללה אלעטים לאני לו עלמת</span></li>
<li><span lang="he">אן כונת תקאס אלי הדה אלג'איה מא כונת אג'י אלא במג'יך ממא אנא פי אלאנתט'אר</span></li>
<li><span lang="he">פי כול יום ומא געלני אן לא אכתוב אליך אלא אלאנתט'אר לאן וצל כתאבך</span></li>
<li><span lang="he">אלעזיז עלי ותקול אן בעד אלסבת אכרוג' פארגו אן יכון תאכורך לכיי'ר</span></li>
<li><span lang="he">&nbsp;ואמא מא דכר מולאי אדאם אללה עולאה מן כבר אלדאר אכ'דו לנא אל</span></li>
<li><span lang="he">&nbsp;דאר אלדי כאן פיהא אידריס אלכ/א/תב וקאלו לחאל אלשד אן יכון פי דאר</span></li>
<li><span lang="he">&nbsp;אלבנזארתי וחאל אלמסיר אל&lt;י&gt; אלפיום גא פי הדה אלגומעה מחמד בן קמקום</span></li>
<li><span lang="he">&nbsp;מע אלבג'איי ודכרו אן אלרייש טולב לסלטאן פאכ'רו דלך אלי וצול מולאי</span></li>
<li><span lang="he">&nbsp;אן שא אללה ואלעאמיל ואלקאצ'י יסאלוני ען כברך פי כל יום אללה יגעלך 2-1</span></li>
<li><span lang="he">&nbsp;פי חאל אלסאלמה(!) ואנא אסאל מולאי אדאם אללה עזה אן יאכ'וד לי מעה דסת ורק</span></li>
<li><span lang="he">&nbsp;דמשקי ג'ייד ויאכ'וד לנא מעה אלזנאר מן חואג'י קראת עלי מולאי אפצ'ל</span></li>
<li><span lang="he">&nbsp;אלסלאם ואידריס יכוצך באתם אלסלאם ואבי אלקאסם הבה יכוצך באתם</span></li>
<li><span lang="he">&nbsp;אלסלאם ויקול לך אללה אללה חואגי לא תכלני מנהא [[ואלם]] ואלסלם</span></li>
<li><span lang="he">&nbsp;ואנא אסאל מולאי אדאם אללה עולאה אן יבלג' סלאמי כתיר למולאי</span></li>
<li><span lang="he">&nbsp;ורייסי אלרב אדאם אללה עזה ועלי סידי אבו אלפרג' עיאש אלסלם</span></li>
<li><span lang="he">&nbsp;ואבי יעקב יוסף אלסלם ואבי עמראן אלדי מע אלרב אלסלם וכל מן סאל</span></li>
<li><span lang="he">&nbsp;עאני(!) אלסלם והדא אלכתאב כתבתה עלי חאל עגלה פאעדרני</span></li>
<li><span lang="he">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;פיה ושלמך יגדל ואל ידל</span></li>
</ol>
                    
                </div>
            
        </section>
    </body>
</html>
