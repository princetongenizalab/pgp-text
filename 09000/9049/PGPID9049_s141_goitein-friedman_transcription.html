
<html>
    <head>
        <title>Transcription of Legal document: T-S 20.37</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.37</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00037/canvas/1">
                    
                    
                    
                        <ol>
<li>נקול אנן מקבלי עדות דחתימי לתחתא [אננא וצלנא בעצנא מן] בלאד אלהנד</li>
<li>ובעצנא מן דיאר מצר ווגדנא קד וצל אלי [הדא אלבלד רגל פארסי אסמה ...]ן ידכר אנה</li>
<li>ינתסב אלי בית דויד ואהל נפסה ללתק[דם ...] [...]גִ [...]יִרִ [...]ןִ וכדלך</li>
<li>אהל אלבלד אמצו לה אלאמר ואלנהי פי בתי כניסיות ע[ל]י גמיע ישראל פסמענא נחן</li>
<li>מקבלי עדות פי אלבלד באלשאיע אלדאיע כבר אן יתעאודה אהל אלבלד מן קצייה</li>
<li>אן כאנת גראת קבל וצולנא פי חדש ניסן פי בית הכניסת ודלך אן כאן</li>
<li>וצל רגל בעל תורה צעדי והו מקים פי בלאד צעדה יוקל (!) לה סעיד אבן אברהם</li>
<li>ואנה תקדם פי יום סבת קבל פסח פי תפלת שחרית להוציא רבים ידי חובתן ואנה</li>
<li>אמתתל פי צלאתה חסב אלעאדה ואלואגב באכד אלרשות לאדונינו מצליח</li>
<li>הכהן ראש ישיבת גאון יעקב יכון שמו לעד והכדא קאל בעד דכרה לרשות</li>
<li>ראש הגולה בחיי אדונינו מצליח הכהן ראש ישיבת גאון יעקב ואנה למא</li>
<li>דכר הדא חסב מא תקדם מן אלעאדה פצאח עליה סאלם בן אלחזאן ובעדה בעץ אל</li>
<li>גמאעה מן אהל אלבלד ואנתהרה הדא אלמדכור ובעץ אלגמאעה וקאלו לה אש הדא</li>
<li>אלדי פעלת ואנצרפו עלי מתל הדא דלך אליום והו מתב[י]ש עד מאד ולמא כאן</li>
<li>יום אלסבת פי דאר אלשיך יוסף אבן אברהם והו יום חולו של מועד פבין מא הום</li>
<li>פי אלאכל ואלשרב ואדא בהדא אלרגל אלפארסי אלדי דכר אנה דאודי קד אכד</li>
<li>אלמרוחה וצרב לסעיד אבן אברהם אלמדכור עלי רכבתהִ צרבה אן ואחדה מתל</li>
<li>אלתנביה וקאל לה אש אחוגך להדא אלפעל חתי פעלתה [...] וצלית</li>
<li>עלי מצליח ומתל הדא ושבה פאלתפת סעיד אלמדכ[ור אלי אלשיך מצ]מון</li>
<li>וקאל לה הדא כלה גלובתך ומא אדרתה לנא פ[סאלה אלשיך מצמון ען דלך] פקאל</li>
<li>לה סעיד אלמדכור אן וצלתנא כותבך תאמ[רנא אן נצלי עלי ראס] אלגלות</li>
<li>ועלי אדונינו מצליח ואמתתלנא דל[ך] וִנִדִ[כר ...]</li>
<li>פקאל לה אלשיך מצמון פמא קד סמעִ[תם &hellip;]</li>
<li>וקאל לה מא וצלנא אלא עלם אנכום [...]</li>
<li>מא אנתום פיה ולא כיף כאן כצאמ[כם ...]</li>
<li>אבן גמאהר וסאלם אבן אלחזאן וגמאעה [... סעיד אבן]</li>
<li>אברהם אלמדכור ואנתהרה כל ואחד מנהִ[ום ...]</li>
<li>אלא קיאמה אלי יוסף אבן אברהם וקאל לה דעתני אִלִ[צרורה ...]</li>
<li>ביתך פחיניד קאם צאחב אלבית אלי גמאעה פאסכ[נהום ...]</li>
<li>ואנצרפו ולמא כאן יום אלאחד מצא סעיד אבן אב[רהם מע ח]סִאן אבן</li>
<li>בנדאר אלי ענד אלפארסי יסאלה אן ירצי ענה פק[אל אנני מא א]רצא ענך חתי</li>
<li>תדכול אלי בית הכניסת מוצע אן צלית ואכטיתִ [בכדא וכד]אִ הונאך בחצרה</li>
<li>ישראל ותקול חטאתי ואנצרפו ענה ולמא כאן [יו]ם ויושע צלו אלגמאעה</li>
<li>גמיעהום פי אלכניסיה ולמא פרגו מן ספר תור[ה] קאם הדא סעיד אבן אברהם</li>
<li>אלמדכור פי וסט [אל]כניסיה וקאל יאצחא[ב]נא קד עלמ[תם אנ]ני למא כונת צלית</li>
<li>יום אלאול ואכט[י]ת חִית דכרת סידנ[א מ]צליח ואלאןִ [הריני] מתודה ללה</li>
<li>תעאלי וללגמאעה וחטאתי לי̅י אלהי ישראל ולכ̅ם ואן [אל]גמאעה אנצִרִ[פ]ו</li>
<li>פלמא אן וצלנא נחן גמאעה אלגרבא אלואצלין מן אלגיהתין סמענא הדא</li>
<li>אלאמר והתעצבנו עד מאד כד שמענו הדבר הזה ויחר לנו מאד והתאבלנו</li>
<li>על זאת על שנעשה בישראל פחין דלך ארדנא תתבית הדא אלשהאדה</li>
<li>אלדי סמענא הדא אלכבר פיהא באלשאיע אלדאיע ארדנא תתביתהא עלי</li>
<li>תחקיק ממן כאן חאצרהא מן אהל אלבלד ואן יכתובו לנא כטוטהום בדלך</li>
<li>פלמִא יתמכנו כתיר מן אהל אלבלד יטרחו לנא כטוטהם בדלך ולא אִ[י]צא</li>
<li>אן יעתרפו קדם מן ישהד עליהום בדלך כופא מן שיוך בלדהום ומן</li>
<li>יכאפו עקאבה פי דלך פלמא יגיבנא אלי דלך סוא אלשיך אלאגל ̇ר חלפון הדר</li>
<li>התלמידים בר ̇כ̇גק יצחק ̇נ̇ר למא סאלנה (!) אן יערפנא כיף גרא אלאמר</li>
<li>ממא חצרה ושאהדה והכדא אעתרף בין אידנא (!) אנן מקבלי עדות וקאל</li>
<li>לאן אלאמר עלי מא סמעתמה ענד וקוף סעיד אבן אברהם אלמדכור ללצלא</li>
<li>ואנני [חאצ]ר פי גמיע מא גרא פי בי[ת] תכנ[יסי]ת פי וקת אלצלא ודכר אלרשות</li>
<li>ואנכִ[רת ע]ליה וקת אלאעתדאר איצא פי ב[י]תִ הִכניסית חסב מא שרח וִ[ת]קִדם</li>
<li>דכרה מ.[.].לא[ת א]לִדִי כאן כאִן פִ[י] בית אלשיך יוסף אבן אברהם פִ[...]ום</li>
<li>לסעי[ד אב]ן אִבִרִהם פאנני ל[...]תם</li>
<li>[...]לִ[...]ה ̇ז̇ל</li>
</ol>
                    
                </div>
            
        </section>
    </body>
</html>
