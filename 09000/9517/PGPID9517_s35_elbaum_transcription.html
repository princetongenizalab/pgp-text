
<html>
    <head>
        <title>Transcription of Letter: DK 238.4 (alt: XIII)</title>
    </head>
    <body style="max-width: 860px; margin: auto">
        <h1>Transcription of Letter: DK 238.4 (alt: XIII)</h1>

        <p>Alan Elbaum, [digital geniza document edition] (n.p., 2019).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/9517/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>אלי ולדי ואלעזיז עלי אטאל אללה בקאך וצאנך ווקאך ומן חסן תופיקה לא אכלאך נעלמך אן כרגת</li>
<li>ענא כתב אללה סלאמתך וחסן צחאבתך ווצל כתאבך ווקפת עלי מא פיה ומא זולת(?) ואנת</li>
<li>תחבנא גאיב וחאצר אללה יתם פרחך ויקדמך עלי מא יסר קלבך וכתבת לכם כתאב</li>
<li>ומא נעלם אן כאן וצל [[ענדכום]] ענדכום וקד שרחת לכום מא גרי עלי בנתי מן</li>
<li>בעד סירכום שי אן יטול שרחה לזמת אלפרש ג׳ שהור ונדכל נקול להא [[עלי]]</li>
<li>[[...]] אלאש תעמל דא ען [[אל]] מן לם יסל ענך ובאע מנך אלמערפה מתל ביע</li>
<li>אלגרבה וידכל אבנהא יבוס ראסהא וילטף בהא ויקול להא לו עלמת אן הדא</li>
<li>תעמלו מן בעדהם ותחזן עליהם הדא אלחזן מא טלעת בך אלא מעהם וכיף ומא</li>
<li>אנא רגל אלבחר וחק הדה אלאחרוף //מא// אן ח[י]ן כרגתם מא תדכל אלחמאם גיר מן [[אלראס]]</li>
<li>ראש חדש אלי מתלה ולא תחצר ערס ולא תבית פי פרח חתי נקול לה אלי מתי יכון</li>
<li>הדה אלחזן תקול לי אלי אן נמות ונדכל אלי אלקבר בגצת מא פעל בי נקול להא אתזוג</li>
<li>תקול [[על]] [[וא]] וחק אללה לא קצא עלי רגל אבדא מן בעדה חתי יכון מטאלב בדנובי</li>
<li>פי אלאכרה פנקול להא תדכר פי [[סיא]] סייאתה תקול לי לית לו [[דאם]] בקית פי סייאתה ומאת</li>
<li>סלימאן נע לכום טול אלבקא פעמלנא כל מא כאן פי קלובנא מן אלחזן עליה פרב אל</li>
<li>סאיעין ואל[[ד/א/עיין]] דאעין לא יסמענא ענכום מכרוה ויעמל יומי קבל יומכם ודכרת לנא אל</li>
<li>מגי לא בד מן אן תגי פקלנא אלי אברהם [[לאאברהם]] לא בוד מן אן תגינא פקאל מא אנא מן אהל</li>
<li>אלספר ואתחרכנא ללמגי אלי אן חדת חאדת פי אלבלד לא נחן ולא גירנא פסמעת ען אמראתך</li>
<li>מא סר קלוב[נ]א במזלא(?) נטיפה(?) וצלחה(?) קיימה(?) לאשגאלכם כלהא [[ו.]] ולדת לך בנת פי . .</li>
<li>אכר עמרך ועאד אן שא אללה אן יתזיד(?) לך מ[ת]קבל(?) ויצלח לך עאדך צבי צגיר מא תריד אלי</li>
<li>אן . . ל . . לד . . ד לך בנת כל סנה ואבו סעד אללה מעה רכב אליכם מן אטראבלס ואמא לו</li>
<li>בקי ענדנא מא ראיתמוה הדה אלסנה וחיאתה מגדדה לאן מרץ מרץ אן שדיד וקאסה מקאסה</li>
<li>אן עטימה ומזלאת תבלגכם אלסלאם ואברהם יבלגכם אלסלאם והו תחת סתר ונעמה מן</li>
<li>אללה ומא עדמנא נעמה מא סוי בעדכם ענא יאבו עמר יא בני וחק הדה אלאחרף מא נחד מן</li>
<li>מן דעא אן גייד לא לך ולא לאכיך ולא לאולדך ואלסלאם עליכם ורחמה אללה וברכאתה ושלום</li>
<li>ובאללה לא תקטעו כתבכם עני ולו אן תוג/ו/הא מע אלפיוג והדה מן סו אלעקל נסאלו ען מן לא יסאל //ענכם//</li>
</ol>
                    
                </div>
            
                <div data-canvas="https://geniza.princeton.edu/documents/9517/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>אלי סיידי ורייסי אטאל אללה בקאה מן מחבה ווא&gt;ל&lt;דה אברהם בר יצחק נע</li>
<li>מבו/ר/ך בר אברהם אבן סברה נע בלג תוגר</li>
</ol>
                    
                </div>
            
        </section>
    </body>
</html>
