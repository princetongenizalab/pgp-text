
<html>
    <head>
        <title>Transcription of Legal document: T-S 12.830 + T-S 8J5.13</title>
    </head>
    <body style="max-width: 860px; margin: auto">
        <h1>Transcription of Legal document: T-S 12.830 + T-S 8J5.13</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00830/canvas/2">
                    
                    
                    
                        <p>[ד26]</p>
<ol>
<li>בסימנא טבא ומעליא</li>
<li>יקול יוסף בן שעיב בן אל נגרה אנני קב̇צת ותסלמת מן אל חכם</li>
<li>אל א̇גל ̇ר חלפון בן נתנאל הלוי ̇נ̇ט ̇ר̇ח מן כאלץ מאלה סתין מתקאלא</li>
<li>מראבטיה ואזנה ̇גידה וא̇טפת אלי דלך מן כאלץ מאלי ארבעין</li>
<li>מתקאלא מראבטיה תכון אל ̇גמלה מאיה מתקאל תכון בידי</li>
<li>ללביע ואל שרא ואל תקלב פיהא ואל תצרף בהא עלי סביל אלשרכה</li>
<li>וקבלת לה עלי נפסי הימנותא דשמיא פי אתבאע אלחק וקולה</li>
<li>ולזום אל צדק ואדא אל אמאנה פי ̇גמיע מא אתקלב פיה מן ביע</li>
<li>ושרא ואכד ועטא חסב מא או̇גב אללה תעלי ומא פתח אללה</li>
<li>ברחמתה בה מן פאידה בעד אקאמה אל אצול אלדי לה ואלדי לי</li>
<li>יכון דלך ביננא נצפין באל סויה ומע דלך קבלת לה עלי נפסי</li>
<li>אן יכון אל אמר פי דואם הדה אל שרכה ופי קטעהא ופסכהא בידה</li>
<li>[ד]וני ו[אלאתפא]ק פי אי וקת ישא ויריד מן קצִ[י]ר מדה או טוילהא חסב</li>
<li>מא ישא ויכתאר אל אמר פי דלך בידה ליס לי עליה פיה אעתרא̇ץ</li>
<li>[ו]לא שרט ולא ממאנעה ולא אחת̇גא̇ג בו̇גה מן ̇גמיע אלו̇גוה כאינא</li>
<li>[מא כאן ת]ם אי̇צא קבלת לה אן אי וקת וצלני כתאבה מן אחד בלאד</li>
<li>[אלמגרב (?) יקת]̇צי א̇גתמאעי בה ווצולי אליה קבלת עלי נפסי אלוצול</li>
<li>[אליה&hellip;] מא כִאןִ תם קבלת לה אי̇צא עלי נפסי</li>
<li>[אן יכון ... נאמן ב]דיבורו כשני עדים כשרים עלי ועל</li>
<li>[כל דאתי מחמתי ... בכל מא יד]כרה ויקולה ופי מא עסאה אן</li>
<li>[...] ופי אוזאן סלע או שראהא או</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00830/canvas/1">
                    
                    
                    
                        <h3>Verso</h3>
                    
                        <ol>
<li>ביעהא פי טול אכתלאטי ומשארכתי מעה ופי כל רסאלה וודיעה</li>
<li>או אמאנה בין בשומר חנם בין בשומר שכר ובשואל פי ̇גמיע מא</li>
<li>יקע עליה אסם או ה̇גא מן ̇גמיע אל מעאני וכדלך אי̇צא ̇געלתה</li>
<li>נאמן כשני עדים וקבלת לה עלי נפסי אל התראה אל תאמה פי</li>
<li>̇גמיע הדא אל מאל ואי דרהם או דינאר אדעית אני סלמתה אליה</li>
<li>או ארסלתה אליה ולם יכן מתבותא פי ̇טהר הדא אל כט פהו דעוי</li>
<li>באטלה ולא ילזמה מנהא שי וקולה פי דלך וסואה מקבול פי</li>
<li>̇גמיע מא ידעיה והו נאמן כשני עדים כשרים עלי ועל כל דִאִתי</li>
<li>מחמתי ליס עליה פי דלך ופי ̇גמיע מא תקדם שרחה [שום] שבו[עה]</li>
<li>בעולם ולא אפילו חרם סתם ולא על ידי גלגול ועלי [א]ן גמ[י]עה</li>
<li>מן גמיע מא תקדם דכרה ושרחה וקע מני אל קני[ן] אל [גמו]ר בעד</li>
<li>תסלמי פי אל מבלג אל מדכור מן אל חכם אל אגל ̇ר חל[פון אל...] אל[...]</li>
<li>בן כבוד ̇מ̇ר ו̇ר נתנאל הלוי אל מדכור והו סתין מ[תקאלא בקנין] גמ[ור]</li>
<li>חמור בכלי הכושר (!) לקנות בו מעכשיו בביטול כל מודעין [ות]נאי[ן]</li>
<li>עלי ̇גמיע מא תקדם דכרה מן תסלם אל מתאקיל עלי אל ש[רוט אל]</li>
<li>מוצופה אל משרוחה ומן קבולי אלנאמנות לה עלי [אכתלאף]</li>
<li>פנונהא חסב אל משרוח לעילא וכתבת לה בדל[ך הדא אלכט ליכון]</li>
<li>בידה ח̇גה ו̇טרירא לליום ומא [בעדה אריך ושריר וקיים ומוחזק]</li>
<li>ומהימן דיזכי ביה בכל בתי ד[ינין לעלם לא כאלאסנאדאת ודלא]</li>
<li>כטופסי דשטרי אלא כחומ[ר וכחוזק כל שטרי מחזקי ומזרזי]</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00005-00013/canvas/1">
                    
                    
                    
                        <p>[ד27]</p>
<ol>
<li>בי דינא דתקינו רבנן וכאן דלך פי אל עשר אל אכר מן חדש</li>
<li>טבת שנת ארבעת אלפים ושמונה מאות ותשעים ושמונה</li>
<li>שנה במדינת פאס חמאהא אללה שריר ובריר וקיים ובדלך</li>
<li>כתבת כט ידי אנא יוסף בן שעיב בן אלנגרה אל משהור</li>
<li>יוסף בר שאול ̇נ̇ע</li>
</ol>
                    
                </div>
            
        </section>
    </body>
</html>
