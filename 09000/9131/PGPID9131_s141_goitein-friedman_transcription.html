
<html>
    <head>
        <title>Transcription of Legal document: Halper 344</title>
    </head>
    <body style="max-width: 860px; margin: auto">
        <h1>Transcription of Legal document: Halper 344</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://colenda.library.upenn.edu/phalt/iiif/2/81431-p36h4d841/canvas/p1">
                    
                    
                    
                        <h3>Recto</h3>
                    
                        <ol>
<li>חצרנא נחן אלשהוד אלכאתמין שהאדתנא אספל הד[א אלכתאב פי ביע]</li>
<li>אלחריר אלבלדי אלדי כאן ודיעה אלשיך אלאגל ̇כ̇ג̇ק אב[ו ס]ע[יד ̇כ̇ג̇ק מרֹ]</li>
<li>ו̇ר חלפון הלוי החכם והנבון הידוע אבן אלדמיאטי ענ[ד אלשיך אלאגל]</li>
<li>אבי עמר ̇כ̇ג̇ק מ̇ר ו̇ר סעדיה הלוי הזקן היקר בי̇ר יכין הזקן [היקר]</li>
<li>̇נ̇ע ותולא קב̇צה מן אלשיך אלאגל אבי עמר וכילה אלשיך אבִ[י נצר]</li>
<li>̇כ̇ג̇ק ̇מ ו̇ר שמואל הלוי הבחור בירבי יצחק הזקן [...]</li>
<li>אבן אלדמיאטי באלוכאלה אלתי עלי ידה ען מוכליה אכותה אִ[ו]לִאד</li>
<li>עמה ואבאע מנה סתין רטלא בסתה ותלתין דינארא ותבקת</li>
<li>תסעה ארטאל ונצף מיזת מן אלגמלה אבאעהא ב[ס]בעה דנא'</li>
<li>ותלתי דינא' וקב̇ץ תמן אלגמיע מן אלמשתרי והו תלתה וארבעין</li>
<li>דינארא ותלתי דינא' סלם מן דלך ללשיך אלאגל אבי עמר ̇מ</li>
<li>סעדיה הלוי אלדי כאן ענדה אלחריר מודע כמסה ועשרין דינאִ'</li>
<li>אלתי כאנת לה ענד אלשיך אלאגל אבי עלי ̇כ̇ג̇ק ̇מו̇ר יחזקאל הלוי</li>
<li>הידוע אבן אלדמיאטי ותסלמהא מנה אלשיך אלאגל אבו עמר ואבר[אה]</li>
<li>ואברא ורתה אלשיך אבו עלי מנהא בראה קב̇ץ ואסתיפא [ולם]</li>
<li>יבק לה עליהם ען הדה אלכמסה ועשרין דינארא שום טענה</li>
<li>בעולם ואקנינא מן אלשיך אלאגל אבי עמר ̇כ̇ג̇ק ̇מ̇ו̇ר סעדיה הלוי</li>
<li>ללשיך אלאגל אבי נצר אלוכיל ולמוכליה קנין גמור חמור בכלי</li>
<li>הכשר לקנות בו מעכשיו עלי גמיע מא תקדם דכרה פי הדה</li>
<li>אלכמסה ועשרין דינארא ועלמנא נחן אלשהוד אן אלח̇ט אלואפר</li>
<li>כאן לבאיע הדא אלחריר אלמדכור לאן אלוכיל אכד מן ער̇צה וחמלה</li>
<li>אלי אלחלקה ונודי עליה פסוי בעד אגתהאד אלסמסאר כמסה דנא'</li>
<li>אלעשרה יכר̇ג מן דלך אלעמאלה ואלדלאלה פחצל אלזאיד פי ביעה</li>
<li>באלסער אלמדכור אנפא אזיד מן דינא' פי כל עשרה ובדלך כתבנא</li>
<li>כטוטנא פי אלעשר אלאוסט מן חדש אייר שנת ̇א̇ת̇נ̇ז לשטרות</li>
<li>במדינה אלאסכנדריה דעל כיף ימא רבה מותבה רשותיה דאדוננו</li>
<li>שמואל הנגיד הגדול תכון משרתו עד ביאת גואלנו פי אלסטר אל</li>
<li>תאנִי מוצע מכטוט עליה בין אלאגל ואבו סעיד והכל שריר וקיים</li>
<li>יחיי בר אליה ̇נח' עד' אלעזר בר אברהם ̇נ̇ע</li>
</ol>
                    
                </div>
            
        </section>
    </body>
</html>
