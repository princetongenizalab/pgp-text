
<html>
    <head>
        <title>Transcription of Letter: T-S 10J15.3</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.3</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00003/canvas/1">
                    
                    
                    
                        <ol>
<li>יא מולאי וסידי עלקת הדה אלאחרף עלי קדם לצרורה אתפקת</li>
<li>ודלך אן אלדיין אלאגל רבי אלעזר אבן אלקצבי שצ ארסל רסאלה אלי אכיה</li>
<li>אלי אליסאנה ואתפק ראי גמיענא אן תרסל מע אלרייס סידהם</li>
<li>בן יקצאן רייס מרכב אלסלטאן מע אבן עבד אלכאפי ואן יסלמהא</li>
<li>בתופיק אללה אלי ידך פי אלמריה ותנעם באלאהתבאל בהא</li>
<li>ותרסלהא אלי צאחבהא אלי אליסאנה פלא יגפל מולאי פי דלך</li>
<li>ענד וצול אלמרכב אלסלטאני באלסלאמה תמצי אלי ענד</li>
<li>בן יקצאן ותקבץ מנה אלרסאלה ואלתדכרה ערבי</li>
<li>ועבראני ותסייר אלרסאלה אלי צאחבהא וענד אלספר</li>
<li>תקבץ מנהם כט וכתאבין בכונהם תסלמו דלך</li>
</ol>
                    
                        <h3>Right Margin</h3>
                    
                        <p>(1) מאגורא משכורא חסב עואידה5 ואר̇גב (2) לתעלמני כיף כאן כלאץ אלשבויים ליטמאِן (3) קלבי מן סבבהם ושלום אדוני עם שלום (4) כלל חמודיו ירבה (5) סלה</p>
                    
                        <h3>Top Margin</h3>
                    
                        <p>כתב עלי / אלסאחל</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00003/canvas/2">
                    
                    
                    
                        <h3>Verso</h3>
                    
                        <ol>
<li>ואלרסאלה נצפיה בגדאדי וכריטה לטיפה קרנפל אלוזן באלצרף</li>
<li>באלרטל בוזןִ אלמצרי תל דרהם באלסנג אלמצריה תנעם</li>
<li>בקבץ אל דלך מן אלרייס וקבץ אלרקעתין אלדי בידה</li>
<li>תדכרתין אלואחדה באלעבראני ואלאכרי באלערבי</li>
<li>בתחקיק אלרסאלה ושלום</li>
</ol>
                    
                        <h3>Address</h3>
                    
                        <ol>
<li>חצרה מולאי וסידי אלשיך אלאגל כגק מר ור יצחק הזקן הנכבד שאכר תפצלה</li>
<li>האדיר בן כבוד רבי ברוך החסיד בעודו זל ונאשר איאדיה</li>
</ol>
<p>חלפון הלוי</p>
                    
                </div>
            
        </section>
    </body>
</html>
