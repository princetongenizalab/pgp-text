
<html>
    <head>
        <title>Transcription of Letter: T-S 8J18.1</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.1</h1>

        <p>S. D. Goitein, Mordechai Akiva Friedman and Amir Ashur, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4 B.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00001/canvas/1">
                    
                    
                    
                        <h3>Recto</h3>
                    
                        <ol>
<li>[מע̇צ]ם קדרך דא[ם] עזך אסחק בן ברוך</li>
<li>יא סִיִדי אל אעלי ועמאדי אל אסני ועתאדי אל אופי ומעתמדי</li>
<li>אל אסכי ויד אל דהר ענדי אל חסני ומן אטאל אללה תעאלי בקאה</li>
<li>וא̇גרי אחואלה עלי ר̇צאה כתאבי אליך אבקאך אללה יום אלאתנין</li>
<li>באקי מן אב יום אן ואחד וקד תקדמת לי אליך ̇גמלה כתב</li>
<li>וכאן ו̇גהת לך מע אבן טפין עלי ידין ̇ר יהודה אבן גיאת</li>
<li>עמאדי אל אעלי ומע̇צמך עשרה מתאקיל וו̇גהת לך</li>
<li>אי̇צא עלי ידיה מע אבו יוסף אבן שמעון כמסה</li>
<li>ועשרין מתקאל וו̇גהת לך אי̇צא מע חאמל כתאבי</li>
<li>הדא אבו אל רביע אל יוסאני כמסה ועשרין מתקאל עלי</li>
<li>ידין ̇ר יהודה סלמה אללה ונעלמך אן וצל יום אל</li>
<li>גמעה קבל כתאבי הדא ביומין אל מרכב מן אסכנדיה (!)</li>
<li>ווצלו פיה אתנין מן אל יהוד אל ואחד אבו אל ברכאת</li>
<li>אבן אל חארת ואל תאני מן אהל תלמסאן יעקב</li>
<li>אבן גנון וסאלת אבו אל ברכאת ען עמאדי אל</li>
<li>אעלי אכאִךִ אלחבר אל ̇גליל אל דיין אל פא̇צל אכאך</li>
<li>גמע אללה תעאלי בינך ובינה עלי אפ̇צל חאל אן</li>
<li>שא אללה ודכר אנה בכיר ואל ̇גמלה</li>
</ol>
                    
                        <h3>Right Margin</h3>
                    
                        <ol>
<li>צאנהא אללה בכיר וסאלתה ען כתב פקאל מא חסבנא עליה</li>
<li>אלא אנה פי אל מראכב אלדי אקלעת מן אל מריה והו יכצך</li>
<li>באפ̇צל אלסלם ועסי חרפין כרימין תעלמני בחאלך ומא</li>
<li>וצל אליך ואקרא עלי עמאדי אל אעלי מן אפ̇צל סלאמי</li>
<li>ואטיבה בחסב שוקי עליה ואל סלם אלמרדד7 עלי עמאדי</li>
<li>אל אעלי ורחמה אללה תעאלי וברכאתה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00001/canvas/2">
                    
                    
                    
                        <h3>Verso</h3>
                    
                        <ol>
<li>ח̇צרה אלשיך אל ̇גליל אל פא̇צל אל אציל ̇ר נתאל לוי מצרי אטאל אללה</li>
<li>אבו סעיד חלפון לוי בן כבוד בקאה וסעאדתה מ̇גלה אבן ברוך ̇נ̇ע</li>
</ol>
                    
                </div>
            
        </section>
    </body>
</html>
