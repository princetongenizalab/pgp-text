
<html>
    <head>
        <title>Transcription of Letter: T-S 8J18.6</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.6</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00006/canvas/1">
                    
                    
                    
                        <ol>
<li>מן עבדה אל קאיל בפ̇צלה אסחק בן שבת</li>
<li>יאמולאי וסידי אלמנעם אלמופ̇צל אלמו̇גמילִ</li>
<li>אלמחסן אלדי לא אנס לי דונה ולא וחשה מעה</li>
<li>ומן אטל אללה בקאה וקרב יום לקאה כתאב[י]</li>
<li>אליך יאמולאי בעד אן ורדני כתאבך אלכרים</li>
<li>אל עזיז אלדי תפ̇צלת ואבה̇גת ואנסת אמא</li>
<li>יאמולאי מא נחן פיה מן אלוחשה ואלתשאווק</li>
<li>אלי ח̇צרת מולאי פליס אקדר עלי וצפהא פאסל</li>
<li>מן אלדי וחשני ענך אן יקרב אלבאנס בך במנה</li>
<li>ופ̇צלה ורגבתי אליך יאמולאי אן תמון עלי עבדך</li>
<li>בחרפין כרימין נתאנס בהא בע̇ץ אל אנס וכיף</li>
<li>יתאנס מן פארק מתל מולאי קד פארק אלחיאה</li>
<li>ואל נור ואל עקל ואל עיש ואל אנס</li>
</ol>
                    
                        <h3>Right Margin</h3>
                    
                        <p>(1) נֹסֹע השֹמֹשֹ וֹסֹף8 האֹור ורֹחֹקֹ הבשֹם וכֹל המֹוֹרֹ (2) ואקרא עלי מולאי אלסלם אלגזיל אלחפיל חסב אלוחשה (3) אליה ומן9 אפ̇צל10 עלי מולאי ̇מ̇ר יצחק אבן ר עבדיה (4) ועלי אבו עמרם11 אבן ברוך ואלכל מנא כבאר וצגאר (5) יקאראוך פ̇צל12 אל סלם וצהרי מולאי יקראך אלסלם (6) ושלום רב לפני אדִוִ[ני]13</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00006/canvas/2">
                    
                    
                    
                        <h3>Verso</h3>
                    
                        <ol>
<li>הרב הגדול מ̇ר ו̇ר חלפון הלוי ̇ש̇צ בן כבוד ̇ר נתנאל הלוי ̇נ[̇ע]</li>
</ol>
                    
                </div>
            
        </section>
    </body>
</html>
