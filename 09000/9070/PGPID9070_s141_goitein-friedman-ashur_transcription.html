
<html>
    <head>
        <title>Transcription of Letter: T-S 12.274</title>
    </head>
    <body style="max-width: 860px; margin: auto">
        <h1>Transcription of Letter: T-S 12.274</h1>

        <p>S. D. Goitein, Mordechai Akiva Friedman and Amir Ashur, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4 B.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00274/canvas/1">
                    
                    
                    
                        <ol>
<li>ב̇ש̇מ ̇רח̇מ</li>
<li>קד אתקדמת כותבנא אלי ח̇צרה מולאנא אלשיך אלאגל אדאם</li>
<li>אללה עזהא וסמוהא ועלאהא וארתקאיהא ורפעתהא וכבת באלדול אלמהין</li>
<li>חסדִתהא ואעדאהא וכאן להא ומעהא וליאً וחאפטאً פי גמיע אמורהא</li>
<li>אסאל מן אללה אן יגמע ביננא עלי אפצל חאל במנה וכ[פי] לטפה אנה</li>
<li>ולי ד[ל]ך ואלקאדר עליה אן שא אללה ונעלמך יאסיד[נא ...] עִליִ</li>
<li>[... קד וצלו] אלנאס מן פאס י̇ום ̇פו̇ר̇ים ולם יצל אלינא מן ענדך כתאב</li>
<li>[...] עלם וכִ[אן] נ̇טן לאן אנת אליום פי אלמריה לאן מן יום</li>
<li>[א]ן גא עמוד מא ראינא אחד מן פאס ועז עלינא אלדי גאו אלנאס ולם</li>
<li>יצל אלינא מן ענדך כתאב ארגו שגל כיר אן שא [א]ללה אמא</li>
<li>יאסידנא קעודך פי פאס האִדִי אלמדה לא אשוךּ אנהא אן שאלִלה</li>
<li>כירא בךּ לאן אתצל בנא אכבאר אלעדו אלתקיל כארג הדה</li>
<li>אלסנה בר ובחר ודלך לאן וצלת כותב אלי סלטאן תלמסאן</li>
<li>מן צאחב בגאיה והו י̇דכור לה לעל תקף על[י] גמיע</li>
<li>אלסואחל לאן צח ענד צאחב בגאיה לאן אלעדו מן</li>
<li>צאחב קצונטינה כארג ולא בד מן אלעִ[&hellip;]</li>
<li>ומא נרגו לאן פי הדה אלסנה חִד.. לאִן [...]</li>
<li>מקארבה ויִבִא ונעלמך יאכי לאן [נ]טִן ביננא קִד</li>
<li>ספרך ̇ב̇סת̇א̇ן ̇ז̇ר ללמריה וגאנא כתאבך מן פאס ואנת</li>
<li>תדכור פיה מתל הדא ועולנא עלי דלך וב̇פִרִוִ̇שי</li>
<li>מן ̇ט̇ו̇ב מן מא ישמל כאצהִ [...]</li>
<li>ו̇ד̇ו ̇וִרִחִ ̇וִ ̇יִ ו̇נ̇ים והי גמלתהא [...]</li>
<li>פי ̇ב̇פ̇ר̇ו̇שיִ [מן] ̇שִ̇ל̇ו̇ם מן סער ̇חִ̇יִ וִש̇יש ובִקיִנִאִ</li>
<li>ואקפין אלי יום ראש חודש אדר ו[גאו] אלנאס מן</li>
<li>בגאיה [...] אל[א]כִבִאר [א]לִדי דכרנא לך</li>
</ol>
                    
                        <h3>Right Margin</h3>
                    
                        <ol>
<li>(1) מן אמר אלעדו</li>
<li>וסמענא לאן אלבניאן פי</li>
<li>גמיע בר אלנאצר פי גמיע אל</li>
<li>סואחל ואלבלאד אלדי עלי אלבחר</li>
<li>גמיעהא וגאו אלנאס מן אלמריה ודכרו</li>
<li>לאן אל עקלא פי אלמריה ודכרו איצא</li>
<li>לאן כאנת מ[ר]כבין מעאולין עלי</li>
<li>אלספר למא סמִע לִהדה אלא[כבאר ...]</li>
<li>חאלת ניתהום ען [...]</li>
<li>לאן פי הדה אלסנה ספר [...]</li>
<li>האדי אלאכבאר [...]</li>
<li>האדי אללִהִ יִכיר אן יחמִלִ [...]</li>
<li>ען אנסאן אלהאלך ויכאטר במִ[אלה]</li>
<li>לאן אלאצול כיר [...]</li>
<li>[...] קולנא לאן מ[...]</li>
<li>[...] ̇ו̇ש̇ל̇ו̇ם כיר מן</li>
<li>[...] לאן מא תם</li>
<li>[...] מִענא מן אל</li>
<li>[.]ן יכִ[...]חִטיטה</li>
<li>פיִה ויִ[...] לאן אלדי</li>
<li>מענא כיר מנה</li>
<li>ולעל כאן פי קִ[...]</li>
<li>.בִיִ[.]דִהִ ..ל...</li>
<li>אלדי עלמִ[...]</li>
<li>.אלנפקה [...]</li>
<li>לעל תת.... אן ש[א אללה]</li>
</ol>
                    
                        <h3>Top Margin</h3>
                    
                        <ol>
<li>אלאמור ויכון ספרנא</li>
<li>פי אלסנה אלאתיא פי ואחד</li>
<li>̄ב̄ע̄ז̄רת ̄א̄ל ̄ש̄די וכאן</li>
<li>כלפתנא אן נכתוב</li>
<li>כתאב אלי בן ברוך</li>
<li>אן כאן וצל אליה אלדהב</li>
<li>אלדי אנפדת אליה מן</li>
<li>פאס וכאן ענדןנִאִ האדי</li>
<li>אלסנה פי תלמסאן נו</li>
<li>אִן עטים ואשתאִ</li>
<li>וא[...]דִ ולם ימצי</li>
<li>אחד מן תלמסאן</li>
<li>הִדִה אלמדה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00274/canvas/2">
                    
                    
                    
                        <h3>Verso</h3>
                    
                        <ol>
<li>אלי אלמריה בל גאו אלנאס מן תם [ולם] יכון ענדהם כבר מנה</li>
<li>ונחן יום אן אנפדנא אליך האדא אלכתאב כתבנא כותב אלי בן ברוך</li>
<li>בגמיע מא אמרתנא בה מן אגל סלימאן וגירה וקד כתבנא</li>
<li>נסכת הדא אלכתאב אלמריה לאן גאו אלנאס ולם ידכרו ענך שי</li>
<li>ולם נעלם לך כבר אן כאן אנת מקיים או מ[...]לִ[...]</li>
<li>אללה תעאלי יחסן כלאצך ויכתוב סלאמתך וִ[...]</li>
<li>סידנא מע סלימאן לעל תעלם אכבארה ותכון צחבתהא</li>
<li>מע כתאבך לאן מן יום אן כרג ענא מא ערפנא לה כבר</li>
<li>אלא פי כתאב מולאי ואמא הו מן ראינא לה כבר ואסעאר</li>
<li>בלדנא אליום לךּ ̇ל̇ו פלפל ̇ל̇ו טרט[ר] ̇י והו כאִסִד כתיר</li>
<li>נשאדר רטל ונצף קורנפל כמא תרך מולא[נא ...]. אל</li>
<li>אנדאז עלי חאלהא וקד וקפנא אלי אבן חארת [...]</li>
<li>אלדי דכרת לנא מן אלכמסה דנאניר וקאל לנא לאן כאן לי פִ[י]</li>
<li>פאס תולת קנטאר זריעה חנה וקת אן מ̇צא מנשׁה אלמעלם</li>
<li>אמרתה אן יביעהא ויקב̇צךּ מנה אלדי לך ומא נערף</li>
<li>אן כאן אלאמר צחיח או לא ונחב מן פצלך אן תכאתבנא</li>
</ol>
                    
                        <h3>Margin</h3>
                    
                        <ol>
<li>בגמיע הדא</li>
<li>אלאמר קבל אן ימצִ[י ...]</li>
<li>וגמיע מא דכרנא לה</li>
<li>פי הדא אלכתאב מן אִ[מר]</li>
<li>אלעדו וקעוד [...]</li>
<li>לא ירִיִ[...]א[...]</li>
<li>ואמא עלו אלר.[...]</li>
<li>ואלחא̇צר א[נה ירא מא לא ירא]</li>
<li>אל̇גאיב ו̇כוץ [נפסך]</li>
<li>אלכרימה באתםִ</li>
<li>אלסלאם עלי קדר</li>
<li>שוקנא אליך</li>
<li>ושלום רב</li>
<li>לאוהביך</li>
</ol>
                    
                        <h3>Verso, address, right column</h3>
                    
                        <ol>
<li>מִוִלִאִנִאִ אלשיך אלאגל ̇ר חלפון הלוי בר&nbsp;</li>
<li>מִ̇ר ו̇ר נתנאל הלוי הזקן ̇ת̇נ̇צ̇ב̇ה&nbsp;</li>
</ol>
                    
                        <h3>Verso, address, left column</h3>
                    
                        <ol>
<li>מן שאכרין א[יד]אִיִהִ ואלקאילין</li>
<li>בפצלה יוסף בן עזרא וִ[אברהם ב]ן מעטי ̇ש̇צִ</li>
</ol>
                    
                </div>
            
        </section>
    </body>
</html>
