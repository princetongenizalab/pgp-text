
<html>
    <head>
        <title>Transcription of Letter: T-S 13J14.21</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.21</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00021/canvas/1">
                    
                    
                    
                        <ol>
<li>לכבוד גדולת קדושת החכם הגדול החסיד העניו מרנא ורבנא חלפון הלוי בר כבוד גדולת קדושת</li>
<li>מרנא ורבנא נתנאל ת̇נצ̅בה מלתזם אע̇טאמה ואכראמה אלקאיל בפצלה ברוך בר' יצחק נע</li>
<li>אטאל אללה בקא עמאדי ומולאי וסידִי פי אלעז אלדאים ואל חרז אלמתצל</li>
<li>אלקאים וכבת אעדאה ואדאם עזה ועלאה וגעלני מן כל אל מכרוה</li>
<li>פדאה כתבתה יאמולאי אדאם אללה עזך וכאן מן אלאסוי חרזך</li>
<li>ען אע̇טאמא לקדרך ואגלאלא לכטרך ותוקירא למכאנך ואללה תעאלי</li>
<li>יבקיך ויקיך ויכפי אלמחאדיר ען נואחיך וסואה יאמולאי דאם עזך</li>
<li>ורדני כתאבך אלכטיר וכטאבך אלאתיר ודפעת לאבן בקטאל סִלימן</li>
<li>עשרין מתקאל מן קבל חסדאי באקי אל מאיה אלדי וצלת מן תלמסאן ומא</li>
<li>וצל שי לא מן תלמסאן ולא מן פאס ווצל אלנאס מן תלמסאן וסאלתהם</li>
<li>ען אצחאבנא בן עזרא ואבן מעטי ודכרוא אנהם דכרוא אלספר</li>
<li>הדה אלסנה ומא ̇גא מן ענדהם לא דהב ולא כתאב ואלכתב אלדי ו̇גהִ[תהא]</li>
<li>אליִ ו̇גהתהא אליהםִ ולם יצל אלי מן ענדהמא ̇גואבא וקד כאתבתך</li>
<li>̇גמלה כתב מא אערף להמא עדה ווצלני כתאבך צחבה ̇ר אברהם</li>
<li>אלצקלי פי אמר אלערוך וקד וקד (!) תחאמלת עלי סידי אלשיך אלא̇גל</li>
<li>אבו יצחק בן מנינוִ דאם עזה ווכלה עלי קב̇ץ אלערוך בסבתה אן שא אללה</li>
<li>מִן אלדי ענדה בסבתה וינדפדה לי וקד דפעת לה מן תמנה מתקאלין</li>
<li>אחתא̇ג אליהא פאדא וצל אן שא נדפע לה באקי אלתמן אן שא אללה</li>
<li>ואִסִואם סלאע אלמריה אלכז אטיבה עשרה ורבע אלי ̇ט̇&gt; ואטיב</li>
<li>אלכזא̇ג סבעה ונצף אלי כמסה ונצף</li>
</ol>
                    
                        <h3>Right Margin</h3>
                    
                        <p>(1) אללאך ̇כ̇ג דינר פלפל עשרין אל ש[מע] תִמִניה ונצף אלק וִכִבִר אלאִתִ[ני] מִרכבין18 אִלִדי וצלת מן אסכנדריה (2) מסאפרה ומרכב אלקאיד בן מיִמִ[ו]ן [..]. מסאִ[פר ...]19 ואקרא מולאי וסידי סלאמא ̇גזילא (3) חפילא ורחמה אללה תעלי20 וברכאתה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00021/canvas/2">
                    
                    
                    
                        <h3>Verso</h3>
                    
                        <p>(1) חִ̇צרה מולאי וסידי כבוד גדול[ת ק]דִוִשִת החכם הגדול וִרִבִנִאִ נִתִנִאל הִחִסִיִדִ ̇ת̇נ̇צ̇ב̇ה</p>
<p>(2) מרנא ורבנא חלפון הלוי ואחדִה בר כבוד גדולת קדושת מרנא מלתזם אע̇טאמה יצחק בר ברוך ̇נ̇ע21</p>
                    
                </div>
            
        </section>
    </body>
</html>
