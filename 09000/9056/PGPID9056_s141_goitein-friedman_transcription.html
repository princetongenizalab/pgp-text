
<html>
    <head>
        <title>Transcription of Letter: T-S 13J33.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J33.1</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00033-00001/canvas/1">
                    
                    
                    
                        <h3>Recto</h3>
                    
                        <ol>
<li>ב̇̇̇ש</li>
<li>כתאבי אלי ח̇̇צר̈ה מולאי אלשיך אלאגל אטאל אללה פי אלכיר</li>
<li>בקאה ואדאם תאיידה וסעאדתה וסלאמתה ונעמתה</li>
<li>ואחיאה וכבת באל ̇̇דל חסדתה ואעדאה ומן חסן תופיקה</li>
<li>לא אכלאה ושוקי אליה שדיד קרב אלאגתמאע בה במנה</li>
<li>וכרמה אנה ולי דלך ואלקאדר עליה אן שא אללה</li>
<li>ברחמתה ואלדי תריד עלמה אן מן יום אן פארקתך</li>
<li>לם ארי לך גואב ולא כתאב וכנת קד אנפדת לך</li>
<li>אלחואיג אלדי כאן תאכרת לך אלי קוץ ובקי קלבי</li>
<li>משגול בהם אלי אן וצל אלשיך מחרוז ואעלמני בוצולהם</li>
<li>וכנת אנפדת לך כתאב צחב̈ה אלחואיג אערפך</li>
<li>בגמיע אלאמור ובקיה אלחסיב אלדי וזנת ענך בעד</li>
<li>אלספר וסאלתך תשתרי לי בה קליל ענבר ברסם</li>
<li>אלצגיר עבדך ולא אשך אלא אנה קד וצל אליך ואלדי</li>
<li>תריד מן אכבאר אלבלאד פהי טיבה בחמ[ד] אלהי יש̇ר</li>
<li>ואמא אסעאר אלבלד פי אלב̇צאעה אללאך בכמסין כאסד</li>
<li>ואלפלפל בסתין ואלאעואד אלטייבה באיעה ואל קרנפל</li>
<li>אלמנקא ב̇ג דנאניר ונצף ורבע אלמן ואלגוזה בדינאר אלמן ואל</li>
<li>בסבאסה בסבעה ו.[.]ל[..]הִ ואלזבדה בשבעה אלעשרה</li>
<li>אואק ואלמסך [אלנתר] בעשרין אלעשרה מתאקיל ואל</li>
<li>כאפור בארב[ע ... ואל]בקם בתסעין אלחמל ואל כלטה</li>
<li>̇ס̇ד אלחמל ואלִ [...] אלחבשיה בתסעה אלקנטאר ואלקסט</li>
<li>בסתה ונצף ואלזרנבה בתמאניה ואללבאן אלטייב י̇ב דיִנ'</li>
<li>אלקנטאר ואל סנבל בארבעין אלמאיה מןّ ̇ק̇ק רטל ואל</li>
<li>כולנגאן בתמאניה אלעשרה ̇כ רטל ואלקרפה אללף דינארין</li>
<li>אלעשרה ̇כ רטל</li>
</ol>
                    
                        <h3>Recto, right margin</h3>
                    
                        <ol>
<li>ואלבכאר</li>
<li>בארבעה ונצף אלקנטאר</li>
<li>ואל לולו אלוסט באיע ואל</li>
<li>מאמיראן בדינאר ונצף אלרטל ואלראונד</li>
<li>אלטייב בכמסה אלמןّ באיע ואלהُרד בארבעה</li>
<li>אלקנטאר כאסד ואלטבאשיר בתמאניה</li>
<li>אלעשרה אמנא ̇כ רטל גיר אלתראב ואלדנכאר</li>
<li>בארבעה אלעשרה אמנא ̇כ רטל ואלתנבל</li>
<li>בארבעה דנאניר אלעשרה ואלמחלוב בתלאתה</li>
<li>ונצף אלאלף ואל כמאסיה אל מסך בדינ' כאסדה</li>
<li>ואל לאלס אלגייד בדינארין אלתוב ואלדון בדינ' ונצף</li>
<li>ואלבלאד ואקפה לאגל אן מא וצל אלסנה</li>
<li>מן אלגרב אחד ולא רום אלא קליל אעלמת</li>
<li>מולאי דלך אשתרי אלדי ילהמך אללה אליה ואכרג</li>
<li>ומא תחתאג מן יוציך פי מא תשתריה</li>
<li>לאנך כביר באל דיאר ואחרץ לעל תחצל</li>
<li>קליל שיר אמלג לאנה קליל ואלהנדי יסוי</li>
<li>בעשרין אלמאיה מן ואלקאטר אלמבער</li>
<li>קליל ואלצבר אלאסקטרי כאסד ואלכולאן</li>
<li>בארבעין דינאר אלמאיה ואל האל</li>
<li>אלקאקלי בכמסה ועשרין דינאר</li>
<li>אל̇ק מן ̇ק̇ק רטל ואלמצווף ̇י̇ח דינ'&nbsp;</li>
<li>אלמאיה ואל אהלילג אלאצפר בסבעה</li>
<li>אלקנטאר ואל ודע</li>
<li>ב̇ג דנא' גיר רבע</li>
<li>אלדבה</li>
</ol>
                    
                        <h3>Recto, top margin</h3>
                    
                        <ol>
<li>קראת עלי ח̇צר̈ה אל</li>
<li>סאמיה אפ̇צל סלאמי ואקרי מולאי</li>
<li>אלשיך אלאגל מ̇צמון אפ̇צל סלאמי עלי</li>
<li>קדר שוקי אליה ואשכרה עני גאיה</li>
<li>אלשכר במא פִ[ע]ל מעי פי קצ̈ה בן חמאמה</li>
<li>וביע אלמרגאן וסאיר מא יעלם אן לי</li>
<li>פיה אמר וערפה מא [אדע]ו לה פי</li>
<li>כל אל אוקאת לאן ל[.....]סִ מן יכִבִר</li>
<li>אלאשיא מתלך ואקרי מולאי אלשיך</li>
<li>יוסף בן אברהם אח[י]אִה אללה אפ̇צל</li>
<li>סלאמי ומולאי אלשיך יצחק</li>
<li>אפ̇צל סלאמי ואלשיך</li>
<li>כלף כדלך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00033-00001/canvas/2">
                    
                    
                    
                        <h3>Verso</h3>
                    
                        <ol>
<li>וסיידנא אחיאה אללה יכצך באתם אלסלאם וכתאבה אליך</li>
<li>ואהלך ואכותך אלגמיע וסבאע וולדה וכל מן ילוד בך</li>
<li>עלי גמלה אלסלאמה ואלעאפיה ואכיך פי אלרתבה אלדי</li>
<li>תעלמהא מע[...]ופא ערפתך דלך ואקרי גמיע</li>
<li>אצחאבנא א[תם אלסלאם ו]שִלום כתב אול שבט ̇א̇ת̇מ̇ד</li>
</ol>
                    
                        <h3>Verso, address</h3>
                    
                        <ol>
<li>ח̇צרה מולאי אלשיך אלאגל אבו סעיִד חלפון שאכר תפ̇צלה</li>
<li>ב̇ר נתנאל הלוי ̇נ̇ע אלדמיאטי אדאם אללה עזה אבו זכרי כהן שלום</li>
</ol>
                    
                </div>
            
        </section>
    </body>
</html>
