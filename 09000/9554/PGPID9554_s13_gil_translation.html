
<html>
    <head>
        <title>Hebrew Translation of Letter: Moss. II,154.2</title>
    </head>
    <body style="max-width: 860px; margin: auto">
        <h1>Hebrew Translation of Letter: Moss. II,154.2</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/9554/iiif/textblock/13125/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ואת סיפוקך ואת השגחתו עליך,</li>
<li>מאלכסנדריה, בי"ב באב, יודיעך אלוהים את ברכתו ואת ברכת החודשים שאחריו, ויחדשו </li>
<li>עליך שנים בבניין ביתו, אמן. שלום לי, ואין מחריד, תודה לאל ריבון העולמים. אודיעך, אדוני,</li>
<li>שהגיע מכתבך וקראתי בו את רבר בריאותך ושלומך ושמחתי בזאת מאוד. אתה כותב על עניין</li>
<li>המכתב שהשאיר ר' משה אצל יוסף אלמרג'אני; שאלתי בעניין זה את יוסף ואמר : יש</li>
<li>אצלי אך ורק מכתב אחד שכתב בן אלקאש, ואמר לי: קבל אותו אתה. אמרתי לו: תחילה יבוא מכתב ממך.</li>
<li>עד עכשיו אין לנו ידיעות מן המגרב, חוץ מה'קארב' שהגיע. אלוהים יתעלה ישמיענו</li>
<li>טובות. אשר לפרשת הכריכה שהגיעה בשביל האדון אבו סעיד ואחיו: כבר</li>
<li>פתחו אותה בביתו של אבו רוח ומצאו בה קנטאר ומ' רטלים שעווה (ברטל) ג'רוי והצטערתי </li>
<li>על זאת, כי זו התחלה(?) גרועה בעיני הבריות. ובאמצעיתה היתה כריכת 'כז' בשביל</li>
<li>אדוני אבו יצחק ברהון שותפך; ויצאה השעווה מתוך הכריכה</li>
<li>וארזו אותה כמות שהיא וקיבל אותה האדון אבו יצחק אברהים בן האלכסנדרוני. אם יגיע 'עשארי'</li>
<li>הוא יעמיס אותה. כל סחורה שתגיע בשבילך אקבל אותה אני, ואשלח אותה אל אדוני אבו יצחק ברהון.</li>
<li>האדון אבו אלבשר סלימאן יוצא למחרת כותבי מכתב זה, ביבשה, ואשלח לך עמו</li>
<li>את האדרות ואת הסידור. מסרתי את המכתב לאדוני החזן מ' שלה ; לפני כן</li>
<li>ביקשתי ממך שתקבל בשבילי מאדוני אבו יצחק י' דינרים ותקנה לי בהם משאוי פשתים ; אבל אינך</li>
<li>כותב לי עליו דבר, ואתה אומר רק: אקנה לך משאוי פשתים. את המכתב שהגיע</li>
<li>בשבילך עם אדוני אבו אלבשר סלימאן שלחתי לך עמו. אעשה</li>
<li>יותר ממה שכתבת בעניין השמן והסבון ושאר הדברים. הודע לי את</li>
<li>מחירי בד הפשתים בפסטאט ואת מחירי הלאסין, כי יש לי כמה רטלים קטנים, ורצוני</li>
<li>לשולחם. לפני כן כתבתי לאדוני אבו זכרי אלחנן וציינתי שם שלא ראיתי ממך</li>
<li>מכתב. ואחר כך הגיע אלי מכתבך. אבקש ממך שתקנה לי שתי אוקיות נרד(?) מתומן(?), </li>
<li>שיהיה משובח, ושלח אותן; וקנה לי כד חרס מצופה בזהב ותן אותו</li>
<li>לאלחנן, אתה מוכרח ; זאת לידיעתך. שוחחתי עם סלאמה ונזפתי בו על נסיעתו.</li>
<li>הוא אמר: כשהגענה האוניות, יעלה עם השמן לפסטאט, ברצון האל; קבל נא את</li>
<li>מיטב דרישות השלום, ולאדוני אבו יצחק ברהון, מיטב דרישות השלום, ואמור לו: אשר קיבלתי מן</li>
<li>ה'קארב' של נעמאן, כ"א משואים וט' ברקלו, </li>
</ol>
                    
                        <h3>recto, right margin</h3>
                    
                        <p>(15-1) וקיבל אדוני אבו יצחק אברהם בן האלכסנדרוני ג' משואים של ישועה בן אלמכמורי, סך הכול, כ"ד משואים וט' ברקלו. </p>
<p>(31-16) וכבר סידרתי מהם במחסן את הט' ברקלו ומקצת המשואים ומקצתם נשארו, סידרתי אותם בחצר. וקיבלתי על זאת אישור בכתב, על כ"א משואים וט' ברקלו. </p>
<p> </p>
                    
                        <h3>recto, top margin</h3>
                    
                        <p>ובתוך כלל המשואים משאוי אחד בשבילך ובשביל אבו אלפרג' ישועה, זאת לידיעתך. אם תעלה לירושלים הודע לי במכתבך; ומסור לאדוני אבו אלפרג' ישועה דרישות שלום, והודע לו את עניין המשואים. ומה שקנה</p>
                    
                </div>
            
                <div data-canvas="https://geniza.princeton.edu/documents/9554/iiif/textblock/13125/canvas/2/">
                    
                    
                    
                        <h3>verso</h3>
                    
                        <ol>
<li>קיבלתי והם אצלי במחסן. אדוני אבו אלפרג' והב דורש בשלומך, והוא</li>
<li>יבוא אליך לירושלים; אדוני אבו נצר דאוד בן נחום דורש בשלומך,</li>
<li>וכל אנשינו מוסרים לך דרישות שלום; ואבו אלחג'אג' מוסר לך דרישות שלום</li>
<li>ומבקש ממך שתיפגש עם מוסא בן אלדני ותשוחח עמו בעניין ה' הדינרים; הוא נתן לי הסבה </li>
<li>על מוסא, אבל לא שילם לי דבר; אולי תגבה אותם אתה ממנו. (מחוק: שלחתי.)</li>
<li>קניתי מאדוני אבו אלבשר סלימאן אלקאבסי ח' רטלים משי</li>
<li>מסוס, כ"ה דינר. וכבר קיבל את התמורה בעדם. והוא נשאר חייב לי שמינית דינר.</li>
<li>והם דינרים טובים. הוא אמר: אבקש ממך שתסדר שאדוני אבו יחיה יעמוד אתי</li>
<li>בעת המרתם. הואילה לעמוד עמו בעת המרתם, ותשים לב</li>
<li>לפגומים, פגימה ברורה, או סינים ובלתי ראויים, תמיר לו אותם, ומה שיהיה ראוי</li>
<li>לקחת, מסור לך; עשה זאת, בטובך. אקווה שמכתב ממך בדרך.</li>
<li>אם יישאר משהו מהדינרים סדר אותם בשבילי. המר אותם, אחרי שתחייב אותו</li>
<li>בשמינית דינר. אבקש ממך שתואיל ללכת אל אדוני ורבי עבד</li>
<li>ותשאל אותו אם מכר את ג' האוקיות שבשביל שבלון; יוסיף את תמורתן</li>
<li>אל הו' של חסין, אחרי שתוודא כמה תהיה ההכנסה אחרי ההרצאות,</li>
<li>כדי שאמסור לו את הרווח שלו כאן. זאת לידיעתך. </li>
</ol>
                    
                        <h3>verso, right margin</h3>
                    
                        <p>וחג'אג', ומסור לאדוני, אברהם אבן אסחק התלמיד ולאחיו דרישות שלום וללוי, ייתן לו אלוהים חיים, ולאחיו, דרישות שלום. ולאדוני אבו זכרי יהודה בן אלרקי, דרישות שלום. (ביד נהוראי:) יום ד', י"ב ברביע א': אלמוקפי, זוג, נטו ד' ורבע; אבן אבי אלסרור: זוג, נטו ד' פחות שישית. מקצור אבן מארה, ב' ורבע; ברכאת, ב': עבדאללה, ב' ושישית. </p>
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את שלומו ואת אושרו ; ממרדוך בן מוסא נ''נ; יגיע לפסטאט, ברצון האל; אמונה מתמדת. </p>
                    
                </div>
            
        </section>
    </body>
</html>
