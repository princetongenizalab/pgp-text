recto

אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך ואת הגנתך ואת סיפוקך ואת השגחתו עליך,
מאלכסנדריה, בי"ב באב, יודיעך אלוהים את ברכתו ואת ברכת החודשים שאחריו, ויחדשו 
עליך שנים בבניין ביתו, אמן. שלום לי, ואין מחריד, תודה לאל ריבון העולמים. אודיעך, אדוני,
שהגיע מכתבך וקראתי בו את רבר בריאותך ושלומך ושמחתי בזאת מאוד. אתה כותב על עניין
המכתב שהשאיר ר' משה אצל יוסף אלמרג'אני; שאלתי בעניין זה את יוסף ואמר : יש
אצלי אך ורק מכתב אחד שכתב בן אלקאש, ואמר לי: קבל אותו אתה. אמרתי לו: תחילה יבוא מכתב ממך.
עד עכשיו אין לנו ידיעות מן המגרב, חוץ מה'קארב' שהגיע. אלוהים יתעלה ישמיענו
טובות. אשר לפרשת הכריכה שהגיעה בשביל האדון אבו סעיד ואחיו: כבר
פתחו אותה בביתו של אבו רוח ומצאו בה קנטאר ומ' רטלים שעווה (ברטל) ג'רוי והצטערתי 
על זאת, כי זו התחלה(?) גרועה בעיני הבריות. ובאמצעיתה היתה כריכת 'כז' בשביל
אדוני אבו יצחק ברהון שותפך; ויצאה השעווה מתוך הכריכה
וארזו אותה כמות שהיא וקיבל אותה האדון אבו יצחק אברהים בן האלכסנדרוני. אם יגיע 'עשארי'
הוא יעמיס אותה. כל סחורה שתגיע בשבילך אקבל אותה אני, ואשלח אותה אל אדוני אבו יצחק ברהון.
האדון אבו אלבשר סלימאן יוצא למחרת כותבי מכתב זה, ביבשה, ואשלח לך עמו
את האדרות ואת הסידור. מסרתי את המכתב לאדוני החזן מ' שלה ; לפני כן
ביקשתי ממך שתקבל בשבילי מאדוני אבו יצחק י' דינרים ותקנה לי בהם משאוי פשתים ; אבל אינך
כותב לי עליו דבר, ואתה אומר רק: אקנה לך משאוי פשתים. את המכתב שהגיע
בשבילך עם אדוני אבו אלבשר סלימאן שלחתי לך עמו. אעשה
יותר ממה שכתבת בעניין השמן והסבון ושאר הדברים. הודע לי את
מחירי בד הפשתים בפסטאט ואת מחירי הלאסין, כי יש לי כמה רטלים קטנים, ורצוני
לשולחם. לפני כן כתבתי לאדוני אבו זכרי אלחנן וציינתי שם שלא ראיתי ממך
מכתב. ואחר כך הגיע אלי מכתבך. אבקש ממך שתקנה לי שתי אוקיות נרד(?) מתומן(?), 
שיהיה משובח, ושלח אותן; וקנה לי כד חרס מצופה בזהב ותן אותו
לאלחנן, אתה מוכרח ; זאת לידיעתך. שוחחתי עם סלאמה ונזפתי בו על נסיעתו.
הוא אמר: כשהגענה האוניות, יעלה עם השמן לפסטאט, ברצון האל; קבל נא את
מיטב דרישות השלום, ולאדוני אבו יצחק ברהון, מיטב דרישות השלום, ואמור לו: אשר קיבלתי מן
ה'קארב' של נעמאן, כ"א משואים וט' ברקלו, 

recto, right margin
(15-1) וקיבל אדוני אבו יצחק אברהם בן האלכסנדרוני ג' משואים של ישועה בן אלמכמורי, סך הכול, כ"ד משואים וט' ברקלו. 
(31-16) וכבר סידרתי מהם במחסן את הט' ברקלו ומקצת המשואים ומקצתם נשארו, סידרתי אותם בחצר. וקיבלתי על זאת אישור בכתב, על כ"א משואים וט' ברקלו. 
 
recto, top margin
ובתוך כלל המשואים משאוי אחד בשבילך ובשביל אבו אלפרג' ישועה, זאת לידיעתך. אם תעלה לירושלים הודע לי במכתבך; ומסור לאדוני אבו אלפרג' ישועה דרישות שלום, והודע לו את עניין המשואים. ומה שקנה
verso

קיבלתי והם אצלי במחסן. אדוני אבו אלפרג' והב דורש בשלומך, והוא
יבוא אליך לירושלים; אדוני אבו נצר דאוד בן נחום דורש בשלומך,
וכל אנשינו מוסרים לך דרישות שלום; ואבו אלחג'אג' מוסר לך דרישות שלום
ומבקש ממך שתיפגש עם מוסא בן אלדני ותשוחח עמו בעניין ה' הדינרים; הוא נתן לי הסבה 
על מוסא, אבל לא שילם לי דבר; אולי תגבה אותם אתה ממנו. (מחוק: שלחתי.)
קניתי מאדוני אבו אלבשר סלימאן אלקאבסי ח' רטלים משי
מסוס, כ"ה דינר. וכבר קיבל את התמורה בעדם. והוא נשאר חייב לי שמינית דינר.
והם דינרים טובים. הוא אמר: אבקש ממך שתסדר שאדוני אבו יחיה יעמוד אתי
בעת המרתם. הואילה לעמוד עמו בעת המרתם, ותשים לב
לפגומים, פגימה ברורה, או סינים ובלתי ראויים, תמיר לו אותם, ומה שיהיה ראוי
לקחת, מסור לך; עשה זאת, בטובך. אקווה שמכתב ממך בדרך.
אם יישאר משהו מהדינרים סדר אותם בשבילי. המר אותם, אחרי שתחייב אותו
בשמינית דינר. אבקש ממך שתואיל ללכת אל אדוני ורבי עבד
ותשאל אותו אם מכר את ג' האוקיות שבשביל שבלון; יוסיף את תמורתן
אל הו' של חסין, אחרי שתוודא כמה תהיה ההכנסה אחרי ההרצאות,
כדי שאמסור לו את הרווח שלו כאן. זאת לידיעתך. 

verso, right margin
וחג'אג', ומסור לאדוני, אברהם אבן אסחק התלמיד ולאחיו דרישות שלום וללוי, ייתן לו אלוהים חיים, ולאחיו, דרישות שלום. ולאדוני אבו זכרי יהודה בן אלרקי, דרישות שלום. (ביד נהוראי:) יום ד', י"ב ברביע א': אלמוקפי, זוג, נטו ד' ורבע; אבן אבי אלסרור: זוג, נטו ד' פחות שישית. מקצור אבן מארה, ב' ורבע; ברכאת, ב': עבדאללה, ב' ושישית. 
verso, address
לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את שלומו ואת אושרו ; ממרדוך בן מוסא נ''נ; יגיע לפסטאט, ברצון האל; אמונה מתמדת. 