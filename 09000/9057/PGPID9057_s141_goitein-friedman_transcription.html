
<html>
    <head>
        <title>Transcription of Legal document: T-S 20.63</title>
    </head>
    <body style="max-width: 860px; margin: auto">
        <h1>Transcription of Legal document: T-S 20.63</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00020-00063/canvas/1">
                    
                    
                    
                        <ol>
<li>[...] מא ̈מ̈א כאן לה ענד אלשיךִ [בר]כאת בן מוסי אלחלבי והו מא כאן סלמה אליה</li>
<li>[עלי יד אלשיך אל]א̇גל אלנאכדאًה מ̇צמון בן אִ[ל]חִסִן יזכר בטוב והו מתבות פי דפתרה ודלך מן</li>
<li>[אלדהב ... מאי]ה דינר (!) וארבעה דנאניר ומן אלדהב אלמצרי תלתה ותלתין דינאר ומן אללולו מא</li>
<li>[יסאוי ...]ן דינר ומן אלדנאניר אלסעדיّה ואלמלכיה תלתה ועשרין דינאר ומן אלפ̇צה אלנקרה</li>
<li>[...] ומן אלמר̇גאן אלמקטוע ביעתין ונצף ו̇גוניَה מר̇גאן דק וגמיע מא הו מתבות פי</li>
<li>[דפתר אלשיך] אלא̇גל מ̇צמון בן אלחסן ואי̇צא מא כאן אלשיך אסחק בן מכלוף אנפדה אליה</li>
<li>[מ]ןִ [...] עלי יד ברכאת בן מנצור אלחִלבִי והו תלת מאיה דרהם פ̇צה נקרה אקר</li>
<li>[א]לשיך אסחק בן מכלוף אלמקדם דכרה אנה קד קב̇ץ אלעוו̇ץ ען דלך ̇גמיעה אלאצל מנִהִ</li>
<li>ואלפאידה ענה ובדלך קאל לנא ואשהדו עליי ואקנו מני מעכשו באבטאל כל מודִע ותאויל</li>
<li>אנני קד תסלמת ̇גמיע מא תקדם דכרה ושרח אלאצל מנה ואלפאידה ענה ואננ[י] קד</li>
<li>אבריّת אלשיך ברכאת בן מוסי אלחלבי מן אלטלב ען שיّיי מן דלך אצל ופאידה בראהً</li>
<li>תאמה כאמלה חאסמה קאטעה ל̇גמיע אלדעאוי ואלמטאלבאת בראה קב̇ץ ואסתיפא</li>
<li>בראה לא רגעה פיהא ולא שרט יעלהא ולא תאויל יבטלהא בראהً מני אנא אסחק</li>
<li>בן מכלוף אלנפוסי פי חיותי ומן וראתי בעד ופאתי מכל דר ומר ומכל דין ודברים</li>
<li>ומכל אונאה ותביעה ואלה ושמותא וחרם ונידוי וערערה וגילגול ללשיך ברכאת בן</li>
<li>מוסי אלחלבי ולוראתה בעד ופאתה פי גמיע מא סלמתה אליה ומא כאן ביני ובינה מימות</li>
<li>עולם ועד עכשיו ועלי דלך ̇גמיעה אקנינא מן כבוד גדולת קד̇ו מרנא ור̇ב יצחק בר כבוד</li>
<li>מר̇נ ור̇ב מכלוף הזקן הנכבד ̇נ̇ע הידוע אלנפוסי קנין גמור חמור מעכשיו בביטול כל מודעי</li>
<li>ותנאיי על כל מא דכתיב ומפרש לעילא ב̇גמיע מא תקדם שרחה מן אלקבץ ואלאסתיפאً</li>
<li>ואלבראَה אלתאמّה מן ̇גמיע אלמעאמלאת על מא דכתיב ומפרש לעילא ושהדותא</li>
<li>דא כתבנא וחתמנא דלא כאסמכא[תא] ודלא כטופסי דשטרי אלא כחומר וכחוזק כל</li>
<li>שטרי מחזקי מזרזרי דבי דינא כאוכד מא סטרוה רבותינו ̇ז̇ל פי כתב אלאבארי כתבנא</li>
<li>וחתמנא ויהבנא ללשיך ברכאת בן מוסי אלחלבי דליהוי בידיה לזכו וליראיה וכאן דלך</li>
<li>פי אלעשר אלאול מן חדש טבת שנת אלפא וארבע מאה וארבעין וחמשה שנין למניינא</li>
<li>דשטרות דאנן רגילין לממני ביה רשותיה דאדונינו מצליח הכהן ראש ישיבת</li>
<li>גאון יעקוב יכון כסאו לעדי עד בר אדונינו שלמה הכהן גאון בן גאון נין גאון זכרם ל̇ב</li>
<li>שריר ובריר וקיים נקוד על ̈מ̈א ותלי ביני שיטי הו ותלי נמי ̇נ̇ע והכל קיים שריר ובריר וקיים</li>
<li>חלפון הלוי בי̇ר נתנאל הלוי ז̇כ ל̇ב אברהם בר שמואל ̇ש̇צ</li>
<li>אתקיים שטרא דנא קדמאנא ואנן במותב תרי כחדִא הוינא דנוסחיה וסהדוהי</li>
</ol>
<ol>
<li>[כתיבין לעילא וקיומיה] מִנִיִהִ וִביה לתחתא בִכתב תרי שהדיא אלין</li>
<li>[... ̇מ]ו̇ר חל[פון הלוי בי]̇ר נתנאל הלוי ז̇כ ל̇ב ו̇מ ו̇ר אברהם בר</li>
<li>[שמואל ̇ש̇צ וכד אסהד ̇מו̇ר] חלפון הלוי ביר נתנאל הלוי ז̇כ ל̇ב [ו]אברהם</li>
<li>[בר שמואל ̇ש̇צ] קִדִמאנא דדא היא חתמות ידוהי בסימונה ואיתחזק</li>
<li>[ואתשר ב]תרי שהדי אחריני דדכירין לעילא אישרנוהי וקימנוהי</li>
</ol>
<p>[שוליים]17</p>
<p>(1) הד[א ...] (2) אלורִ[קתין18 ...] (3) צח[יח ...]</p>
                    
                </div>
            
        </section>
    </body>
</html>
