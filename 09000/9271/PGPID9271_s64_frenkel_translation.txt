Recto


אדוני ורבי, משענתי ואוצרי. הנכבד, המאושר, החכם, המהולל,


יאריך האל ימיו ויתמיד אושרו ורוממותו ועליונותו ומעלתו ורווחתו


ושגשוגו ורום מעלתו וייתן לו את כל מבוקשו.


הוא הנאמן על זאת והערב להגשים זאת ברחמיו. כתבתי, אדוני,


בהיותי שלם ובריא לאחר שהגעתי בשלום, בעזרת האל וחסדו,


לעיר הנמל אלכסנדריה. עברו עלינו קשיים ואסונות


שתיאורם יארך. היינו על סף מוות ועשה הבורא חסד "ועשה


ברחמיו וברוב חסדיו". אשר לבדידות ולגעגועים


אל אדוני ורבי ולכל המשפחה הנאצלת, הבורא


יתעלה יודע מה רבים הם. {הוא היודע את} עצבוני על הפרידה מעליכם, [ ] החרטה


אחרי ההליכה, את היותי נזכר באותם ימים מאושרים ואת הרעות המתוקה.


ונוסף על כך, את מה שאני מתאר ומעורר ומפרסם בכל הארצות ובכל


המחוזות בדבר מעלותיכם ומידותיכם הטובות ואת דבר ההתבססות


אצל כולכם של הידע הרב והידיעות המגוונות בכל תחום, למרות


ריבוי האסונות והגיל הצעיר ו"עול המלכות ותוקף הגלות".


אתפלל לאל יתעלה שיוסיף ויתן להם מהטוב שנתן ולא יתיר שיהיה


אלא מה שכבר היה. כי {עם אנשים} כמו האדון רבי אברהם


החבר המופלא שמרו צורו, אביהם וכמו האדון האציל


החכם המושלם רבנא יהודה, דודם, כיצד לא תהיה


המעלה הנעלה לסימן ולבוש ותכונה וטבע? האל


 
Recto, right margin


ברחמיו


יפסוק תוספת


וכוח ועזרה בחסדו.


אשר למצבי ולדאגה שדבקה בי


כשהגעתי לארץ


נוכח מה שקרה והתרחש


בארץ, זה דבר שיארך


תיאורו: היוקר, המהומות


והאנרכיה בארץ ושאר הדברים


ומות הנכבדים ומאורות


העם. ומבין מי


שהלך מאתנו: ראש הישיבה


ימצא רחמים וקבוצת


הדיינים הנכבדים וחלק


מפקידי השלטון ולא חלפו


אלא חודשים מעטים


ופסקה הנחמה במי שנותר


והנה גזר עלי האל יתעלה


את המוות,


כלומר, על אדוני


ועטרת ראשי, אחי


הגדול.


וכאשר


 
Recto, upper margin


הגעתי, נודע לי


על אסונו ונדהמתי ממר גורלו.


וקיבלתי את גזר- הדין של האל יתעלה


והצדקתי את דינו ושיבחתיו


בהכירי כי טובה


החלטתו .


שהיתי מספר ימים


ולא יכולתי לנהל ענייני


ולא לעלות


לאונייה לשחרר


את סחורתי


ואבד מה שאבד


ונשחת מה שגזר {האל} בטובו.


 
Verso


כללו של דבר, לא התאוששתי מיום שהגעתי לאלכסנדריה


ולא מצאתי בריאות שלמה לא בגוף ולא בנפש בגלל הדברים שהתרחשו


בארץ והגעגועים אל מי שנפטר וחרטתי על יציאתי מספרד בתקופה


זו עד שכל אימת שהרהרתי במקום מושבו של האח ובמקום מגוריהם של הנכבדים,


במצבו ובענייניו, לא מצאתי בלבי כוח וסבלנות לעלות לפסטאט


ולקהיר ולראות זאת. והשהות באלכסנדריה ואני דוחה


מזמן לזמן והיום מלאו כבר תשעה חודשים מזמן שהגעתי אליה ועד


כה ואין איש שלא משתתף בצערי ומחזק אותי. עלו אלי מפסטאט כל


המשפחה והקרובים והחברים וכל מי שבאלכסנדריה, ולא מצאתי בנפשי


מרץ לכך. עיקר דאגתי לכך שהזמן העסיקני


בדברים אלה ולא היה בי מרץ לגמול לכם במקצת ולמלא


מקצת בקשותיכם, שהיה בדעתי {למלא} ואשר הטלתם עלי {להביא}


מדברי הארץ ונפלאותיה וצמחי המרפא המיוחדים שלה. האל


יתעלה יודע את מצבי ומאחר שהעניין התעכב


השנה כי ענייני פסטאט אינם מסתייעים אלא למי


 
Verso, right margin


שנמצא בה,


ומי שנמצא


באלכסנדריה, צרכיו אינם


מתמלאים. רציתי לכתוב


לאדוני מטרות וסיבות


בעניין זה


שבינינו ולא מצאתי


מנוחת נפש לכך.


כבר נכתבו לאדוני מספר


מכתבים באוניית המפקד.


מן הראוי שמי שקרה לו


מה שקרה לי, לא יכתוב


בתקופה זו מכתב,


אולם לא יכולתי לשאת את הגעגוע


מבלי למצוא אותך.


 
Verso, top of page, above the address


יואילו אדוני לסלוח לי על הסגנון והכתב הלקויים במה שאבקש ממנו. ושלום יקירי ובבת עיני ירבה לעדי עד סלה.


נכתב על רגל אחת על החוף.


 
Verso, address, right column


הדרת אדוני הרופא הנכבד, הנצר הנכבד, החבר המושלם, הנעלה


כבוד גדולת קדושת מרנו ורבנו יצחק המבין המשכיל בר כבוד רבי אברהם החכם


המופלא, נטרו רחמנא.


 
Verso, address, left column


המודה לידידותו הטובה


ורעותו היפה 


ואמונו. 


המתגעגע לראותו,


חלפון הלוי.


 