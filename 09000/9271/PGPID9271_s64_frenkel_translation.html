
<html>
    <head>
        <title>Hebrew Translation of Letter: Bodl. MS heb. c 28/31</title>
    </head>
    <body style="max-width: 860px; margin: auto">
        <h1>Hebrew Translation of Letter: Bodl. MS heb. c 28/31</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section lang="he" dir="rtl">
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-31/1.json">
                    
                    
                    
                        <h3>Recto</h3>
                    
                        <ol>
<li>
<p>אדוני ורבי, משענתי ואוצרי. הנכבד, המאושר, החכם, המהולל,</p>
</li>
<li>
<p>יאריך האל ימיו ויתמיד אושרו ורוממותו ועליונותו ומעלתו ורווחתו</p>
</li>
<li>
<p>ושגשוגו ורום מעלתו וייתן לו את כל מבוקשו.</p>
</li>
<li>
<p>הוא הנאמן על זאת והערב להגשים זאת ברחמיו. כתבתי, אדוני,</p>
</li>
<li>
<p>בהיותי שלם ובריא לאחר שהגעתי בשלום, בעזרת האל וחסדו,</p>
</li>
<li>
<p>לעיר הנמל אלכסנדריה. עברו עלינו קשיים ואסונות</p>
</li>
<li>
<p>שתיאורם יארך. היינו על סף מוות ועשה הבורא חסד "ועשה</p>
</li>
<li>
<p>ברחמיו וברוב חסדיו". אשר לבדידות ולגעגועים</p>
</li>
<li>
<p>אל אדוני ורבי ולכל המשפחה הנאצלת, הבורא</p>
</li>
<li>
<p>יתעלה יודע מה רבים הם. {הוא היודע את} עצבוני על הפרידה מעליכם, [ ] החרטה</p>
</li>
<li>
<p>אחרי ההליכה, את היותי נזכר באותם ימים מאושרים ואת הרעות המתוקה.</p>
</li>
<li>
<p>ונוסף על כך, את מה שאני מתאר ומעורר ומפרסם בכל הארצות ובכל</p>
</li>
<li>
<p>המחוזות בדבר מעלותיכם ומידותיכם הטובות ואת דבר ההתבססות</p>
</li>
<li>
<p>אצל כולכם של הידע הרב והידיעות המגוונות בכל תחום, למרות</p>
</li>
<li>
<p>ריבוי האסונות והגיל הצעיר ו"עול המלכות ותוקף הגלות".</p>
</li>
<li>
<p>אתפלל לאל יתעלה שיוסיף ויתן להם מהטוב שנתן ולא יתיר שיהיה</p>
</li>
<li>
<p>אלא מה שכבר היה. כי {עם אנשים} כמו האדון רבי אברהם</p>
</li>
<li>
<p>החבר המופלא שמרו צורו, אביהם וכמו האדון האציל</p>
</li>
<li>
<p>החכם המושלם רבנא יהודה, דודם, כיצד לא תהיה</p>
</li>
<li>
<p>המעלה הנעלה לסימן ולבוש ותכונה וטבע? האל</p>
</li>
</ol>
<p> </p>
                    
                        <h3>Recto, right margin</h3>
                    
                        <ol>
<li>
<p>ברחמיו</p>
</li>
<li>
<p>יפסוק תוספת</p>
</li>
<li>
<p>וכוח ועזרה בחסדו.</p>
</li>
<li>
<p>אשר למצבי ולדאגה שדבקה בי</p>
</li>
<li>
<p>כשהגעתי לארץ</p>
</li>
<li>
<p>נוכח מה שקרה והתרחש</p>
</li>
<li>
<p>בארץ, זה דבר שיארך</p>
</li>
<li>
<p>תיאורו: היוקר, המהומות</p>
</li>
<li>
<p>והאנרכיה בארץ ושאר הדברים</p>
</li>
<li>
<p>ומות הנכבדים ומאורות</p>
</li>
<li>
<p>העם. ומבין מי</p>
</li>
<li>
<p>שהלך מאתנו: ראש הישיבה</p>
</li>
<li>
<p>ימצא רחמים וקבוצת</p>
</li>
<li>
<p>הדיינים הנכבדים וחלק</p>
</li>
<li>
<p>מפקידי השלטון ולא חלפו</p>
</li>
<li>
<p>אלא חודשים מעטים</p>
</li>
<li>
<p>ופסקה הנחמה במי שנותר</p>
</li>
<li>
<p>והנה גזר עלי האל יתעלה</p>
</li>
<li>
<p>את המוות,</p>
</li>
<li>
<p>כלומר, על אדוני</p>
</li>
<li>
<p>ועטרת ראשי, אחי</p>
</li>
<li>
<p>הגדול.</p>
</li>
<li>
<p>וכאשר</p>
</li>
</ol>
<p> </p>
                    
                        <h3>Recto, upper margin</h3>
                    
                        <ol>
<li>
<p>הגעתי, נודע לי</p>
</li>
<li>
<p>על אסונו ונדהמתי ממר גורלו.</p>
</li>
<li>
<p>וקיבלתי את גזר- הדין של האל יתעלה</p>
</li>
<li>
<p>והצדקתי את דינו ושיבחתיו</p>
</li>
<li>
<p>בהכירי כי טובה</p>
</li>
<li>
<p>החלטתו .</p>
</li>
<li>
<p>שהיתי מספר ימים</p>
</li>
<li>
<p>ולא יכולתי לנהל ענייני</p>
</li>
<li>
<p>ולא לעלות</p>
</li>
<li>
<p>לאונייה לשחרר</p>
</li>
<li>
<p>את סחורתי</p>
</li>
<li>
<p>ואבד מה שאבד</p>
</li>
<li>
<p>ונשחת מה שגזר {האל} בטובו.</p>
</li>
</ol>
<p> </p>
                    
                </div>
            
                <div data-canvas="https://princetongenizalab.github.io/iiif/bodleian/c/canvas/ms-heb-c-28-31/2.json">
                    
                    
                    
                        <h3>Verso</h3>
                    
                        <ol>
<li>
<p>כללו של דבר, לא התאוששתי מיום שהגעתי לאלכסנדריה</p>
</li>
<li>
<p>ולא מצאתי בריאות שלמה לא בגוף ולא בנפש בגלל הדברים שהתרחשו</p>
</li>
<li>
<p>בארץ והגעגועים אל מי שנפטר וחרטתי על יציאתי מספרד בתקופה</p>
</li>
<li>
<p>זו עד שכל אימת שהרהרתי במקום מושבו של האח ובמקום מגוריהם של הנכבדים,</p>
</li>
<li>
<p>במצבו ובענייניו, לא מצאתי בלבי כוח וסבלנות לעלות לפסטאט</p>
</li>
<li>
<p>ולקהיר ולראות זאת. והשהות באלכסנדריה ואני דוחה</p>
</li>
<li>
<p>מזמן לזמן והיום מלאו כבר תשעה חודשים מזמן שהגעתי אליה ועד</p>
</li>
<li>
<p>כה ואין איש שלא משתתף בצערי ומחזק אותי. עלו אלי מפסטאט כל</p>
</li>
<li>
<p>המשפחה והקרובים והחברים וכל מי שבאלכסנדריה, ולא מצאתי בנפשי</p>
</li>
<li>
<p>מרץ לכך. עיקר דאגתי לכך שהזמן העסיקני</p>
</li>
<li>
<p>בדברים אלה ולא היה בי מרץ לגמול לכם במקצת ולמלא</p>
</li>
<li>
<p>מקצת בקשותיכם, שהיה בדעתי {למלא} ואשר הטלתם עלי {להביא}</p>
</li>
<li>
<p>מדברי הארץ ונפלאותיה וצמחי המרפא המיוחדים שלה. האל</p>
</li>
<li>
<p>יתעלה יודע את מצבי ומאחר שהעניין התעכב</p>
</li>
<li>
<p>השנה כי ענייני פסטאט אינם מסתייעים אלא למי</p>
</li>
</ol>
<p>&nbsp;</p>
                    
                        <h3>Verso, right margin</h3>
                    
                        <ol>
<li>
<p>שנמצא בה,</p>
</li>
<li>
<p>ומי שנמצא</p>
</li>
<li>
<p>באלכסנדריה, צרכיו אינם</p>
</li>
<li>
<p>מתמלאים. רציתי לכתוב</p>
</li>
<li>
<p>לאדוני מטרות וסיבות</p>
</li>
<li>
<p>בעניין זה</p>
</li>
<li>
<p>שבינינו ולא מצאתי</p>
</li>
<li>
<p>מנוחת נפש לכך.</p>
</li>
<li>
<p>כבר נכתבו לאדוני מספר</p>
</li>
<li>
<p>מכתבים באוניית המפקד.</p>
</li>
<li>
<p>מן הראוי שמי שקרה לו</p>
</li>
<li>
<p>מה שקרה לי, לא יכתוב</p>
</li>
<li>
<p>בתקופה זו מכתב,</p>
</li>
<li>
<p>אולם לא יכולתי לשאת את הגעגוע</p>
</li>
<li>
<p>מבלי למצוא אותך.</p>
</li>
</ol>
<p> </p>
                    
                        <h3>Verso, top of page, above the address</h3>
                    
                        <ol>
<li>
<p>יואילו אדוני לסלוח לי על הסגנון והכתב הלקויים במה שאבקש ממנו. ושלום יקירי ובבת עיני ירבה לעדי עד סלה.</p>
</li>
<li>
<p>נכתב על רגל אחת על החוף.</p>
</li>
</ol>
<p> </p>
                    
                        <h3>Verso, address, right column</h3>
                    
                        <ol>
<li>
<p>הדרת אדוני הרופא הנכבד, הנצר הנכבד, החבר המושלם, הנעלה</p>
</li>
<li>
<p>כבוד גדולת קדושת מרנו ורבנו יצחק המבין המשכיל בר כבוד רבי אברהם החכם</p>
</li>
<li>
<p>המופלא, נטרו רחמנא.</p>
</li>
</ol>
<p>&nbsp;</p>
                    
                        <h3>Verso, address, left column</h3>
                    
                        <ol>
<li>
<p>המודה לידידותו הטובה</p>
</li>
<li>
<p>ורעותו היפה </p>
</li>
<li>
<p>ואמונו. </p>
</li>
<li>
<p>המתגעגע לראותו,</p>
</li>
<li>
<p>חלפון הלוי.</p>
</li>
</ol>
<p> </p>
                    
                </div>
            
        </section>
    </body>
</html>
