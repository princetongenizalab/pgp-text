
<html>
    <head>
        <title>Transcription of Letter: Moss. IV,37.3</title>
    </head>
    <body style="max-width: 860px; margin: auto">
        <h1>Transcription of Letter: Moss. IV,37.3</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-MOSSERI-IV-00037-00003/canvas/1">
                    
                    
                    
                        <h3>recto</h3>
                    
                        <ol>
<li>
<p>כתאבי אליך יאסידי ומולאי אטאל אללה בקאך ואדאם עזך ותאידך ונעמתך מן אסכנדריה</p>
</li>
<li>
<p>ען חאל סלאמה ונעמה אעלמך יאסידי אן ערפתך אן תרכת לך אלסרתין ענד סידי אבי אלחסן</p>
</li>
<li>
<p>בתניס חתא ינפדהא פי צפט למצר וחצלת מעי אלי אסכנדריה שקק סידי אבי אלחסן</p>
</li>
<li>
<p>עיאש ואנה נדעהא ענד מרדוך וקד חמלתני עליך אלדאלה יאסידי וקד כתבת</p>
</li>
<li>
<p>כתאב דרג כתאבי האדא והו לתניס לסידי אבי אלחסן אחב אן תנפצה לי</p>
</li>
<li>
<p>לתניס מתפצל וכדלך אן וצל לי מנה כתאב אחב אן תנפצה לי מתפצל</p>
</li>
<li>
<p>לא עדמתך ולא כלית מנך ואחב מנך מתפצל קד אנפצת עדלין קזדיר ביני</p>
</li>
<li>
<p>ובין סידי אבי סעיד בן אלתאהרתי לדכאן עבד אלוכיל וקד כתבת אליה באלביע</p>
</li>
<li>
<p>פתקרא עליה סלאמי ואן אמכנך אן תקף אלי אן יביעה אנת אלמתפצל ואלם אן תוכד</p>
</li>
<li>
<p>עליה פי ביעה וכדלך מא אנפצת אליה מן אלצאבון יעמל עלא ביעה קראת</p>
</li>
<li>
<p>עליך אתם אלסלאם ואבי זכרי יחיה אלסלאם ואבי יוסף יעקוב בן אסמעיל אלסלאם</p>
</li>
<li>
<p>ותערפה אן גבת לה אכתר חואיגה ודפעתהא למרדוך ואלסלאם</p>
</li>
</ol>
                    
                        <h3>recto - right margin</h3>
                    
                        <ol>
<li>
<p>ואן יכון לך חאגה אכתב אלי בהא</p>
</li>
<li>
<p>ואלסלאם וגמיע אצחאבנא אלסלאם</p>
</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-MOSSERI-IV-00037-00003/canvas/2">
                    
                    
                    
                        <h3>verso - address</h3>
                    
                        <ol>
<li>
<p>לסידי ומולאי אבי יחיה נהראי בן נסים נע מן נטים בן כלפון נע בן בנאיה</p>
</li>
<li>
<p>אטאל אללה בקאה ואדאם עזה ותאידה ונעמתה</p>
</li>
</ol>
                    
                </div>
            
        </section>
    </body>
</html>
