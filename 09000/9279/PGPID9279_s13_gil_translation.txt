recto

אני כותב לך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת חסדו לך, מאלכסנדריה;
שלומי טוב ואני מאושר. אודיעך, אדוני, שהבאתי לידיעתך שהשארתי בשבילך את שני הכיסים אצל אדוני אבו אלחסן
בתניס, כדי שישלחם בארגז לפסטאט; הגיעו עמי לאלכסנדריה יריעות הבדים של אדוני אבו אלחסן
עיאש ואשאירן אצל מרדוך. ואם נא מצאתי חן בעיניך, אדוני : כתבתי
מכתב, כרוך במכתבי זה, והוא לתניס לאדוני אבו אלחסן, אבקש ממך שתשלחנו בשבילי
לתניס בטובך; כיוצא בזה, אם הגיע בשבילי מכתב ממנו, אבקש ממך שתשלחנו לי בטובך, 
אל תילקח ממני, ואל אשאר בלעדיך. אבקש ממך בטובך: שלחתי שני משואי בדיל, בשותפות ביני
ובין אדוני אבו סעיד בן התאחרי, אל חנות עבד פקיד (הסוחרים) וכתבתי לו שימכור אותם. 
למסור לו דרישות שלום ממני, ואם תוכל, תהיה אתה נוכח עד שימכרם, בטובך; אם לא, זרז 
אותו שימכרם. כיוצא בזה, יסדר למכור את הסבון ששלחתי לו. אני שולח
לך את מיטב דרישות השלום, ודרישות שלום לאבו זכרי יחיא, ולאבו יוסף יעקוב בן אסמעיל. 
הודע לו שהבאתי לו את מרבית הסחררות שביקש לקנות ומסרתין למרדוך. ודרישות שלום. 

recto, right margin
ואם יש לך צורך בקנייה, כתוב לי עליו. דרישות שלום; ולכל אנשינו דרישות שלום. 
 
verso
לאדוני ורבי אבו יחיא נהוראי בן נסים נ"ע, ייתן לו אלוהים אריכות ימים ויתמיד את גדולתו ואת עזרתו ואת חסדו לו. מנסים בן כלפון נ"ע בן בנאיה. 