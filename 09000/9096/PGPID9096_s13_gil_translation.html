
<html>
    <head>
        <title>Hebrew Translation of Letter: F 1908.44U</title>
    </head>
    <body style="max-width: 860px; margin: auto">
        <h1>Hebrew Translation of Letter: F 1908.44U</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section lang="he" dir="rtl">
            
                <div data-canvas="https://geniza.princeton.edu/documents/9096/iiif/canvas/1/">
                    
                    
                    
                        <h3>recto</h3>
                    
                        <ol>
<li>אני כותב לך, אדוני ורבי, ייתן לך אלוהים אריכות ימים ויתמיד את שלומך ואת אושרך, מהבית;</li>
<li>שלומי טוב ואני בריא, תודה לאל, ריבון העולמים, בז' בשבט, יחתום אותו</li>
<li>אלוהים עלינו ועליך לטובה. אודיעך, אדוני, שלפני כן שלחתי לך מכתבים אחדים, אקווה</li>
<li>שקראת אותם. הגיע מכתבך בידי אדוני אבו אברהים אסמעיל בן פרח,</li>
<li>ואחר כך הגיע גם מכתב נוסף בידי נושא המכתבים, ובו אתה כותב על מכירת</li>
<li>זהב, אל יילקחו ממני חסדיך! הדינרים 'שאבורי' שווים מי"ז עד י"ז וחצי ועדיין,</li>
<li>אדוני, אני מתפלא על זאת. אבקש ממך, אדוני, שתשתדל ותמכור, ותקנה מה</li>
<li>שכתבתי לך במכתב, אל תשהה אף קנייה מאלה, ותארוז הכול ב'ברקלו', וגם מה</li>
<li>שאורה לך בעניין הצדפים, ויהיה הכול ב'כיטי'. אשר למה שכתבת בעניין</li>
<li>האריגים: אבקש ממך, אדוני, שתתאמץ בעניין זה ותמכור; בשם אלוהים אדוני, לא</li>
<li>נצא מזה, לדברי שותפי ; אלא שכל אדם נופל בגורלו מה שנגזר.</li>
<li>ומה שכתבת בעניין עקבאן: כבר שילמתי לך כל מה שהייתי חייב לו, וכבר</li>
<li>מכרתי בשבילו ח' רטלים ללא ירידה במחיר, כ"ו בעד עשרה, והוא, אדוני, מגלה אורך רוח </li>
<li>רב מאוד בעניין זה, ואינני יודע מה הסיבה שכך יצא הדבר; ולא אתאר לך כמה סבלתי</li>
<li>בעניין עץ הבושם, ואת היתרה גברתי אך ורק דרהם ועוד דרהם, וכל זה מסתכם בלא יותר </li>
<li>מג' דינרים בקירוב. המשגיח עצמו הוא בתרוג'ה, ועד עכשיו טרם הגיע.</li>
<li>אם תשלח משהו לאטראבלס שים זאת ב'ברקלו', שלח זאת לכלפון</li>
<li>שימכרנו בשבילך, (יסדר לך) את קניותיך. אדוני, כאשר יגיע אבו עטר בן ספראוי,</li>
<li>קבל ממנו י"ו דינרים שהם מן התמורה של האריגים שהיו של אדוני</li>
<li>אלחנן ותמסרם לו, והודע לי זאת במכתבך, כי אני</li>
<li>מודאג בגללם, עד אשר אקבל ממך מכתב. ודרישות שלום לך, וכל</li>
<li>קנייה הדרוש לך כתוב לי עליה. מסור ממני לאבו אסחק ברהון</li>
<li>את מיטב דרישות השלום ; אם אתה כותב לבוציר, מסור ממני לאדוני</li>
<li>אבו אסחק ברהון דרישות שלום ולאבו עלי חסון דרישות שלום. קנה</li>
<li>לי שני צרורות נייר משובח. כתבתי לכלפון שיקנה לך שטיחים. </li>
</ol>
                    
                </div>
            
                <div data-canvas="https://geniza.princeton.edu/documents/9096/iiif/canvas/2/">
                    
                    
                    
                        <h3>verso, address</h3>
                    
                        <p>לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את שלומו ואת אושרו, מאוהבו, מרדוך בן מוסא נ''נ; לפסטאט, ברצון האל.</p>
                    
                </div>
            
        </section>
    </body>
</html>
