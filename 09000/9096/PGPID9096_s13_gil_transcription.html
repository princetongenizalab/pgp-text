
<html>
    <head>
        <title>Transcription of Letter: F 1908.44U</title>
    </head>
    <body style="max-width: 860px; margin: auto">
        <h1>Transcription of Letter: F 1908.44U</h1>

        <p>Moshe Gil, <a href="https://www.nli.org.il/en/books/NNL_ALEPH001758445/NLI"><em>In the Kingdom of Ishmael‎</em></a> (in Hebrew) (Tel Aviv: Tel Aviv University, 1997), vol. 3.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/9096/iiif/canvas/1/">
                    
                    
                    
                        <h3>recto</h3>
                    
                        <ol>
<li>כתאבי יאסידי ומולאי אטאל אללה בקאה ואדאם סלאמתה וסעאדתה מן אלמסתקר</li>
<li>ען חאל סלאמה ועאפיה אלחמד ללה רב אלעאלמין לז' כלון מן שבט כתמה אללה</li>
<li>עלינא ועליך בכיר אעלמך יאמולאי אן תקדמת מני אליך עדה כתב ארגו</li>
<li>וקופך עליהא וקד וצל כתאבך עלי יד סידי אבי אברהים אסמאעיל בן פרח</li>
<li>ותם וצל איצא מן בעדה כתאב אכר עלי יד אלפיג ואנת תדכר פיה ביע</li>
<li>דהב לא עדמת ת[פ]צלה ואלדנאניר שאבריה תסוא מן יז אלי יז ונצף ובקית</li>
<li>יאמולאי נעתגב לדאלך נחב מן מולאי אן יגתהד ויביע וישתרי מא</li>
<li>דכרתה לה פי אלכתאב לא יוכר מנהא חאגה וישד אלכל פי ברקלו ומא</li>
<li>נוציה פי חדית אלודע ויכון אלכל פי כיטי ומא דכרתה פי חדית אל</li>
<li>מתאע נחב מן מולאי אן ישק עלי רוחה פיה ויביע ואללה יאמולאי מא</li>
<li>נתכלץ פיה עלי מא דכר שריכי ולאכן מא יאכד ואחד אלא מא קצי</li>
<li>[ומ]א דכרתה פי באב עקבאן קד סלמת לה כל מא כאן לה ענדי וקד</li>
<li>בעת לה ח' ארטאל בלא נקץ סער ו''כ אלעשרה והו יאמולאי פיה טול רוח</li>
<li>אן עצים ומא נדרי כיף כרג דאך סבבא ומא אצף לך מא קאסית</li>
<li>פי אלעוד ולא קבצת אלבקיה אלא דרהם דרה' ומא יצח פי כל דא</li>
<li>אלא נחו ג' דינאניר ואלמשרף אללאן הו פי תרוגה והו לסעה מא וצל</li>
<li>ואן תכן תוגה שי אלי אטראבלס אגעלה פי אלברקלו וגהו לכלפון</li>
<li>יביעה לך פמא אחתאג יאמולאי אדא וצל אבו עטר בן ספראוי</li>
<li>תקבץ מנה י''ו דינאר אלתי הי מן תמן מתאע אלדי כאנת לסידי</li>
<li>אלחאנאן תדפעהא לה פתעלמני פיהא פי כתאבך לאן קלבי</li>
<li>פיהא ⟦        ⟧ משגול אלא אן יצל כתאבך ואלסלאם עליך ומא</li>
<li>כאנת מן חאגה אכתב לי פיהא ותכץ עני אבי אסחק ברהון</li>
<li>באפצל סלאם ואן כתבת אלי אבו ציר תקרי עני סידי</li>
<li>אבי אסחק ברהון סלאם ואבי עלי חסון סלאם ותשתרי</li>
<li>לי דסתין ורק גיאד וקד כתבת לכלפון ישתרי לך בסט</li>
</ol>
                    
                </div>
            
                <div data-canvas="https://geniza.princeton.edu/documents/9096/iiif/canvas/2/">
                    
                    
                    
                        <h3>verso, address</h3>
                    
                        <ol>
<li>
<p>לסידי ומולאי אבי יחיי נהראי בן נסים נ''נ                  מן מחבה מרדוך בן מוסי נ''נ</p>
</li>
<li>
<p>אטאל אללה בקאה ואדאם סלאמתה וסעאדתה             אלפסטאט אן שא אללה</p>
</li>
</ol>
<p> </p>
                    
                </div>
            
        </section>
    </body>
</html>
