
<html>
    <head>
        <title>Transcription of Unknown type: T-S NS J7</title>
    </head>
    <body style="max-width: 860px; margin: auto">
        <h1>Transcription of Unknown type: T-S NS J7</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-NS-J-00007/canvas/1">
                    
                    
                    
                        <p>﻿ח70</p>
<p>מכתב מאת יחזקאל אל אחיו חלפון על משפטים וסכסוכים</p>
<p>כנראה קַלְיוּבּ, אייר, שהוא מאי 1140</p>
<p>ד60. TS NS J 7</p>
<p>חומר הכתיבה: נייר; מידותיו: 16.2 x 24.1 ס"מ.</p>
<p>יחזקאל כתב מכתב זה לאחיו חלפון השוהה באלכסנדריה. המכתב שלם, אבל אין בו כתובת. מן הסתם ידע הכותב שהשליח יביא באופן אישי את המכתב אל הנמען. חסרים אפוא שמותיהם של הכותב ושל הנמען, שהוא פונה אליו בתור אחיו. אף על פי כן קביעתו של גויטיין שיחזקאל הוא שכתב מכתב זה לחלפון ודאית על פי הכתב והתוכן. כמה מן הדברים שיחזקאל כתב עליהם כאן קשורים בבירור לתוכנם של מכתביו האחרים, במיוחד תעודה ח64, ח68, ח69.</p>
<p>בשלוש פסקאות עסק הכותב בַּמשפטים שהוא או הוא וחלפון היו בעלי דין בהם. המשפט הראשון סבב על עסקי הגבינה, והוא נזכר כבר בתעודה ח64, ח68, ח69. יחזקאל נתן אמון בנוכל, והלה נשבע לשקר. הדיינים לא הצליחו להכריע בדין, כי ה'ראש', אולי שמואל הנגיד, לא ישב עמהם. במשפט על סחורות שעוכבו ב'בית הפקידות' רצו הדיינים שיגיעו בעלי הדין לידי פשרה. בתוספת שבסוף המכתב דיווח יחזקאל על 'המשפט שלי', הקשור למכירת בית. ישבו בדין ארבעה דיינים, שנרמזו בשמותיהם או בתואריהם, והם נחלקו בדעותיהם אם יש לפסוק את ההלכה לפי שיטת רב האיי גאון או לפי שיטת הרי"ף. אחד מן הדיינים הציע ליחזקאל שחלפון ימציא תשובה שכתב הר"י אבן מיגש.</p>
<p>במכתב גם ידיעות מעניינות על סוחרים ומסחר, ובהן על הסחר בחמורים ובמשי בכפר בַּנְהַא, לרבות ידיעות על גביית המסים בידי ̇צַאמִן ומֻשִׁדّ (ראה ע"ב, שורה 8). לדברי יחזקאל, הוא נפל בפח בגלל מתן אמון יתר אף בסוחר המקורב למשפחה, אבו אלחַסַן אבן ̇כֻלַיְף, שכפר במקצת החוב שהיה לו.</p>
<p>מסתבר, שהמכתב נכתב בחודש אייר. יחזקאל הזכיר מסע לכפר בַּנְהַא בתחילת החודש ההוא וציין שיקבל כספים בחודש סיוון, שכפי הנראה טרם החל.1</p>
<ol>
<li>כתבת הדה אלאחרף אלי מולאי ואכי ומן</li>
<li>געלת פדאה עלי עגלה מן אלרסול</li>
<li>גואב כתאבה אלכרים אלואצל עלי יד</li>
<li>אבו סעד ולד אלשיך אבו עלי אבן אלכרניב</li>
<li>אללה יעלם מסרתי בעאפיתה וסלאמתה</li>
<li>לכן הדה אלאשיאה (!) אלתי תסבב עליה</li>
<li>ועלי וקטועי לא חילה וגם זה לטובה</li>
<li>אללה יעלם באנני אנא פי אלנאר מן גמיע</li>
<li>אלמוא̇צע לכן מא אעלמה פאשגל קלבה</li>
<li>[וא]נִא מ̇צלום פי צורה ̇צאלם ודלך באן</li>
<li>הדא אלגבן מא תחצל לי מנה שי וקד</li>
<li>תגרגרת מע אלנאס פי אלאחכאם פיה ומא</li>
<li>ינקטע פיה חכם ומן כנת קד עאמלתה</li>
<li>פיה בלא שהאדה אנכרני וחלף ואמור</li>
<li>מישומה כלהא וליס חכאם ינקטעו אמר</li>
<li>ולא אלרייס יתפרג יגלס ואן גלסו אלחכאם</li>
<li>וחודהם ליס יקבל מנהם ואמא אלדי פי דאר</li>
<li>אלוכיל פמא אגִבִרִ מנה אללה יעלם מן חית</li>
<li>תוגהת מן אלתגר ולא דרהם ואחד ולא</li>
<li>אלחכאם יקטעו פיה אמר ולא יכרגו ען</li>
<li>אלמצאלחה וקד קטעת מן כל מכאן וקמת</li>
<li>לאבן אלאמשאטי בסבעה עשר דינאר</li>
<li>ואכדת כטה ואשהדת עליה אלנזר</li>
<li>ופ̇צל בן בניאם ואכוה באלאסכנדריה</li>
<li>ישהד עלי כטה וקד אנפדת אלגמיע עלי</li>
<li>יד אלשיך אבי אלמכארם אבן קסאסה</li>
<li>ואעלמני מולאי באן אלשיך אבי אלחסן אבן</li>
</ol>
<p>[שוליים]</p>
<p>(1) אבן (!) כליף (2) קאל אנה לם יקב̇ץ (3) אלא תמאניה דנאניר (4) חאשאה מן דלך ודלך (5) באן אלרגל קד קב̇ץ מני (6) דינאר דראהם קדים (7) ותמאניה מסתגד (8) כמסה דראהם ותלאתה (9) דהב ואמא כבר אלחמאר (10) לקד כאן אלצואב באן (11) ינבאע4 בדינארין (12) ערי בלא עדה לאן (13) אלעדה תסוא עשרין (14) דרהם ומא כנת שריתה (15) מנהם אלא בתלתה (16) וקיראטין וכנת קד אנפדת (17) תלתה דנאניר ברסם (18) תפאותה וכסארת אלחמאר (19) אל̇צאיע ואמא עמראן (20) קאל לי מא נכסרך פיה (21) שי לאנך קד עמלת (22) מענא גמיל ואמא (23) מא קאל מולאי מן (24) כלאם מולאי אלשיך (25) אבי סעיד מכלוף (26) אליתים אלבארי עלם (27) ליס כאן קצדי אלא (28) ק̇צא חאגתה ודלך</p>
<p>[שוליים עליונים]</p>
<p>(1) אן אלי אכר אלסאעה (2) לם אתצרף פיה (3) ודלך באן לם (4) נתוגה אלי (5) בנהא אלא (6) פי מסתהל (7) אייר וכִאִן (8) אבו סעִד (9) אלחריריִ (10) מעי</p>
<p>[ע"ב]</p>
<p>1 וליס אללה עאלם קדר אבו סעד אלמדכור</p>
<ol>
<li>ועלי אנה ̇צאמן קדר יטלע באלחריר</li>
<li>אלדי ללשיך אבי זכרי אלכהן והדא</li>
<li>אלחריר לאן לה פי אלואגב שריך</li>
<li>̇צאמן אלקאהרה וליס יקדר יכרג אלי</li>
<li>ענדי פי כל וקת יאכד חריר אלא</li>
<li>סרקה ולולא אנא מא קדר עלי דלך</li>
<li>ואי̇צא ̇צמאן אלצנאעה ואלמשדّ</li>
<li>ליס ימכנוה מן רטל ואחד מן גהה</li>
<li>אלעמאלה ויקאל לה הדא מא הו לך ואלחמס</li>
<li>ואלחמס (!) הרבה ודלך ענד וצולנא אנא</li>
<li>אלי קליוב וחדי ולחקני אבו סעד וכאן</li>
<li>מעה אבו אלחסן אלאסמר אלמערוף</li>
<li>באבן בתינה ונִזִלת אלחריר בח̇צרתהם</li>
<li>ואח̇צרת אלמיזאן [ו]וזנוה נקץ ען</li>
<li>אלכמייّה רטלין וחסבו חסאבה</li>
<li>וקע בכמסה עשר ונצף אלעשרה</li>
</ol>
<p>[שוליים]</p>
<p>(1) קאל אבו סעד (2) הדא ליס יסוא לי אלא (3) ארבעה עשר אלעשרה (4) ופיה שי יסוא תלאת (5) עשר אלעשרה לאנני (6) אריד ארפע עליה (7) דינאר וכסר עמאלה (8) ו̇צמאן ואגב וכררת (9) אללה עאלם אלכטאב (10) עדה טרק וליס (11) יכר̇ג ען כלמתה (12) ויקול ליס (13) ארידה</p>
                    
                        <h3>Lower Margin</h3>
                    
                        <ol>
<li>חין אדן אכדתה אנא חשמה</li>
<li>ובעד דלך לו אכדה אנעאק</li>
<li>ענדה לאן אל̇צמאן קד כרג מנה</li>
<li>וחרירהם כלה מעאק והו ואכוה</li>
<li>פי חאל מקארב ואנא אן שא אללה</li>
<li>אגברה פי סיון ואוצלה לה עלי</li>
<li>אלכמאל ושלום וקד קב̇צת מן אלרסול</li>
<li>ער̇ציין ופוטה ויכון למולאי טול</li>
<li>אלעמר תופי אבי נצר אבן אלמנקאר</li>
<li>ואמא חאל חכמי אנא ח̇צרת וחכמו</li>
<li>עלי ראי רבנו האיי ותקדמו בביע</li>
<li>אלדאר ואמהלת שהר ורגעו ען דלך</li>
<li>ולם יבקא עלי הדא אלראי אלא ̇ר נתן</li>
<li>ואלרב ואלשיך אבו אלפרג אלדיין ואלחבר</li>
<li>אבו סהל עלי ראי רבי יצחק ורגע</li>
<li>אלחכם וקף ואלרב יקול לו אנפד אכוך</li>
<li>אלפתוא אלדי ללרב רבנו יוסף</li>
<li>שדִת מנא כתיר ושלום</li>
</ol>
                    
                </div>
            
        </section>
    </body>
</html>
