
<html>
    <head>
        <title>Transcription of Letter: T-S 12.285</title>
    </head>
    <body style="max-width: 860px; margin: auto">
        <h1>Transcription of Letter: T-S 12.285</h1>

        <p>S. D. Goitein, Mordechai Akiva Friedman and Amir Ashur, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4 B.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00285/canvas/1">
                    
                    
                    
                        <ol>
<li>מע̇צמה אלמ̇גל לה אעזה אללה תע[אלי אסחק אבן ברוך]</li>
<li>יא עמאדי אלאע̇צם וסנדי אלאכרם ומלאכי אלאקדם ועתִ[אדי אלאתם]</li>
<li>וטודי אלאשם ונעמה אללה ענדי אלאסני אלאתם אלעזיזִ [עליי חרס אללה]</li>
<li>קדרה ומכאנה כתבת דאם עזך בעד אן וצל אלי כתאב[ך ... פפרחת]</li>
<li>בה ובך ווקפת עלי ̇גמיע מא דכרתה ומא תריד עלמה מן אכבאר</li>
<li>תלמסאן פמא ̇גא אחד מן אצחאבנא ולא וצל אלי שי מן וקת אן וצלת</li>
<li>אל̇ק אלדי כאן כאתבתך באמרהא וכאן וצל אלי כתאבך וו̇גהתה להם מע</li>
<li>אלדי כאן וצלת מעה אל̇ק ווצל אלי אי̇צא אל כתאב אל תאני נו̇גה אליהם</li>
<li>אן שא אללה וקד תקדם כתאבי אליך בוצול אלמרכבין ואל ואחד מא</li>
<li>כאן פיה יהודי ואל תאני כאן פיה אבו אלברכאת אבן חארת ותאני</li>
<li>יעקב אבן גנון מן אהל תלמסן יבאעו אל לך בעשרין ואל פלפל ̇י̇ח</li>
<li>אל בקם ̇כ̇ב אל נשאדר ̇ג ארטאל ורבע במתקאל אל זבדה מתקאל ו̇תומן</li>
<li>אל לובאן מן סבעה ארטאל ונצף במתקאל אלי ̇ה במתקאל ומא תריד</li>
<li>עלמה מן סילאע אלאכר אליום יסוא אל כז אל טיב עשרה מתאקיל</li>
<li>גיר רבע אל וזנה וכז אל ספר מן ̇ט ורבע אלי ̇ט ונצף ואל כזא̇ג</li>
<li>אל טיב אל מקשור קליל באיע יסוא סבעה מתאקיל ונצף אלי</li>
<li>סבעה ואלמתסוט מן סתה טאלע ואל כשן מן ̇ה אלי חול דלך</li>
<li>וטפול מא יטלבו אל טיב והו עאד קליל ונעלמך אן אלכזא̇ג</li>
<li>אלדי כאן אשתרית לך הו עשרה וזנאת ורטל ונצף שראה</li>
<li>כמסין מתקאל ונצף ותומן ואעלמתך אן קב̇ץ אבו יעקב עשרין</li>
<li>מתקאל ונצף וכאן באע אל גלאם פי אל מריה ותום אן ר̇גע</li>
<li>עליה וכאן קד אנתשב לה אל חריר</li>
</ol>
                    
                        <h3>Recto, Right Margin</h3>
                    
                        <ol>
<li>אלדי כאן אקאם ענד אלצבאג וכאן עול עלי תמן אל גלאם ללבִקאִיִ[ה]</li>
<li>עלי אלחריר פלמא לם ינבאע אלגלאם פקאל לי אן נסלפה [עשר]ה</li>
<li>מתאקיל פקלת לה לא אן מא אמרני אל ר̇גל אן נסלף מן מתאעה</li>
<li>לאחד שי פקאל אן לו כאן חא̇צר אלא ואסלפני כל מא נחתא̇ג ואן</li>
<li>יום וצולי נו̇גהא פלמא ראיתה נשב אכדת מנה רהן ואסלפתה עשרה</li>
<li>מתאקיל וכאן אעלמתך אן ו̇גהת סתין מתקאל וו̇גהת צוחבה הדא אל כתאב</li>
<li>עשרין מתקאל בקו7 מן אלמיאה מתקאל עשרון מתקאל נו̇גהא פי</li>
<li>אתר הדא אל כתאב אן כאן נו̇גהא ̇גומלה לולא כופי מן אמור אל</li>
<li>טריק ואשתרית בעד אל עשרה וזנאת וזנתין ב̇י̇ב מתקאל ודפעת</li>
<li>אלי אִסחק אל כהן מתקאלין כמא דכרת ואקרא עלי עמאדי אלאעלי</li>
</ol>
                    
                        <h3>Recto, Top Margin</h3>
                    
                        <ol>
<li>מן אפ̇צל סלאמי ואטיבה ואזכאה בחסב שוקי אלי לקאה קרב אללה דלך</li>
<li>עלי כיר ואל סלם אל מרדד עלי עמאדי אל אעלי ורחמה אללה</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00285/canvas/2">
                    
                    
                    
                        <h3>Verso, address</h3>
                    
                        <ol>
<li>ח̇צרה אל שיך אל ̇גליל אל פא̇צל אל אציל אבו מ̇גלה אל מסת̇צהר בה אסחק אבן ברוך ̇נ̇ע</li>
<li>סעיד אל לוי בן כבוד ̇ר נתנאל מצרי ̇ת̇נ̇צ̇ב̇ה אליִ8 אל יוסאנה חמאהא אללה</li>
<li>אטאל אללה בקאה ואדאם סלאמתה</li>
</ol>
                    
                </div>
            
        </section>
    </body>
</html>
