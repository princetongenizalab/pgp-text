recto

הגיע מכתבך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך,
ממש היום, שהוא יום א' ו' בשבט; וקראתיו ושמחתי להיוודע את דבר שלומך,
יתמידו לך אלוהים. כתבת שהגיע אליך מכתבי וכי כתבתי לך בו שהטלתי על ר' פצל בן
.... (לא ?) עשיתי זאת. אני מחכה לסחורה שתגיע באלה הימים, ברצון האל. כתבת ....
שהאדון אבו אסחק מחכה לי זה זמן רב; והלוא הדבר ידוע לי, ואני מצטער על זאת יותר
משהוא מצטער, כי אני יודע שהוא אכן מתגעגע לבנו, ואולם אין לי שום אפשרות אחרת, כי לולא הייתי עסוק,
לא הייתי מתאחר; אלא שמכרתי קצת סחורה, (והתשלום) עד חג המוסלמים, סכום של חמישים דינרים בקירוב, ואני אקבלם
ביום ב' ואעלה, כי לא תישאר לי עבודה ; אשר ללאד'קי, שלחתי אותו אליו ב'כיטיה',
יחכה אפוא שיגיע, ברצון האל. ואשר לאדון אבו אסחק, כתבת ששלח לי מכתב, אבל לא ראיתי
מכתב ממנו ; אשר לצעיפים, לא קיבלתי ידיעה .... ואותם צמחי רפואה
שבה אינם שווים ולא כלום .... אם אראה משהו (לקנות)
אמכור אותם, אם לא, אשאיר אותם אצל האדון אבו אסחק בן האלכסנדרוני.
התמורה בעד הק' אשר .... היא אצלי, אביא אותה אתי, ברצון האל; אני שולח לך את מיטב 
דרישות השלום ולכל הנתונים להשגחתך דרישות שלום ולרבותי גיסיך, ייתן להם אלוהים חיים,
מיטב דרישות השלום, ולכל הנתונים להשגחתך; ומסור בשמי לאדון אבו אסחק
אברהם בן התלמיד את מיטב דרישות השלום, ושלום. 

verso
לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את גדולתו ואת עזרתו לו; המודה לו עזרה בן הלל; יגיע, ברצון האל. 
 