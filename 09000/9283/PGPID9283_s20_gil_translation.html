
<html>
    <head>
        <title>Hebrew Translation of Letter: T-S Ar.18(1).49</title>
    </head>
    <body style="max-width: 860px; margin: auto">
        <h1>Hebrew Translation of Letter: T-S Ar.18(1).49</h1>

        <p>Moshe Gil, <em>In the Kingdom of Ishmael‎</em> (in Hebrew) (Tel Aviv: Tel Aviv University, 1997), vol. 4.</p>

        
        <section lang="he" dir="rtl">
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00049/canvas/1">
                    
                    
                    
                        <h3>recto</h3>
                    
                        <ol>
<li>הגיע מכתבך, אדוני ורבי, ייתן לך אלוהים אריכות ימים ויתמיד את גדולתך ואת עזרתו לך ואת אושרך ואת שלומך ואת חסדיו לך,</li>
<li>ממש היום, שהוא יום א' ו' בשבט; וקראתיו ושמחתי להיוודע את דבר שלומך,</li>
<li>יתמידו לך אלוהים. כתבת שהגיע אליך מכתבי וכי כתבתי לך בו שהטלתי על ר' פצל בן</li>
<li>.... (לא ?) עשיתי זאת. אני מחכה לסחורה שתגיע באלה הימים, ברצון האל. כתבת ....</li>
<li>שהאדון אבו אסחק מחכה לי זה זמן רב; והלוא הדבר ידוע לי, ואני מצטער על זאת יותר</li>
<li>משהוא מצטער, כי אני יודע שהוא אכן מתגעגע לבנו, ואולם אין לי שום אפשרות אחרת, כי לולא הייתי עסוק,</li>
<li>לא הייתי מתאחר; אלא שמכרתי קצת סחורה, (והתשלום) עד חג המוסלמים, סכום של חמישים דינרים בקירוב, ואני אקבלם</li>
<li>ביום ב' ואעלה, כי לא תישאר לי עבודה ; אשר ללאד'קי, שלחתי אותו אליו ב'כיטיה',</li>
<li>יחכה אפוא שיגיע, ברצון האל. ואשר לאדון אבו אסחק, כתבת ששלח לי מכתב, אבל לא ראיתי</li>
<li>מכתב ממנו ; אשר לצעיפים, לא קיבלתי ידיעה .... ואותם צמחי רפואה</li>
<li>שבה אינם שווים ולא כלום .... אם אראה משהו (לקנות)</li>
<li>אמכור אותם, אם לא, אשאיר אותם אצל האדון אבו אסחק בן האלכסנדרוני.</li>
<li>התמורה בעד הק' אשר .... היא אצלי, אביא אותה אתי, ברצון האל; אני שולח לך את מיטב </li>
<li>דרישות השלום ולכל הנתונים להשגחתך דרישות שלום ולרבותי גיסיך, ייתן להם אלוהים חיים,</li>
<li>מיטב דרישות השלום, ולכל הנתונים להשגחתך; ומסור בשמי לאדון אבו אסחק</li>
<li>אברהם בן התלמיד את מיטב דרישות השלום, ושלום. </li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-AR-00018-00001-00049/canvas/2">
                    
                    
                    
                        <h3>verso</h3>
                    
                        <p>לאדוני ורבי אבו יחיא נהוראי בן נסים נ"נ, ייתן לו אלוהים אריכות ימים ויתמיד את גדולתו ואת עזרתו לו; המודה לו עזרה בן הלל; יגיע, ברצון האל. </p>
<p> </p>
                    
                </div>
            
        </section>
    </body>
</html>
