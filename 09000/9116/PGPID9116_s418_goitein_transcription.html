
<html>
    <head>
        <title>Transcription of Letter: T-S 13J15.16 + T-S 13J15.20</title>
    </head>
    <body style="max-width: 860px; margin: auto">
        <h1>Transcription of Letter: T-S 13J15.16 + T-S 13J15.20</h1>

        <p>S. D. Goitein, <a href="https://www.jstor.org/stable/23586153">"The Last Phase of Rabbi Yehuda Hallevi's Life in the Light of the Geniza Papers‎"</a> (in Hebrew), <em>Tarbiz / תרביץ‎</em> 24 (Jerusalem: Mandel Institute for Jewish Studies / המכון למדעי היהדות ע"ש מנדל, 1954), 21–119.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00015-00016/canvas/1">
                    
                    
                    
                        <ol>
<li>וקד כאן למא</li>
<li>וצלו קום מן אצחאבנא פי מרכב אלקאיד ואכברו</li>
<li>באן רבנו יהודה הלוי יצל פי מרכב אלגדיד אלדי ללסלטאן</li>
<li>עלי אנני אכתב אערפהא</li>
<li>כפת אזעגהא ולם נזל מנתצרין וצולה ואנא</li>
<li>אחד אלנאס קד טאר עקלי ואבתהל אללה עז וגל פי</li>
<li>אלסלאמה ובלוגהא מא אמלת [גמי]ע אלאיאם אלי (חסר: אן)</li>
<li>תפצל אללה בוצול אלמרכב יום אלאחד אלראבע ועשרין</li>
<li>אלול ונזל מנצור אבו פרוג ולם ינזל פי הדא</li>
<li>אליום והו יום אלאחד אלראבע ועשרין מן אלול</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00016/canvas/2">
                    
                    
                    
                        <h3>margin on page 20</h3>
                    
                        <ol>
<li>והו יום (אכתב ה)דה אלאחרף ובאדרת</li>
<li>בהדה אלאחרף אעלמהא בדאלך ו</li>
</ol>
<ol>
<li>( " " ) וקד עלם אלבארי והו ידע (!) תעלומות</li>
<li>( " " ) כיף כתבת הדה אלאחרף ואנא</li>
<li>( " " ) שהד אללה מנתפך</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00015-00020/canvas/1">
                    
                    
                    
                        <h3>The back page of the letter (starts on page 20 b)</h3>
                    
                        <ol>
<li>ועיני באנחס חאל לא אבצר</li>
</ol>
                    
                        <h3>(The continuation is not given here)Document B: TS 13 J19, fol. 13</h3>
                    
                        <ol>
<li>ינפד מולאי אלגואב סרעה</li>
<li>בוצולה סאלם אלי אלתגר</li>
<li>אלמחרוס ומתי יכון אנפצאלה</li>
<li>עלי אלתוגה מנה לעסאה אקדר</li>
<li>אתוגה ללקאה ואסאל מולאי</li>
<li>אלאך יעסה (!) כחכמתו פי אלניאבה עני פי כדמה</li>
<li>מולאי השר וכו'...ויעלמה</li>
<li>באנני אסתקצר</li>
<li>לסאני ען מכאתבה מתלה</li>
<li>ואנני</li>
<li>כנת מעול עלי אלמתול</li>
<li>בין ידיה ולקאה וכדמתה</li>
<li>ואנא מעול עלי דלך</li>
<li>כל וקת</li>
<li>ואסבאב אלזמאן כמא תעלם</li>
<li>תקטעני ען דלך ועבדך</li>
<li>מכארם וגמיע אכותה יכדמו מולאי אלאך</li>
<li>באלסלאם ויקבלו קדמיה</li>
</ol>
                    
                        <h3>Document C: TS 10 J24, fol. 4</h3>
                    
                        <p>בשמ רחמ</p>
<ol>
<li>לו דהבת אצף לחצרה מולאי אלשיך אלאגל אלסייד אלנביל...</li>
</ol>
<ol>
<li>מא ענדי מן אלשוק ואלתוק אליהא ואלארתיאח נחוהא ואלאסף</li>
<li>עלי אלפאית מן משאהדתהא לאטלת ואסהבת וכנת מע</li>
<li>דלך מקצרא אללה ימן באלאגתמאע בהא קריבא אן שא</li>
<li>אללה מא כאן סבב תאכר כתבי ענהא אלא מא</li>
<li>כנת עליה מן שגל אלספר ולמא אנתגז דלך וגעת</li>
<li>פי אלמרץ אנא וכל מן חותה אלדאר מן נאטק</li>
<li>ולי ארבעין יומא מא כרגת ליכן אלחאל בחמד</li>
<li>אללה צאלח וארגו מן פצל אלה אלתמאם באלאחסאן</li>
<li>וכאן כתאבהא אלכרים וצל בתסלים אלשיך אבו עמר</li>
<li>בן אלבגדאדי אללפאת אלחריר ולם יתסלם אלי אלאן</li>
<li>שי ומא ענדי מן יחמלהם אליה לאן אכי אבו עמר</li>
<li>מן יום וצולה מן מצר וגע פי אלמרץ ומא ענדי</li>
<li>מן יקצי לי חאגה לאן אלשיך אבו אלנגם וולדה מרצי</li>
<li>אסאל אללה חמיד אלעאקבה וכדלך אלקליל אללולו</li>
<li>אנא אגעלה איצא ענד אלשיך אבו עמר</li>
</ol>
                    
                        <h3>margin</h3>
                    
                        <ol>
<li>ואמא אלעמאמה</li>
<li>ואלתוב אלדי קלת לרבנו יהודה זצ"ל פאלדי קיל</li>
<li>לחצרתה ליס בצחיה ודאך</li>
<li>אן למא וצלת אלכתב מע</li>
<li>אלפיג מן אלאנדלס חמלתהא</li>
<li>אלי אלמרכב כאן פיהא כתאב</li>
<li>מן יהודה בן עזרא ידכר לה</li>
<li>פיה אן מא לה בקא ואנה</li>
<li>מעול עלי אלמגי פדפע לי</li>
<li>עמאמה וקאל לי אן וצל</li>
<li>יהודה פי הדה אלסנה</li>
<li>אדפעהא לה ליבעהא (!)</li>
<li>ויתוצל בהא אלי ענדי</li>
<li>וכתב לה רקעה והי ענדי</li>
<li>תתצמן אן לא יטלע אלי</li>
<li>מצר ולא כרג ען</li>
<li>רא(יה)</li>
</ol>
                    
                        <h3>back of page</h3>
                    
                        <p>עונך</p>
<ol>
<li>תם קאל לי אן לם יגי פי הדה אלסנה פאבקיהא אלי אן יצלך</li>
<li>כתאבי בביעהא ובשרי חויגאת אן ארידהא בתמנהא</li>
<li>כיף אודעהא אנא ללשיך אבי אלמעאלי הא הי פי ביתי</li>
<li>תחת חוטה אלשיך אבו אלנגם אלחמוי אן וצל אלצבי אכדהא</li>
<li>ואן לם ואלא (!) תבקא אלי אן יצל מסתחקהא יתסלמהא הדא</li>
<li>אלדי כאן ואמא גיר דלך פאן וצל אלמרכב אלמהדוי</li>
<li>ופיה אבן אכת אברהים בן מקלה מן אלמריה ען עהד ז</li>
<li>אשהר אחכי אן רבנו יוסף בן אלשאמי תופא פי ניסן</li>
<li>ואן רבנו יוסף בן מגש תופא פי סיון אבצר כיף</li>
<li>עדמו האולאי אלג אלפצלא פי ה אשהר אללה ינסי</li>
<li>פי אגל חצרתה אלסאמיה מכצוצה מכדומה באפצל</li>
<li>בו סלאם ואכרם תחיה יתנעם בבסט אלעדר ען</li>
<li>אלתקציר פקד עלם אללה כיף כתבת הדין אלחרפין</li>
<li>ולו תקוית קליל למא גלסת פי אלבלד סאעה ואחדה</li>
</ol>
<p>וחסבי אללה ונעם אלוכיל יא כסלו</p>
                    
                        <h3>Document D: TS 13 J 14, fol. 1</h3>
                    
                        <ol>
<li>עונך יא רב</li>
<li>והו אן וגד אלסביל אלי כתב כתאב לסידנא אלנגיד פאנא</li>
<li>אנפדה אליהא אן שא אללה פי יומי הדא וצל פיג מן אלמריה</li>
<li>פמצית אליה ווגדת מעה כתאבין לרבנו יהודה וכתאב</li>
<li>למ יצחק וכתאב לחצרתה פדפעת לה דראהם ואכדתהם</li>
<li>ואוצלת לרבנו יהודה כתבה ואנפדת טי הדא אלכתאב</li>
<li>כתאב חצרתה וכתאב מ יצחק פתנעם באיצאלה אליה</li>
<li>בעד אכצאצה עני באפצל אלסלאם אלגזיל ואעלאמה</li>
<li>מא אנא עליה מן אלשוק ואלתוק אליהא ואלאסף עלי אלפאית</li>
<li>מן משאהדתהא ואמא גיר דלך פאן כתאב אלשיך אלאגל אבו</li>
<li>אסחק וצל אלי ידכר אנה קבץ מן חצרתה עשרה דנא' אלא</li>
<li>קיראטין ען אלפצה לא עדמת אנעאמהא ולא כלות מנהא</li>
<li>ואמא גיר דלך פאן מא טרא עלי אחד מא טרא עלי רבנו</li>
<li>יהודה מן דאך אלכלב אלפושע בן אלבצרי ודאך אנה רפע</li>
<li>רקעה לצאחב כבר והו יקול לה אן הנא אנסאן יהודי אנפד</li>
<li>לי אכי מעה תלאתין דינא' ואנה מסאפר אלי שאם וקאל</li>
<li>מא ידפעהא לי חתי אסיר אלי אלשאם (!) חתי ירדני יהודי</li>
<li>ואנא רגל מומן מסלם פאחצרה צאחב אלכבר פלמא</li>
<li>ראה וכאן מעה אלדיאן וערפה בה ובמנזלתה פקאל ארתפעו</li>
<li>אלי אלשרע פרגע וקף פיה אלי אלאמיר פאחצרה לה</li>
<li>פלמא ראה קאל ארתפעו אלי אלשרע פחמלה אלי אלקאצי</li>
</ol>
                    
                        <h3>margin</h3>
                    
                        <ol>
<li>פאדעי עליה בתלאתין דינא' פלמא אנכר רבנו יהודה לזמה אלימין וכאן</li>
</ol>
<p>יתגאגא</p>
<ol>
<li>עליה פי אלטרקאת ויתגאשא פלו לם יכן רבנו יהודה כביר פי אלבלד מערוף</li>
<li>לכאן אלמסלמין יאכלוה ליכנה כאן לה שבח וטלב אלמסלמין יקתלו אלפושע</li>
<li>תם חלף לה רבנו יהודה וואצפה ומא מנענא אן נצאלח ענה בשי אן ידפע</li>
<li>לה אלא כפנא מן תהמה אלישמעאלים לרבנו יהודה תם בעד יומין רפע</li>
<li>סלימאן בן יוסף רפיקה אלי אלקאצי ואדעי עליה באלדנא' פלזם אלאכר אלימין</li>
<li>פמא אמכנה אן יחלף לאן כאן שי תחת ידה פתוסט אלנאס בינהם עלי שי</li>
<li>וואצפה ולקד עגבת מן חצרתה כיף יכון ואחד קד ערף נחסה ווקפאתה</li>
<li>מע אלנאס פי דמיאט וגירהא וגאו קום קלילין אלעקל יבלו קום גרבא</li>
<li>בהדא אלכניף ולא כנת תמנעהם מן דלך חתי חצל הדא אלקלקול</li>
<li>אללה לא יחסן גזא למן כאן אלסבב פי דלך חצרתה אלסאמיה מכדומה</li>
<li>באפצל סלאם (!) ואתמה ואנעמה וחצרה מולאי אלשיך אלאגל אבו עלי</li>
<li>מכדומה באפצל אלסלאם ומואלי אשבאלה מכדומין באפצל אלסלאם</li>
<li>אלגזיל ואלשיך אלאגל אבו אסחק יכדם חצרתה באפצל אלסלאם ואלשיך אבו</li>
<li>אלנגם ואלשיך אבו מוסי יכדמאהא באפצל אלסלאם ואכוה עבדהא יכדמאהא (!)</li>
</ol>
<p>באפצל אלסלאם</p>
                    
                        <h3>back of page</h3>
                    
                        <ol>
<li>וגמיע אלאצדקא יכדמוהא באפצל אלסלאם וכדם חצרתה לא יכליני</li>
<li>מנהא וקד אבעת אלגראב בסתה ועשרין דרהמא אלא רבע ואל</li>
<li>שלוניה אלואחדה בכמסה ונצף ואלשלוניה אלאכרי אכדהא רבנו</li>
<li>יהודה ואערץ עלי אלתמן פקלת לה הי לפלאן פקאל לא אבד (!) מן</li>
<li>אכד אלתמן פמא פעלת וגא אלשיך סלימאן יטלב אלכישה אלדי</li>
<li>פיהא אלחריר ואבלאני עליהא באלבלא פקלת לה אשתרי כישא עוצהא</li>
<li>ואנא אזן אלתמן לאנני מא אפתחהא פאשתרי כישה בארבעה</li>
<li>ונצף וזנתהא לה ואיצא וזנת ען כתאבך אלדי כאן מע אלפיג דרהם ונצף</li>
<li>ואמא רבנו יהודה אן אנחדרת בעד אלמועד מא תגדה לאנה פי</li>
<li>אלמרכב לו דאר אלריח אלסאעה אלי אלגרב אקלע אללה יכתב סלאמתה</li>
<li>ואנא מהני לחצרתה בהדא אלעיד אלקאדם אללה תע יבלגה לשנים וכו' (ees</li>
</ol>
<p>the Hebrew translation)</p>
<ol>
<li>אשתהי מן חצרתה</li>
<li>אעלאמי בוצול הדה אלכתב לאסכן אלי דלך ואיצאל כתאב אלשיך אלאגל</li>
<li>אבי אסחק אלנאיב אליה סרעה פעלת מנעמה</li>
</ol>
<p>וחסבי אללה ונעם אלוכיל ג סיון</p>
                    
                </div>
            
        </section>
    </body>
</html>
