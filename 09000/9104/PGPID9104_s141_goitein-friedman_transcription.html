
<html>
    <head>
        <title>Transcription of Letter: T-S 8J18.2</title>
    </head>
    <body style="max-width: 860px; margin: auto">
        <h1>Transcription of Letter: T-S 8J18.2</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00008-J-00018-00002/canvas/1">
                    
                    
                    
                        <ol>
<li>יא מולאי וסידי ואעלי עדדי ודכירתי לאבדי בעד כתב אלכתאב</li>
<li>אתפקת חסבה וארדת תכמילהא עלי ידך ודלך אמר רסאלה</li>
<li>וצלת מן אלדיין אלאגל רבי אלעזר בן אלקצבי מן מצר ארסלהא אלי</li>
<li>אכיה אלי אליסאנה וקד סלמנאהא אלי ללרייס (!) סידהם בן יק̇צאן</li>
<li>רייס מרכב אלסלטאן אלדי מעה אבן עבד אלכאפי פי ריאסה</li>
<li>אלמרכב ואוצינא אן יסלמהא פי אלמריה אמא ל̇ר יצחק בן</li>
<li>ברוך בחסב שהרתה ואמא לח̇צרתך או ל̇ר אברהם</li>
<li>בן מניניו החכם האדיר ̇ש̇צ מן כאן מנכם חא̇צר פי</li>
<li>אלבלד כאנת אלמתובה עלי ידה והו משכור מאגור</li>
<li>פי תסלים אלרסאלה וקב̇צהא מן אלרייס אלמדכור</li>
<li>ואלאהתבאל בהא אלי אן תצל אלי אליסאנה אלי יד צאחבהא</li>
</ol>
                    
                        <h3>Right Margin</h3>
                    
                        <ol>
<li>ויצל כתאב אכיה מן אליסאנה בקב̇ץ דלך ותנעם בארסאלה</li>
<li>ושלום אדוני ובבת עיני יגדל נצח סלה</li>
<li>כתב עלי אלסאחל פעדרא</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00008-J-00018-00002/canvas/2">
                    
                    
                    
                        <h3>Verso</h3>
                    
                        <ol>
<li>ואלרסאלה נצפיה בגדאדי וכריטה לטיפה קרנפל אלוזן באל̇צרף</li>
<li>באלרטלוזן אלמצרי ̇ת̇ל דרהם באלסנ̇ג אלמצריה תנעם בקב̇צה</li>
<li>תקב̇ץ מן אלרייס דלך ובידה רקעתין תדכרה אלואחד עבראני</li>
<li>ואלאכרי ערבי תקב̇ץ מנה אלגמיע מאנא מנעמא</li>
<li>ושלום יקרו יגדל נצח סלה</li>
</ol>
                    
                        <h3>Verso, upside down - address, right column</h3>
                    
                        <ol>
<li>ח̇צרה מולאי וסידי וסנדי כ̅גק מרי ו̇ר יוסף החכם הגדול המופלא&nbsp;</li>
<li>מולאי וסידי אלחכים אלאגל הידוע אבן אלכאזן אלחכים בסוק אלמריה&nbsp;</li>
</ol>
                    
                        <h3>Verso, upside down - address, left column</h3>
                    
                        <ol>
<li>שאכר איאדיה</li>
<li>ונאשר פ̇צלה</li>
<li>חלפון הלוי</li>
</ol>
                    
                </div>
            
        </section>
    </body>
</html>
