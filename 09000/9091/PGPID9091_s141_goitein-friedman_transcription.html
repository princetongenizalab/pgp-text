
<html>
    <head>
        <title>Transcription of Letter: T-S 10J15.2</title>
    </head>
    <body style="max-width: 860px; margin: auto">
        <h1>Transcription of Letter: T-S 10J15.2</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00015-00002/canvas/1">
                    
                    
                    
                        <ol>
<li>אלחכם אלאגל אלרייס אלאכמל ̇ר חלפון אטאל אללה בקאה נאשר מעאליה אלשיק אליה אבן מהא̇גר</li>
<li>יאמולאי וסידי ועמאדי וסנדי ומן אטאל אללה בקאה ווצל ג'בטתה</li>
<li>וסנאה ורדני אדאם אללה רפעתך כתאבך אלכרים עלי ידיّ אלחבר</li>
<li>אל̇גליל ̇מ יצחק ב̇ר עובדיה אעזה אללה פי אן ינדפע אליה אלשי</li>
<li>אלדי כאן לך ענד אלחבר אל̇גליל אלפא̇צל ̇מ אברהם אלקלעי סידי ועמאדי</li>
<li>אעזה אללה וקד דפע אליה בח̇צרתי אחד עשר מתקאלא טריה</li>
<li>וברית ̇דמתה ענהא בוצולהא אלי אלמדכור חסבמא חדדתה</li>
<li>פי כתאבך אלכרים אלואצל אליّ וִאליה ומא או̇גב תא̇כרהא ה̇דה</li>
<li>אלמדידה אלא כוני בלבלה חרסהא אללה אד כאן אִל̇מ אברהם</li>
<li>אלמדכור עלי ידיّ בע̇צהא ופִדלך או̇גב תוקפהא אלי הדא</li>
<li>אלחין ואללה יעין עלי ילזם ויתעין מן חקך ותופיה קסטך</li>
<li>ברחמתה ולא ̇גדיד ענדי אעלמך בה ג'יר מא ית̇גדד עליّ</li>
<li>מע אלאחיאן מן אלשוק אלע̇טים אליך ואלתוק נחוך מע ת̇כייל</li>
<li>̇גלאלתך ופ̇צאילך ואללה יבקיך ויקיך ויכִפִי אלמחאדיר ען נואחיך</li>
</ol>
                    
                        <h3>Recto - Right margin</h3>
                    
                        <ol>
<li>&nbsp;̇גאריה עלי מעהוד פ̇צל אללה תעלי קבלי א̇גרא אללה ̇גמיע</li>
<li>אמורך עלי אכתיארך בלטפה ו̇גמיל צנעה ואלסלם</li>
<li>אל̇גזיל אלחפיל עלי מולאי וסידי ורחמת אללה תעאלי</li>
<li>וברכאתה לדיה תתואלי</li>
</ol>
                    
                        <h3>Recto - Left margin</h3>
                    
                        <p>במנה וימנה וחאלי אלתי אנעמתَ באסתטלאעהא</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00010-J-00015-00002/canvas/2">
                    
                    
                    
                        <h3>Verso</h3>
                    
                        <p>ר חלפון הלוי ב̇ר נתנאל הלוי אעזה אללה תעלי</p>
                    
                </div>
            
        </section>
    </body>
</html>
