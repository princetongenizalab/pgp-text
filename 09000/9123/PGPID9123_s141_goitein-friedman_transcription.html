
<html>
    <head>
        <title>Transcription of Letter: T-S 13J14.1</title>
    </head>
    <body style="max-width: 860px; margin: auto">
        <h1>Transcription of Letter: T-S 13J14.1</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00014-00001/canvas/1">
                    
                    
                    
                        <p>1 עונך יארב1</p>
<p>2 והו אן וגד אלסביל אלי כתב כתאב לסידנא אלנגיד פאנא</p>
<p>3 אנפדה אליהא אן שא אללה ופי2 יומי הדא וצל פי̇ג מן אלמריה</p>
<p>4 פמצית אליה ווגדת מעה כתאבין לרבנו יהודה וכתאב</p>
<p>5 ל̇מ יצחק וכתאב לחצרתה פדפעת לה דרא' ואכדתהם</p>
<p>6 ואוצלת לרבנו יהודה כתבה ואנפדת טי הדא אלכתאב</p>
<p>7 כתאב חצרתה וכתאב ̇מ יצחק פתנעם באיצאלה אליה</p>
<p>8 בעד אכצאצה עני באפצל אלסלאם אלגזיל ואעלאמה3</p>
<p>9 מא אנא עליה מן אלשוק ואלתוק אליהא ואלאסף עלי אלפאית</p>
<ol>
<li>מן משאהדתהא ואמא גיר דלך פאן כתאב אלשיך אלאגל אבו</li>
</ol>
<p>11 אסחק וצל אלי ידכר אנה קבץ מן חצרתה עשרה דנא' אלא</p>
<ol>
<li>קיראטין ען אלפצה לא עדמת אנעאמהא ולא כלות מנהא</li>
</ol>
<p>13 ואמא גיר דלך פאן מא טרא עלי אחד מא טרא עלי רבנו</p>
<p>14 יהודה מן דאך אלכלב אלפושע בן אלבצרי ודאך אנה רפע</p>
<ol>
<li>רקעה לצאחב כבר והו יקול לה אן הנא אנסאן יהודי אנפד</li>
<li>לי אכי מעה תלאתין דינא' ואנה מסאפר אלי אלשאם וקאל</li>
</ol>
<p>17 מא ידפעהא לי חתי אסיר אלי אלשאם חתי ירדני יהודי</p>
<p>18 ואנא רגל מומן מסלם פאח̇צרה צאחב אלכבר פלמא</p>
<p>19 ראה וכאן מעה אלדיאן וערפה בה ובמנזלתה פקאל ארתפעו</p>
<p>20 אלי אלשרע פרגע וקף פיה אלי אלאמיר פאחצרה לה</p>
<p>21 פלמא ראה קאל5 ארתפעו אלי אלשרע פחמלה אלי אלקא̇צי</p>
                    
                        <h3>Page 2</h3>
                    
                        <p>1 פאדעי עליה בתלתין דינא' פלמא אנכר רבנו יהודה לזמה אלימין וכאן יתגאגא</p>
<p>2 עליה פי אלטרקאת ויתגאשא פלולם6 יכן רבנו יהודה כביר פי אלבלד מערוף</p>
<ol>
<li>לכאן אלמסלמין יאכלוה ליכנה כאן לה שבח וטלב אלמסלמין יקתלו אלפושע</li>
<li>תם חלף רבנו יהודה וואצפה ומא מנענא אן נצאלח ענה בשי אן ידפע</li>
<li>לה אלא כפנא מן תהמה אלישמעאלים לרבנו יהודה תם בעד יומין רפע</li>
<li>סלימאן בן יוסף רפיקה אלי אלקאצי ואדעי עליה באלדנא' פלזם אלאכר אלימין</li>
<li>פמא אמכנה אן יחלף לאן כאן שי תחת ידה פתוסט אלנאס בינהם עלי שי</li>
<li>וואצפה ולקד עגבת מן חצרתה כיף יכון ואחד קד ערף נחסה ווקפאתה</li>
<li>מע אלנאס פי דמיאט וגירהא ו̇גאו קום קלילין אלעקול יבלו קום גרבא</li>
<li>בהדא אלכניף ולא כנת תמנעהם מן דלך חתי חצל הדא אלקלקול</li>
<li>אללה לא יחסן גזא למן כאן אלסבב פי דלך חצרתהִ אלסאמיה מכדומה</li>
<li>באפצל סלאם ואתמה ואנעמה וחצרה מולאי אלשיך אלאגל אבו עלי</li>
<li>מכדומה באפצל אלסלאם ומואלי אשבאלה מכדומין באפצל אלסלאם</li>
<li>אלגזיל ואלשיך אלאגל אבו אסחק יכדם חצרתה באפצל אלסלאם ואלשיך אבו</li>
<li>אלנגם ואלשיך אבו מוסי יכדמאהא באפצל אלסלאם ואכוה עבדהא יכדמאהא באפצל אלסלאם</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00014-00001/canvas/2">
                    
                    
                    
                        <h3>Page 3</h3>
                    
                        <p>&nbsp;</p>
<ol>
<li>וגמיע אלאצדקא יכדמוהא באפצל אלסלאם וכדם חצרתה לא יכליני</li>
</ol>
<p>2 מנהא וקד אבעת אל̇גראב בסתה ועשרין דרהמא אלא רבע11 ואל</p>
<p>3 שלוניה12 אלואחדה בכמסה ונצף ואלשלוניה אלאכרי אכדהא רבנו13</p>
<p>4 יהודה ואערץ עלי אלתמן פקלת לה הי לפלאן פקאל לא אבד מן</p>
<p>5 אכד אלתמן פמא פעלת וגא אלשיך סלימאן יטלב אלכישה אלדי</p>
<p>6 פיהא אלחריר ואבלאני עליהא באלבלא פקלת לה אשתרי כישה14 עוצהא</p>
<p>7 ואנא אזן אלתמן לאנני מא אפתחהא פאשתרי כישה בארבעה</p>
<p>8 ונצף וזנתהא לה ואיצא וזנת ען כתאבך אלדי כאן מע אלפי̇ג דרהם ונצף</p>
<p>9 ואמא רבנו יהודה אן אנחדרת בעד אלמועד מא תגדה לאנה פי</p>
<p>10 אלמרכב לו דאר אלריח אלסאעה אלי אלגרב אקלע אללה יכתב סלאמתה</p>
<ol>
<li>ואנא מהני לחצרתה בהדא אלעיד אלקאדם אללה ת̇ע יבלגה ל̇ש̇נים</li>
<li>̄רב̇ות ̇נעי̇מו̇ת וט̇וב̇ות ה̇ש̇נה ה̇ב̇אה ב̇ירו̇של̇ים ויזכה ל̇חז̇ות בנו̇עם</li>
<li>י̇י ̄ולבק̄ר ב̇הי̇כל̇ו ול̇רא̇ות ב̇ב̇נין א̇רי̇אל וק̇בוץ י̇ש̇ר̇אל אשתהי מן חצרתה</li>
<li>אעלאמי בוצול הדה אלכתב לאסכן אלי דלך ואיצאל כתאב אלשיך אלאגל</li>
<li>אבי אסחק אלנאיב אליה סרעה פעלת מנעמה וחסבי אללה ונעם אלוכיל</li>
</ol>
<p>16 ̇ג סיון</p>
                    
                </div>
            
        </section>
    </body>
</html>
