
<html>
    <head>
        <title>Transcription of Letter: DK 238.3 (alt: X)</title>
    </head>
    <body style="max-width: 860px; margin: auto">
        <h1>Transcription of Letter: DK 238.3 (alt: X)</h1>

        <p>S. D. Goitein, unpublished editions.</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/9516/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>בשמך רחמנה</li>
<li>וצלת כתב חצרה מולי אלאגל אלואלד געלני אללה פדאה</li>
<li>מן כל סו וופקה וגמע שמלי בה בפצלה ורחמתה</li>
<li>אן שא אללה ואלדי תריד עלמה יא מולי אן נחן פי</li>
<li>שדה עצימה מן אלמרץ ואלגרב וקד פטמנא אלטפל</li>
<li>ולא תסל מא נחן פיה מעה מן אלנהם ואלבכא ואלסהר</li>
<li>חתי שהד אללה לקד צגו אלגיראן וקד גרמנא עליה</li>
<li>ללטב וללשראב ופרוגין כל יום וקד בענא אלעתל</li>
<li>ואלסיוף ואלכזאנה ואכרינא אלטבקה ומא תודא</li>
<li>בלחק שי מעה ומע מא נחתאגה נחן איצא ובעד</li>
<li>דלך פארגו יבקא פהו שהד אללה כאן פרחת מן [. . . .]</li>
<li>[אל]לה אללה לא תתאכר פעיניא אלי אללה תעאלי</li>
<li>ואלי וצולך וקד וצלת דנאנירך מן אלגרב ולם</li>
<li>יסלמו לנא שי ולא תנסא אללולו לזין אלדאר וכדלך</li>
<li>אלוציפה אנא אקבל ידיך וכדלך ואלדתי וסתי</li>
<li>וכאלאתי ואמראת עמי וגמיע מן פי אל[ד]אר</li>
<li>ואתפק כרוגך וכרוג אלשיך ובקינא רחמה בלא רגל</li>
</ol>
                    
                </div>
            
                <div data-canvas="https://geniza.princeton.edu/documents/9516/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>حضرة مولاي الشيخ ابي الحسن علان بن حسون</li>
</ol>
<ol>
<li>ولده زين الدار</li>
<li>يفديه</li>
</ol>
                    
                </div>
            
        </section>
    </body>
</html>
