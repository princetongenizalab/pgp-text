
<html>
    <head>
        <title>Transcription of Letter: T-S 13J17.22</title>
    </head>
    <body style="max-width: 860px; margin: auto">
        <h1>Transcription of Letter: T-S 13J17.22</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00013-J-00017-00022/canvas/1">
                    
                    
                    
                        <p>1 אלשִיִךִ אלא̇גל אלחבר אלסיד2 אלאכמל אבו סעי[ד בן אל̇צמיאטי]3</p>
<ol>
<li>אטאל בקאَ מולאי וסידי [...]</li>
<li>משתמלה ולא זאל מִ[...]</li>
<li>יא מולא א̇תר וצולי סאלמאً בחמד אללה וענדי מן [אל]תִוִק [אלי]</li>
<li>מ̇גאלסתה אלמעסולה ומפא̇צתה אלמאמולה מא יכון ענד מן שאהד</li>
<li>מן פ̇צלה מא שאהדת ותיקן מן כמאל ̇דאתה ואדואתה מא תיקנת</li>
<li>ובחסבה אע̇טם מן קדרהِ מא י̇גِב עליّ ואלתזם מן ברِה ושכרה</li>
<li>בחסב אלאסתטאעה אעאן אללה עלי ק̇צَי וא̇גבהِ במנה לא מזיד</li>
<li>עלי מא ענדי מן אלשג'ל בה ואלתטלע אלי מא ירِד מן קבלה</li>
<li>אטלעני אללה תעלי מן דלך עלי אלנבא אלסאר ואל̇כבר אלמאמול</li>
<li>פלה אלפ̇צל אן ינעם עליّ בתעריפי בצורה אחואלה ואלי</li>
<li>מא ̇דא אל בה מא תרכתה בסבילה אסל אללה תעלי אן</li>
<li>ימן עליה ועלَינא באכמאל צחתה ואעאדתה אלי אולה</li>
<li>ויקרِב אובתה עלי אמלה ומרג'ובה ויצל פ̇צלה בתעריפי</li>
<li>מתי תכון אלחרכה אלסעידה אנ̇גח אללה מסאעِיה ואדאם</li>
<li>עלי א̇כואנה איאדיה בעזתה ופ̇צלה</li>
</ol>
                    
                        <h3>Right Margin</h3>
                    
                        <p>(1) ואן תפ̇צל מולאי במערפה אלחאל בי פלא ̇גדיד ג'יר שג'ל אלבאל באל̇די אתולי עלא̇גה כתם אללה באלחסני (2) לנא א̇גמעין בימנה ואקרא עלי ח̇צרה מולאי אלסניה סלאמאً י̇צאהי ודי ויואזי שוקי וי̇צאהי אע̇טאמי (3) ותשיעי ומתלה עלי אלתא̇גרין אל̇גלילין אבי יעקוב בן עזרה ואבי אסחק בן מُעטי סידَי אעזהמא אללה תם אלסלם (4) אלמרדד אלמכרר אלמעאד עלי ח̇צרה מולאי וסידי ורחמה14 אללה תעלי וברכאתה (5) לא רב15 ג'ירה</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00013-J-00017-00022/canvas/2">
                    
                    
                    
                        <h3>Verso</h3>
                    
                        <ol>
<li>אלשיך אלא̇גל אלחבר אלסיד אלאכמל</li>
<li>אבו סעיד בן אל̇צמיאטי דאם עזה</li>
</ol>
                    
                </div>
            
        </section>
    </body>
</html>
