
<html>
    <head>
        <title>Transcription of Letter: CUL Or.1080 J24</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J24</h1>

        <p>Miriam Frenkel, <em>The Compassionate and Benevolent: The Leading Elite in the Jewish Community of Alexandria in the Middle Ages‎</em> (in Hebrew) (Jerusalem: Ben-Zvi Institute for the Study of Jewish Communities in the East, 2006).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-OR-01080-J-00024/canvas/1">
                    
                    
                    
                        <h3>Recto</h3>
                    
                        <ol>
<li>בשמך רחמ'</li>
<li>קד עלם אלבארי גלת קדרתה מא וגדתה לפראק מן</li>
<li>חצרה מולאי כבוד גד' קד' מרנ' ורבנ' חלפון</li>
<li>הלוי הקהתי החכם והנבון הירא שמים מנעוריו</li>
<li>אטאל אללה בקאהא ואדאם עלוהא וארתקאהא ותמ[כינהא]</li>
<li>ורפעתהא וסנאהא וכבת הדרתהא אעדאהא וחצרת{נ} א</li>
<li>תלך אלמדה ולם בעונותי אקצי מנה//א// וטר ולא אסלך</li>
<li>אלחדית פלא באלגירה ואנא אעלם אן רבמא אדרך אלאגל</li>
<li>דון אלאגתמאע בהא ואלתדאד בחדיתה אלדי הו [ ]</li>
<li>הו "כמים קרים על נפש עיפה" אללה יגעלהא פי חיז</li>
<li>אלסלאמה אין מא תוגהת ואחרץ יא מולאי גועלת פדאיהא</li>
<li>אן תעגל ותנגז אמר אדא פאת זמאנה מא יסתדרך</li>
<li>מתל אלזרע אדא פאת וקתה מא יסתדרך אללה ירמי</li>
<li>עליה//א// ויופק להא מן כיאר כלקה ותכון מתל אלסת אלואלדה</li>
<li>רחמהא אללה ויתבת פיהא ויביאה יצחק האהלה שרה א[ ]</li>
<li>וג' וינחם יצחק אחרי אמו ולם אזל משגול אלקלב אלי אן</li>
<li>מן אלעלמני אנהם אסבתו פי אביאר פלו עלמתהא כנת אעפר</li>
<li>רגלי מרנו ורבנו יהודה תפדא דאך אלמגלס כנת אעפר</li>
<li>וגהי מתל העפר אשר דרכו רגליו עליו לאכן מא פי</li>
<li>קצא //אללה// מפר מא וצלת מן חקהא שי מן אלאשיא אלא משגול</li>
<li>בעלתי ועלל מן ענדי אלדי מא סמע ולא ראי וגע מתלה</li>
<li>וחרצת אכתב כתאב אסתוחש מנהא פגאני מן אלעוארץ</li>
<li>חתי וחקהא עלי עסר עלי מן יבלגני גרצי פי //שרי// אלורק</li>
<li>ולא פי קצה ולא פי אלנשא וחקהא עלי כמא קאל רבנו יכון</li>
<li>לעד פי מן וצל אלי עשר אלסבעין לא יסמע לה קול</li>
<li>ולא יקבל מנה ראי ישוב ליולדתו ואלדי לדת ברהאתנא</li>
<li>מא תקבל אלא אלאגוד מתל רבנו עלי החכם והנבון נזר</li>
<li>המשכילים זכרו לחיי עד ולו וצפת להההא מא תגדד בעד</li>
<li>מסירכמא מן אלואן אלמצאיב אלסבאת אלצעב אלדי לית</li>
<li>כאנת פיה גאיבה אלא תחס מן דאך אלקלב אלרגיף וכל חס</li>
<li>מישום אלגשואת אלדי תפארקהא איש כאן הדא אלחב</li>
<li>אלמישום אלדי אגתמע ראי אלחבר וראי כאלהא והו</li>
<li>מא דכרה אלראזי פי אלמנצורי פי אנקפאל אלקלב ודאך</li>
<li>אלדי כאנת תחסה אנמא שרבתה ולם יח//ר//פהא שי אנחל</li>
<li>גמיע גסמהא ואכדתהא אלגשואת אליום סנה {ו}נצף מן</li>
<li>חית שרבתה מייתה עלי וגה אלארץ ונ//חן// נטמע ברחמי</li>
<li>שדי אן אדא אגתמע רבנו מע חצ'רה סידנא אלנגיד תכון לעד]</li>
</ol>
                    
                        <h3>Recto, right margin</h3>
                    
                        <ol>
<li>לעל יכון להא פרג פקד //כאן// כאלהא אלשיך אבו יעקוב</li>
<li>חית אגתמע בהדרתו וסבר להא אלמרץ</li>
<li>קאלת הדא מרץ אלנסא ולם יכון עלם כאלהא</li>
<li>בשי מן הדא וקד אחצרנא אלקואבל ווצפו להא</li>
<li>אלאדהאן ואלשחום ולם יחד מן אלמרץ</li>
<li>והדא אלכלט אלסודאני</li>
<li>אשד עליהא מן</li>
<li>שי פקד</li>
</ol>
                    
                        <h3>Recto, top margin</h3>
                    
                        <ol>
<li>עולת עלי כתב ורק תין</li>
<li>בצפה אלחאל יטלעו</li>
<li>מע אלשיך אבו אלפרג</li>
<li>אבן עמתהא</li>
<li>לאנה עול</li>
<li>עלי אלספר</li>
</ol>
                    
                </div>
            
                <div data-canvas="https://cudl.lib.cam.ac.uk/iiif/MS-OR-01080-J-00024/canvas/2">
                    
                    
                    
                        <h3>Verso</h3>
                    
                        <ol>
<li>ויכליהא קטעה לחם תתמנא אלמות מא תקדר עליה איש</li>
<li>אקדר אנא אעמל להא או אכוהא מן תריד מן ילבסהא</li>
<li>תובהא ויעמל להא אשיא לא לנא סביל אליהא כיף יכון</li>
<li>חאלנא פי דאר לא אמראה ולא גאריה ואלולד אלמקבל אכרגת</li>
<li>לה עשרה ארטאל חריר וכרג פי וצט אלעיד סבק כל מסאפר</li>
<li>וכרג פי וקת אן כאן אלשי יטלב אליום כמסה שהור וגא</li>
<li>אלי אביאר אלי ענד אלשיך אלמתפצל אבו סהל מע מהאבתה</li>
<li>ונחסה וקד כתבת הדה אלאחרף לרבנו אדילאל עלי תפצלהא</li>
<li>אולי תדינני לכף זכות פקד עלם בורא הכל כיף כתבתהא</li>
<li>וקד לסקתהא בורקה ביצא אלי אן תקף עליהא ותבצר דאך אלעאר</li>
<li>אלדי כתבת בלא קלב ולא עלם פתחרץ חצרתה ענד וצול</li>
<li>אבו אלפרג תמצי מעה אלי ענד סיידנא ותסאעדה ותמצי</li>
<li>//אלי// ענד אלשיך אבו אלעלא אבן תמאם ותכליה יצף לה חאלהא</li>
<li>אולי יחון יי' צבאות ויכון דלך עלי ידהא תבסט עדרי ענד רבנו</li>
<li>יכון לעד ותערפה אלתוכחות אלדי אנא פיהא ותעלמני כיף כאן דכולהא</li>
<li>ומא לקאת מן חצרה אלנגידות //תכון לעד// וממן בקי אחסן כלאץ מן</li>
<li>הו שרי בעקיא ויחסן כלאצהמא ברחמתה ויכתם להמא בכיר</li>
<li>ויעטף קלב סלטאנהמא עליה//מא// ברחמתה ופצלה תערפני</li>
<li>אכבאר חצרה רבנו ואן נזלת וגמיע מא גרי להא כאני</li>
<li>משאהדה ותהניני בצלח אלפתיאן מע מולאי אלשיך אלעם</li>
<li>שצ' ותערפני אכבארה ואכבאר פתיאנה שמרם צור</li>
<li>ותניני {!} איצא במא סאלתהא פיה קבל מסיר חצרה רבנו הנזר</li>
<li>כדלך חית וקצא אללה אלמחתום עלי מן נחסר אר[ ]</li>
<li>עלי משאהדה דלך בעדה ז'ל' וארגו מן אללה דלך וקד כנת</li>
<li>סאלתהא פי אכד כתאב תפסיר ישעיהו עליו השלום</li>
<li>מן ענד אבו נצר תנעם באנפאדה צחבה אבו אלפרג מוצל</li>
<li>אליהא ותכץ עני אלשיך אבו עלי ופתיאנה אפצל אלסלאם ותכץ</li>
<li>עני אלשיך אבו נצר ואלשיך אבו אלפרג' ואלשיך אבו אלמגד</li>
<li>אללה יגעלהם כלף באקי עלי חיאתהא ושלום הדרתה</li>
<li>ושלום כל הנלוים אליה ירביון לעד נצח סלה</li>
</ol>
                    
                        <h3>Verso, address</h3>
                    
                        <ol>
<li>חצרה רבנ גד' קד' מרנ' ורבנ' חלפון הלוי מודה חסדו</li>
<li>החכם והנבון השר הנכבד ברבנו גד' קד' עמרם</li>
<li>ורבנא נתאל {!} הלוי הקהתי הזקן בר יצחק נ'ע'</li>
<li>הנכבד בעודו ימצא רחמים</li>
</ol>
                    
                </div>
            
                <div data-canvas="https://geniza.princeton.edu/documents/9121/iiif/canvas/1/">
                    
                    
                    
                        <h3>Recto, footnotes</h3>
                    
                        <p>משלי כה, כה.</p>
<p>&nbsp;</p>
<p>בראשית כד, סז.</p>
<p>&nbsp;</p>
<p>אַבִּיאַר: או אִבִּיאַר. עיר על זרוע רשיד של הנילוס, על גבי האי בנו נצר. ראו אבן דקמאק, ה, עמ' 49. הוא מתאר אותה כעיר פורחת ובה סוחרים ובדי קֻמאש ומֻחרר מיוצרים שם. ראו גם יאקות, א, עמ' 108--109. הייתה שם גם קהילה יהודית, ראו גויטיין, חברה, ד, עמ' 401, הערה 123.</p>
<p>&nbsp;</p>
<p>עמרם מצטט כאן שיר מפורסם משל יהודה הלוי. ראו שירמן, השירה העברית, א, עמ' 588, שם הוא יוחס בטעות לאברהם אבן עזרא. ראו גם גויטיין, חברה,ה, עמ' 119[גיל-פליישר].</p>
<p>&nbsp;</p>
<p>הכוונה לעלי הדיין נזר המשכילים, אחיו הבכור של חלפון בן נתנאל.</p>
<p>&nbsp;</p>
<p>28-הפנייה בלשון זוגי מכוונת אל יהודה הלוי ואל חלפון בן נתנאל.</p>
<p>&nbsp;</p>
<p>אלסבאת: במובן תרדמת. גיל- פליישר אינם מתרגמים מילה זו ונותנים לכל הקטע פירוש שונה במקצת.</p>
<p>ה'דוד' הוא אבו יעקוב הנזכר להלן בשוליים הימניים.</p>
<p>&nbsp;</p>
<p>אלמנצורי: הכוונה לספרו המפורסם של אבו בכר מחמד בן זכריא אלראזי, 'אלטב אלמנצורי', שנכתב במאה העשירית. ראו ברוקלמן, תולדות, א, עמ' 234; סזגין, תולדות, ד, עמ' 274. הספר היה נפוץ גם בין יהודי מצרים ונזכר פעמים אחדות ברשימות ספרים מן הגניזה.</p>
<p>&nbsp;</p>
<p>שרבתה: גיל-פליישר הבינו את המילה כפועל ותרגמו 'שתתה (את התרופה)'. לפי הבנתי זהו שם עצם: שרבה [=שיקוי], שרבתה [=השיקוי שלה], כלומר השיקוי המתאים למחלת הלב שזיהו שני הרופאים.</p>
                    
                        <h3>Recto, right margin, footnotes</h3>
                    
                        <p>כאלהא [=דודה]: גיל-פליישר קראו: 'סאלהא' [= שאל אותה], ולכן לא קישרו בין הדוד, הנזכר מספר פעמים במכתב זה, לבין שמו, 'אלשיך' אבו יעקוב', הנזכר במלואו רק בשורה זו.</p>
                    
                </div>
            
                <div data-canvas="https://geniza.princeton.edu/documents/9121/iiif/canvas/2/">
                    
                    
                    
                        <h3>Verso, footnotes</h3>
                    
                        <p>סבק כל מסאפר: גיל-פליישר קראו 'סבק באלמסאכר' ותרגמו 'ולפני כן (סחר) במשקאות משכרים'. מאחר ובשורות אלו מדובר על כך שהנער השכיל להגיע בזמן שהמשי עדיין היה מבוקש, דומה כי קריאתי עדיפה.</p>
<p>&nbsp;</p>
<p>החג הנזכר הוא בוודאי חג הסוכות. המכתב נכתב אפוא חמישה חודשים אחר כך, כלומר באמצע אדר (פברואר 1141) [גיל-פליישר].</p>
<p>&nbsp;</p>
<p>אל הדפים הכתובים של המכתב צירף הכותב גיליון נייר לבן, כדי להמחיש איך השחית בכתיבתו את הגיליון שהשתמש בו. על מחוות סמליות כאלו ראו שירמן, השירה בספרד הנוצרית, עמ' 375 [גיל-פליישר].</p>
<p>&nbsp;</p>
<p>אדוננו: הכוונה לנגיד, שמואל בן חנניה.</p>
<p>&nbsp;</p>
<p>אבו אלעלא בן תמאם: הוא 'אלשיך אבו אלעלא בן תמאם נתנאל הרופא הנעלה השר הנכבד הדר הישיבה', הנזכר ברשימת נכבדים מן הגניזה. ראו אלוני, רשימת נכבדים, עמ' קל סימן יב; גיל, הקדשים, עמ' 271, מספר 55, שורות 2--3, עמ' 274, הערה 18 [גיל-פליישר].</p>
<p>&nbsp;</p>
<p>על פי עמוס ה, טו.</p>
<p>&nbsp;</p>
<p>'שרי בעקיא' [=שרוי בצרה].לשון הזוגי הנקוטה בהמשך מכוונת אל יהודה הלוי ואל הנגיד שמואל בן חנניה. ויכתם [=ויחתום]: גיל פליישר קראו 'ויכחם' ופירשו 'וצ"ל 'ויחכם' [=וידון]'.</p>
<p>'רבנו': הכוונה ליהודה הלוי.</p>
<p>&nbsp;</p>
<p>הכוונה ליחזקאל, אחי חלפון, ולמתחים שהיו בינו לבין שלושת בני יצחק הדיין, אחיהם המנוח, המתברכים בסוף האיגרת [גיל-פליישר].</p>
<p>&nbsp;</p>
<p>תפסיר ישעיהו: גיל-פליישר סבורים כי הכוונה לתפסיר ישעיהו לרס"ג.</p>
                    
                </div>
            
        </section>
    </body>
</html>
