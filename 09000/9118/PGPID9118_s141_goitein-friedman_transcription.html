
<html>
    <head>
        <title>Transcription of Letter: T-S 10J24.2 + CUL Or.1080 J211 + T-S Misc.28.256</title>
    </head>
    <body style="max-width: 860px; margin: auto">
        <h1>Transcription of Letter: T-S 10J24.2 + CUL Or.1080 J211 + T-S Misc.28.256</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>India Book 4: Ḥalfon the Traveling Merchant Scholar‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00024-00002/canvas/1">
                    
                    
                    
                        <h3>RECTO</h3>
                    
                        <p>IB IV, 13: T-S 10 J24.2 1r</p>
<ol>
<li>בש̇מ רח̇מ</li>
<li>וצלת כתב חצרה אלשיך אלאגל אלסייד מולאי אטאל</li>
<li>אללה בקאה ואדאם עזה ועלאִה ורפעתה וסנאה ועלוה</li>
<li>וארתקאה ולא עטל מן גמיע אלכיראת סאחתה ופנאה</li>
<li>וחרס עליה צאלח אולאה וכבת חסדתה ואהאן עדא[ה]</li>
<li>ופרחת בנצרי אליהם קבל וקופי עליהם והיו על לבי</li>
<li>כארץ עיפה למים ואכדתהם בכלתא אלידין וגעלתהם</li>
<li>פוק אלראס מני ואלעין וקראתהם מסרורא ותאמלתהם</li>
<li>גדלא מחבורא וסכנת מנהם אלי עלם סלאמתה</li>
<li>וצלאח חאלתה פחמדת אללה עלי דלך כתירא וסכנת</li>
<li>מנהם אלי עלם סלאמתה וצלאח חאלתה פחמדת אללה</li>
<li>עלי דלך כתירא וסאלתה אלמזיד לה מן כל כיר ברחמתה</li>
<li>ולם יִדכר מולאי שי מן אלשוק אלא וענד עבד חצרת[ה]</li>
<li>אצעאף דלך ופוק מא הנאלך סהל אללה סרעה אל[אגתמאע]</li>
<li>בה עלי אסר סרור ורגם כל חסוד במנה ורחמתה [אן]</li>
<li>שא אללה ואנתהי עבד חצרתה אלי מא [שרחה מולאי]</li>
<li>מן טול אספארה ובעד מזארה וכתרִ[ה תגולה פי]</li>
<li>תלך אלדיאר ומלאקאה תלך אלסאדה [אלאגלא ואנה]</li>
<li>משתאק אלי מואגתהם לקדר מ[נזלתהם אלרפיעה פי]</li>
<li>אלתורה ואלענוה ואלחכמה ואלמ[דע ...]</li>
<li>מולאי מן ̇כולה אללה מןִ מִלִ[אקאה ...]</li>
<li>מלאח̇צתהם ו[...|]כאן ג[&hellip;]</li>
<li>אנעם אללה עליה ב[מ|]לִאחצה תלך אלסאדה אלאגלא [...]</li>
<li>ומע מא אן מן ל[ה]| תעאלי לקד פרחת בוצולה מן תלך אלדיאר</li>
<li>פי ספרה מן מ|[צר ...] אלדי וצף מולאי בהא פאלבארי יזידה</li>
<li>לעד פִ[צלה | &hellip;]..ידה ויתבת בה מא קאל אלולי ̄ס̄ל̄ס̄ל̄ה ̄ו̄ת̄ר̄ו̄מ̄מ̄ך</li>
</ol>
<p>&nbsp;</p>
<p>IB IV, 14: CUL Or.1080 J211 1r</p>
<ol>
<li>[̄ת̄כ̄ב̄ד̄ך] ̄כ̄י ̄ת̄ח̄ב̄ק̄נ̄ה ̄ת̄ת̄ן ̄ל̄ר̄א̄ש̄ך ̄ל̄ו̄י̄ת ̄ח̄ן ̄ע̄ט̄ר̄ת ̄ת̄פ̄א̄ר̄ת</li>
<li>[̄ת̄מ]̄גִ̄נִ̄ך ואסאל מן גלת קדרתה וע̇צמת משיתה אן</li>
<li>[ימ]ןִ באלנצר אליה ואלמ̇תול בין ידיה ונשמע מפיו מה</li>
<li>[ש]ראוי לשמעו ונשׂבע מדברו הטוב ונשתה מעסיס</li>
<li>רמונו ונאכל מפרי מגדו ואלהי ישראל ימלא השאלה וישמע</li>
<li>כל מל[ה ב]רחמיו וחסדיו ואמא מא שרחה מולאי</li>
<li>[אחסן אללה] דכרה בכתאבה אלכרים קבל ספרה אלי עבד</li>
<li>[חצרתה מן] תספיר דלך אלשוי אלדי הו קימה אלסנבל</li>
<li>[&hellip; קד] פעל עבדה דלך ואנפדה צחבה מא אנפד בה</li>
<li>[עבד חצ]רִתה אלי בלאד אלהנד פאל בה אלאמר אלי מא לא</li>
<li>[&hellip;].עִ עבד חִ[צרתה ...]ל[.] פלפל סער</li>
<li>[... צ]רִתין אלוזן</li>
<li>[...]חבאל</li>
<li>[...]לִ</li>
</ol>
<p>&nbsp;</p>
<p>IB II, 48: T-S Misc. 28.256 1r and 2v</p>
<ol>
<li>[... נצ]ף דינאר ותגליד [...]</li>
<li>[...] וכרג אלפרצה דינאר ונצף וסלמת ללדין הם עלי</li>
<li>[...]יה עשרה אלדנאניר מלכייה יכון אלגמלה ⟦פה⟧צ''א דינאר</li>
<li>למולאי מן דלך מ''ה דינאר קימה אלסנבל בעד כל שי</li>
<li>אלבאקי לעבדה מ''/ו\ דינאר וקד כאן דכר לעבד חצרתה</li>
<li>בכתאבה אלכרים סביל אלדגיים ומא כלפה ענד עבד</li>
<li>חצרתה וכלאמהם מע מולאי וצמאנה מולאי להם</li>
<li>ועבד חצרתה יעלמה אן אלדגיים כאן אודע ענד עבד</li>
<li>חצרתה ספט פיה קרנפל וצרה לטיפה לך וק' קציב</li>
<li>כיזראן פבקי ענד עבד חצרתה מדה טוילה חתי וקע</li>
<li>אלכלף בין אלסלטאנין וכאפת אלבלד כתיר וצאר אלסרקה</li>
<li>ואלנהב פי אלבלד יעמל פכפת אן יטרא עליה אמר ויציע</li>
<li>אלאצל ויבקא כלאמה הל נצדק בכלאמי אם לא נצדק</li>
<li>פרגעת פתחת אלספט פראית בה ל' מן קר/נ\פל ונקי אכת[ר]</li>
<li>מן אלנצף עוד ופי וסט אלקרנפל כריטה פיהא ד' אמנא</li>
<li>עוד אשבאה כפיף פאבעת אלקרנפל בעד אלאסתקצא</li>
<li>אלל' מן בע''ה דינאר סער אלעשרה אמנא ב[כ''ה דנאניר ...]</li>
<li>אמנא עוד בי' אלדנאניר ורבע בהאר ל[ך ...]</li>
<li>וק' ק|[ציב] כיזראן בסתה אלדנאניר אל[...]</li>
<li>ובעד קבצת אלמ[...]</li>
<li>אלדי כאנת פי אלדאר [..]</li>
<li>גמיעהם וה[...]</li>
<li>גמיע מא כאן [... פי מרכב]</li>
<li>אלסלטאן באלבכרה [... לם]</li>
<li>נרא אלא מא ת⟦ל⟧קל ואמא [אלכף ...]</li>
<li>תלך אלג' אלבטאט תרא[.]אל[...]</li>
<li>בגמלה מא אכד פלמ[א...]</li>
<li>אלבטה אלג' וסלה אלראו[נד ...]</li>
<li>מן אלמכזן שי יסאוי ח[בה ...]</li>
<li>ואמא מא לא אערפה [...]</li>
<li>כאן קד אנבאע מא קד&nbsp;</li>
<li>ירוח מ⟦א⟧תל ראח גירה [...]&nbsp;</li>
<li>דלך ולם תצל להם וכאלה ומ[...]&nbsp;</li>
<li>לא יתם אנפאדהא אלא בוכאל[ה ...]</li>
<li>ענדה אלי אן יאדנו אצחאבהא [...]</li>
<li>הו חאצרה פיצל וכילהם ווכאלת[הם ...]</li>
<li>מא הו להם ואן ראית אתי[...]</li>
<li>יסלם לה בצ''ז דינאר מלכי[ה ...]</li>
<li>מא קד דכרתה למולאי מ[ן ...]</li>
<li>דלך מן ענד עבדה וירבח כלט[ה ...]</li>
</ol>
<p>&nbsp;</p>
<p>&nbsp;</p>
<p>&nbsp;</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-MISC-00028-00256/canvas/3">
                    
                    
                    
                        <h3>VERSO</h3>
                    
                        <p>IB II, 48: T-S Misc.28.256 2r and 1v</p>
<ol>
<li>לם יסלם להם אחד פיצל וכילהם [...]</li>
<li>חאצר ואמא מא יכתץ לע[בדה ...]</li>
<li>אנבאע במא קסם אללה תע[אלי ...]</li>
<li>⟦ואל...⟧ ואחד מן אלראס ואלבאקי מן [...]</li>
<li>ואלנצף לעבד חצרתה וינעם ו[ישתרי ...]</li>
<li>גיידה מן דלך סוסיה כבירה [...]</li>
<li>אסכנדראנייה תכון רפיעה [...]</li>
<li>רפיע מליח ואלבאקי ישתרי [...]</li>
<li>ללצבי ותיאב טלי וסט לא ר[פיע במרה ולא דון במרה]</li>
<li>וכדלך עבדה יעלמה אני מ[...]</li>
<li>אלמכאתבה ואנפד בדלך צ[...]</li>
<li>ולם אעלם הל אלכתב גמ[יעהא ... ופי]</li>
<li>גמלה דלך כתאב עזא [... רחמה]</li>
<li>אללה פלא יסאל מולאי מא [...]</li>
<li>אלא אן ליס ביד אלאדמי [...]</li>
<li>פאללה תעאלי יחסן עזאך [...]</li>
<li>יצחק ויעקב פיסתח[סן] ...[...]</li>
<li>ויקף עליהא וידי[...]</li>
<li>צחבה אלשיך [...]</li>
<li>עטב ומא כרג [...]</li>
<li>ואמא אלג אלאתוא[ב ...]</li>
<li>סלמ[ו] | וקד קבצ[ת ...]</li>
<li>אל[מעט]וב י''ד דינאר ורבע כרג על[יה ...]</li>
<li>ודלאלה אלתיאב רבע דינאר תבקא י''ג דינ[אר ...]</li>
<li>אלשיך יצחק אלסגלמאסי לאן מולאי דכר [...]</li>
<li>סלמת לה עשרה אלדנאניר ומא פצל עלי מולאי [...]</li>
<li>כנת אנא אסלמה אליה וקד סלמת אליה אלי''ג אלדינאר וכתב</li>
<li>לי נסכה חסאבה וכתאב אלי מולאי איצא ידכר חאסבך צה</li>
<li>ומא תבקא עליה וקד אנפדת אלגמיע צחבה כתאב[י]</li>
<li>הדא ומולאי יקף עלי דלך אן שא אללה וקד וצל לעבדה</li>
<li>אלתוב אלטלי אלדי דכרה מולאי ושכר עבדה אהתמאמה</li>
<li>ותפצלה פלא זאל מולאי אכד ⟦אל⟧ באלפצל ולכל מכרמה אהל</li>
<li>ואמא אלשיך יעקב אבן אלשמוס פמצא פי אלבחר הוה</li>
<li>וגמאעה מן אצחאבנא אללה תעאלי ירחמהם ויחשרהם</li>
<li>מע צדיקי ישראל וכדלך אלמרגאן אלדי כאן צחבה אלשיך</li>
<li>יצחק אלסגלמאסי דכר אנה מצא פי אלבחר בגמלה מא</li>
<li>מצא אעלמת מולאי דלך ואמא חדית אלעבד ושראה</li>
<li>פכאנו אצחאבנא וצלו ואלמראכב עלי ספר ולם יבקא</li>
<li>ענדהם שי ווצל מן בלאד אלזנג קנטיר פי סכות</li>
<li>[ו]פיה רקיק וטלבת למולאי שרא וציף גייד פלם יתסהל</li>
<li>[ואמ]א מא שרחה מולאי מן תעזיתה בחי אלואלד ימצא</li>
<li>[רחמים] פעבדה יערף מא ענדה פי דלך ואלעזא ואחד</li>
<li>[...].כדו מיתינו ומ[חה יי אלהים דמעה מעל כל פנים]</li>
</ol>
<p>&nbsp;</p>
<p>IV, 14: CUL Or. 1080 J 211</p>
<ol>
<li>[...]ואסאִלִ</li>
<li>[...]בשלִום לעד</li>
<li>[&hellip; חמלת]ה אלדאלה עלי</li>
<li>[... ואנפד ב.] מתאקיל מסך ברסם אלבית אסאל מולאי קבול</li>
<li>[דלך בבסט] אלעדר עלי מא הנאלך ויכץ עזיז חצרתה מן</li>
<li>[עבדה בא]פצל אלסלאם ואזכי אלתחיה ואלאלמאם ותנעם</li>
<li>[באיצאל סל]אִם עבדך אלי גמיע סאדאתי אצחאבנא</li>
<li>[הדיינים וה]סופרים והחזנים והפרנסים והסוחרים</li>
<li>ונקובי [ה]שם שבארץ מצרים ובאלאסכנדריה באפצל</li>
<li>סלאם אללה ושלומך אדוני יגדל לעד ולא ידל</li>
<li>נכתב בחדש מרחשון שנת את̇נ̇ב</li>
</ol>
<p>&nbsp;</p>
<p>IV, 13: T-S 10 J24.2: Address</p>
<ol>
<li>[ח]צרה מולאי אלשיך אלאגל אלסייד עבדו ומשרתו ודור[ש]</li>
<li>אבו סעיד חלפון הלוי החכם והנבון שלומו כלף בר יצחק</li>
<li>בר ̇כ̇ג̇ק ̇ר נתנאל הלוי ימצא רחמים ז̇כ ל̇ת וקי עדמה</li>
</ol>
<p>&nbsp;</p>
                    
                </div>
            
        </section>
    </body>
</html>
