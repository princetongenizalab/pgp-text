
<html>
    <head>
        <title>Transcription of Legal document: IOM D 55.8</title>
    </head>
    <body style="max-width: 860px; margin: auto">
        <h1>Transcription of Legal document: IOM D 55.8</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/9290/iiif/canvas/1/">
                    
                    
                    
                        <h3>Recto</h3>
                    
                        <ol>
<li><span lang="he">חצר בית דין סלימן בן חסון וולדה אסחק וחצר  </span></li>
<li><span lang="he">דאוד בן חסן אלמלקב אבו געד פי כניסה אלשמיין </span></li>
<li><span lang="he">ואשהדו עלי נפוסהם אנהם יקומו בכדמתהם פי  </span></li>
<li><span lang="he">גסל מותאהם בגמיע ירצי אלגמאעה ליל או נהאר  </span></li>
<li><span lang="he">לא יתאכרו ען דלך ואנהם לא ישארטו אהל אלמיית  </span></li>
<li><span lang="he">ולא יתקאעדו בהם ואקני מנהם עלי דלך קנין גמור  </span></li>
<li><span lang="he">בכלי הכשר ובעד דלך אשתרך סלימן בן חסון  </span></li>
<li><span lang="he">וולדה אסחק מע דאוד הדא עלי אנהם אדא  </span></li>
<li><span lang="he">כאנת אלנובה לאחדהם כדמו גמיעא פיהא אלי אן  </span></li>
<li><span lang="he">יכמלו אלשגל בלב סלים וניה צאפיה בעצהם לבעץ  </span></li>
<li><span lang="he">ואיש מא רזק אללה מן קליל וכתיר כאן אלרבע לדאוד  </span></li>
<li><span lang="he">ואלבאקי לסלימן וולדה [ו]אדא חצל שי מן אלטלב יחמל  </span></li>
<li><span lang="he">אלי סלימן יכון אלרבע מנה לדאוד הדא ולא יכאלף  </span></li>
<li><span lang="he">בעצהם בעץ ואקני מנהם עלי דלך קנין גמור  </span></li>
<li><span lang="he">בכלי הכשר ונכתב בחמישי משבת בחדש שבט  </span></li>
<li><span lang="he">בעשרין וחמשה ימים מן שנת אשעב לשטרות  </span></li>
<li><span lang="he">בפסטאט מצרים דעל נילוס נהרא מותבה עלי הלוי בר ש  </span></li>
<li><span lang="he">שמואל בר אברהם ילה [     א]בו חסן  סרור בר חיים אבן סברה נע  </span></li>
</ol>
                    
                </div>
            
        </section>
    </body>
</html>
