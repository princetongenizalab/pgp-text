
<html>
    <head>
        <title>Transcription of Letter: T-S 12.287</title>
    </head>
    <body style="max-width: 860px; margin: auto">
        <h1>Transcription of Letter: T-S 12.287</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00287/canvas/1">
                    
                    
                    
                        <ol>
<li>[... רבנ]ו יהודה הלוי</li>
<li>[...]הִיִהִ[...]ו אלדי הו מג אטם</li>
<li>[...] וִקִעִ כנת סִאִמע דפעאת עדה</li>
<li>[... ולו וצפת] מא נאלניִ מן אלהם ואלגם לפראקה</li>
<li>[...] נִפסי בלקיאה ען קרב לכנת כרגת</li>
<li>ען חד [אע]קלהִ וקד ̇גראני אל̇גהל עלי כתב כתאב</li>
<li>אִלִיִה ופרט דלך מני לאננִיִ עדִיִםִ לפ̇ט צאיב ומעני</li>
<li>ליכנני מתִ[וכ]ל עלי אנעאמהא פי אלאעתדאר עני</li>
<li>במא אעלמהִ מן אלפאטהא אל[מפי]דִה וסואלה פי</li>
<li>כתמה ותמןّ עלי עבדהא בדלך ואמא סוי</li>
<li>דלך פאן ̇ר יעקב אלקרטבי אלתמס מני אלמצידה</li>
<li>ליחמלהא פסאלת ולד אלחבר אלמעולה ענהא פקאל</li>
<li>לי מא ו̇גדת שי ואשתגל סרי לדלך כופא מן ̇ציאעהא</li>
<li>וקד חולת אלחריר מן ביִת רבנו דויד הרב המובהק</li>
<li>אלי אלמכזן ואמא גיר דלך אשתהי מן אנעאמהא</li>
<li>אעלאמי באחואל רבנו כאני חא̇צר לאנני אפרח</li>
<li>במא יצל אליה מן כיר ואמא אלדִואב אלדי סארת</li>
<li>עִליִהִאִ חצרתה בִמִאִ [.... י]קרר מנהא ואנני</li>
<li>צִיִק אלצִדִר מן גהִ[ה] אִלִקאכםִ כִרִא חתי אן ארבאבהא</li>
<li>מן סקטִ אלמתאע ליסהם תק[א]תִ קד כאן [...]</li>
<li>[...] לם ישאהדהם קבל כִרִאהם ליכן</li>
<li>תואב רבנו אחסן מעין ורִכןִ מכין</li>
</ol>
                    
                        <h3>Right Margin</h3>
                    
                        <p>(1) חצרתה אלסאמיה (2) מכדומה באפצל סלאם (3) ואתמה ואנעמה (4) ואלשיך אלאגל אלסייד אלאך (5) אבו עלי ואשבאלה (6) מכדומין באפצל אלסלאם (7) ואסאלהא בסט עדרי (8) ענד חצרה אלשיך אלאגל (9) כ̇ב ג̇ד ק̇ד מרנא ורבנא (10) יצחק השר החכם והנבון (11) בִעדִ19 אכצאצה עני באפצל (12) [אלסלאם ... אנ]עִאם20</p>
                    
                </div>
            
        </section>
    </body>
</html>
