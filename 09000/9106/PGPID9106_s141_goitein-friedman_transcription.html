
<html>
    <head>
        <title>Transcription of Unknown type: T-S 12.228</title>
    </head>
    <body style="max-width: 860px; margin: auto">
        <h1>Transcription of Unknown type: T-S 12.228</h1>

        <p>S. D. Goitein and Mordechai Akiva Friedman, <a href="https://catalog.princeton.edu/catalog/9953519543506421"><em>Ḥalfon the Traveling Merchant Scholar : Cairo Geniza Documents‎</em></a> (in Hebrew) (Jerusalem: Ben Zvi Institute, 2013), vol. 4.</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00012-00228/canvas/1">
                    
                    
                    
                        <ol>
<li>וצל כתב מולאי ואכי אטאל אללה בקאה ואדאם סלאמתה ועאפיית[ה]</li>
<li>וסררת במא דל עליה בשמול סלאמתה ועאפייתה אללה</li>
<li>ידים דלך עלי ועלי גמיע אלאהל ויגמלנא גמיע בִבקאה</li>
<li>עלי יד אלשיך אבי אסחק ואמתתלת מא אמרני בה</li>
<li>ודלך אנני אבעת אלחריר אלכז אלדי יכצה ומבלגה באלדי</li>
<li>יִ[..]ה לי והו ארבעה לחם ומבלג אל̇גמיע אתנא עשר</li>
<li>רטלא ותמִןִ ומבלג אלתמןִ ען אלגמיע אתני סתה ותלאתין</li>
<li>דינארא ורבע ותמן ותמת לה עליהא ארבעין דינארא</li>
<li>וקב̇צת מנה כט וכתב כטה כלפה ית̇צמן אסתיפאה</li>
<li>יִק̇צה וקב̇צה איצא עשרה דנאניר ען מונה אלקטעהִ</li>
<li>אלנחאס ומבלג וננ וזנהא פי אלצנאעה כמס מאיה</li>
<li>ועשרין רטלא וזנת ענהא צאדר אלצנאעה סתה</li>
<li>דנאניר ותלת ותמן ונצף קיראט ובקי עליהא וקת אלכרו̇ג</li>
<li>עלי אלשכץ שי קליל וקד דפעת לה תלתה קואלב גבן</li>
<li>ולה אי̇צא קאלב אכר דפעת לה ויום כתבת הדה</li>
<li>אלאחרף וצל אבו נצר ולד אכי רחמה אללה וערפני באן</li>
<li>תריד תנפד לה כתב צחבתה אלי אלימן ואלרגל מסתעגל</li>
<li>כתיר וקד אשגל קלבי תאכר כתבך אליי ואליה ואלי אלימן</li>
<li>ואל̇צרורה תלגיה יסאפר ויכליהא וקאל לי אי̇צא באן</li>
<li>קלת לה אנך תנפד לה מרגאן עלי יד אבו נצר וקד וצל</li>
<li>אליום אבו נצר ולם יצל מעה ואמא אחואלי אנא פקד</li>
<li>תסלמת אלדכאן בקליוב בכרתהא ומבלגה ארבעין</li>
<li>דינאר ואחוגתני אל̇צרורה בחואיגי אלדי פי קליוב</li>
<li>ואלחריר אלואצל מעי חתי אגבר אלגמיע ואמור</li>
</ol>
                    
                        <h3>Right Margin</h3>
                    
                        <p>(1) יטול שרחהא ואנא (2) מנת̇טר כתאבך וִאִ[ן] (3) רִאִיִ אנחדר אלי ענדךִ11</p>
                    
                        <h3>Top Margin</h3>
                    
                        <p>(1) וקת תאמר לכן12 (2) אריד מן תפ̇צל מולא[י] (3) אן כאן יקדר על[י אנפאד] (4) עשרה א[רט]אל (5) טייבהִ13 [...] (6) לי ללחם וִ[...] (7) באבה14 כמסה (8) עשר אלעשרה (9) תנפדהא (10) לי15 מע מן (11) אתפק</p>
                    
                </div>
            
                <div data-canvas="https://cudl.lib.cam.ac.uk/iiif/MS-TS-00012-00228/canvas/2">
                    
                    
                    
                        <h3>Verso</h3>
                    
                        <ol>
<li>ואיצא מן חרירך אן כאן</li>
<li>עליך ביע עשריִןִ רטל</li>
<li>ואי̇צא ח̇צר כתב הדה</li>
<li>אלאחרף אלשיך אבי סע[ד]</li>
<li>אלחִרִירִ[י] גִ[.....]לִ אִליה בִ[...]</li>
<li>וִקִ[ד] כִ[אן א]נפִד לי נצף קנט[אר]</li>
<li>חריר כז ואנפד לי כתאב</li>
<li>אלשיך אבי אלחסן בן כליף</li>
<li>צחבה כתאבך חתי אִסלם</li>
<li>ענךִ תמן אלנשאדר במצר</li>
<li>חתי לא יכון אִלִחִק פי גִ[אנבה]</li>
<li>יטאלבני ויטאלבך ולא תקטע</li>
<li>עני כתבך מולאי מכצוץ</li>
<li>באלסלאם ועבדך אבו אלפכר</li>
<li>באלסלאם וגמיע מן סאל עני אלסלאם</li>
<li>כתב עלי עגלה מן אלרסול</li>
<li>יום אלאתנין סאבע עשר שבִ[ט]</li>
<li>ועקב שלום</li>
</ol>
<p>[שוליים]</p>
<ol>
<li>ואלבִ ואל גבן אלסקלי קאסית פיה אלבלא</li>
<li>ומא אנגבר לי פיה חבה וחכימא רמזא</li>
<li>וִאנא אן שא אללה ען קליל אכר ענדך</li>
<li>ושלום</li>
</ol>
<p>[למטה באותו כיוון של הפנים]</p>
<ol>
<li>תגר אלאסכנדריה חמאה אללה בלג אכוה געל פדאה</li>
<li>מולא אלאך רבנו חלפון הלוי תוגר יחזקאל בר נתנאל</li>
<li>החכם והנבון בר אבא מרי נתנאל ̇נ̇ע הלוי</li>
<li>אלדמיאטי</li>
</ol>
                    
                </div>
            
        </section>
    </body>
</html>
