
<html>
    <head>
        <title>Transcription of Letter: BL OR 5563C.17</title>
    </head>
    <body style="max-width: 860px; margin: auto">
        <h1>Transcription of Letter: BL OR 5563C.17</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19252/iiif/canvas/1/">
                    
                    
                    
                        <ol>
<li>אלשריפה כתרה אלשוק אל[יה . . . . .</li>
<li>ואלארתי/א/ח אלי מבשרתה ומחאדת[תה</li>
<li>פאללה יגמע שמלנא בה עלא מא</li>
<li>יחב וירצאה וס/ו/אל אלממלוך מן</li>
<li>אלאך אלעזיז חפצה אללה ורעאה</li>
<li>אן ינוב ענה פי תקביל אלארץ</li>
<li>בין ידין מולאנא וסידנא רייס</li>
<li>אלזמאן וקדות אלאנאם ירום הודו</li>
<li>ויגדל כבודו ותבסט עדר אלממלוך</li>
<li>פי . . יר אלואגב מן כדמתה ואלמולא</li>
<li>יעל[ם ס]בב דלך ואיצא נשתהי מן</li>
<li>אנעאם אלאך ופקה אללה אן יערף</li>
<li>ממלוכה אכבאר ר אליה וולדה</li>
<li>ופי מא דא טלעו ומא גרי בין אלאך</li>
<li>ובין סיידנא אלרייס ירום הודו פי</li>
<li>קציה אלרב השם יהיה בעזרו ופי</li>
<li>קציה אלכתב אלמתקדמה ולא תתרך</li>
<li>צגירה או כבירה או תדכרהא</li>
<li>ואכבאר אלנשיא וגמיע מא יגרי</li>
<li>בעד אכתצאץ אלמגלס באתם סלאם</li>
<li>ותחיה ואכראם ושלומך יגדל ואל</li>
<li>ידל אמן וכן יהי רצון ואלממלוך</li>
<li>אבו זכרי יכדם אלמולא ויסתוחש</li>
<li>מן גלאלה והו ואולאדה מעתדרין</li>
<li>מן כונהם מא כרגו פי כדמה</li>
<li>אלמולא אבקאה אללה וגמע אלשמל</li>
<li>ושלום</li>
</ol>
                    
                </div>
            
        </section>
    </body>
</html>
