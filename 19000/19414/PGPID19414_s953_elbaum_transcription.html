
<html>
    <head>
        <title>Transcription of Letter: Bodl. MS heb. d 66/39</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. d 66/39</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-39/2.json">
                    
                    
                    
                        <h3>Verso</h3>
                    
                        <ol>
<li>ולא תעתקת אנני ארסלת בהאדה אלקצייה</li>
<li>אן לי ספר אלי מכאן וחק אלשריעה מא ענדי ספר</li>
<li>אלא ללמחלה ומצר וקאם בבאלי אן נטלע מצר</li>
<li>ומא יעיקני אלא האדה אלאכבאר אלדי נסמעהא</li>
<li>פאללה יכלצנא גמיע מנהא אלגואב ואלעמ[</li>
<li>וב/א/קי תמן אלאוצאט סרעה סרעה סרעה ושלום</li>
</ol>
                    
                </div>
            
                <div data-canvas="https://princetongenizalab.github.io/iiif/bodleian/d/canvas/ms-heb-d-66-39/1.json">
                    
                    
                    
                        <h3>Recto</h3>
                    
                        <ol>
<li>שלום רב לאוהבי תורתיך</li>
<li>קד עלם אלכאלק עז וגל שדה שוקי לחצרה מולאי וסידי</li>
<li>אלאך אלעזיז אלגליל כפאנ{י} אללה פיה מא אחאדרה וגמע</li>
<li>שמלי בה פי כיר ועאפיה ואמא גיר דלך פלא תסאל ען</li>
<li>מא אנא פיה מן שגל אלקלב בסבב אנקטאע כתבך</li>
<li>עני האדה אלמדה אלכבירה וכל מן יגי מן מצר נתוצא</li>
<li>מנה אכבארך יקול לי אן אלדכאן מגלקה וקד זאד</li>
<li>בי שגל אלקלב ואלאוצאט ואלערצי אלדי ארסלתהם צחבה</li>
<li>אלרייס ברכאת מא עלמת הל וצלו אסלא בל קאל לי</li>
<li>אנה אלתקאך ממסי ענד דאר אלביץ וסלמהם לך</li>
<li>ומא ותקת לקולה לנה הוא אלדי א/ר/סל[ת] מעה אלכרוק</li>
<li>אקסמת עליך באללה תעאלי סאעה וקופף אנת או מן וקף עלי</li>
<li>האדה אלאחרף באן יכתב לי אכבארך ואן כנת פי עאפיה</li>
<li>תרסל לי כתאב ותעלמני כבר אלאוצאט ואכבאר ואלדתי</li>
<li>לאן מא בקא כבר מקארב אלא חתי חסבתה ואלמות</li>
<li>ואלחיאה ביד אללה ולי אלוצט אלדי עני בן עמתי ווצט וערצי</li>
<li>אזרק תביעוהם במא טעם אללה ורזק ותעזל מעה</li>
<li>דינארין דהב אן אלעוד בלה אב אלעגוז שי יכונו ברסם</li>
<li>מואראתהא פאללה תעאלי לא ידיקני האדה אלגצה</li>
</ol>
                    
                </div>
            
        </section>
    </body>
</html>
