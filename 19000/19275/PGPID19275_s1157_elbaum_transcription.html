
<html>
    <head>
        <title>Transcription of Letter: BL OR 8660.1</title>
    </head>
    <body style="max-width: 860px; margin: auto">
        <h1>Transcription of Letter: BL OR 8660.1</h1>

        <p>Alan Elbaum, Unpublished editions (n.p., 2025).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19275/iiif/textblock/1602/canvas/1/">
                    
                    
                    
                        <ol>
<li>בשמ רחמ</li>
<li>וצלת כתב חצרה מולאי אלשיך אלאגל אטאל אללה בקאהא ואדאם</li>
<li>עזהא ונעמתהא ומן חסן תופיקה לא אכלאהא וכבת חסדתהא</li>
<li>ואעדאהא&nbsp; &nbsp; &nbsp;וקראתהא ופהמת מצמונהא ועגבת מן</li>
<li>חצרתה אתרי אן כתבי מא וצלת אליה ואנא אקול לה</li>
<li>אנני קד כתבת ללשיך אבי אלפכר אן ידפע לה סתה</li>
<li>דנא ותלת וכתבת ללשיך אבי אלפכר עדה כתב</li>
<li>וקד כתבת צחבה הדא אלכתאב כתאב ללשיך אבי אלפכר</li>
<li>בדלך פאמא אן ידפעהא או יקול לי מא בקא לך</li>
<li>אלחסאב שי&nbsp; &nbsp; &nbsp;ואמא מ משה פלען אללה סאעה</li>
<li>וצול כתאבך צחבתה ברעאיתה וחפטה וארדת</li>
<li>אן אנפד לך בקיה רחלך פמא עלמת אנה חלאל</li>
<li>פכנת אתגנבה אתרי אן למא קלת לי בע לי ואנפד</li>
<li>לי קלת לי לא תנפד לי מע פלאן שי לאנה גיר תקה</li>
<li>ומא תסלם אלדינארין אלא בחצרה אתנין והו פמא</li>
<li>ינכר ולו עלמת גירך נכתב לה וכאלה לכתבת</li>
<li>אלחמד ללה אלדי כאן הדא אלמקדאר ולא כאן יכון</li>
<li>אכתר הדא מן אהל בלדכם ומן יקול ען נפסה</li>
<li>אנה יצלח אן יכן דיאן מא יטהר לנא מן האולא</li>
</ol>
                    
                        <h3>Recto - right margin</h3>
                    
                        <ol>
<li>אלנאמוסיה אלא קלה אלדין</li>
<li>ואלחלאלה לו פעל הדא רגל</li>
<li>בור עם ארץ לכאנת אלדניא</li>
<li>תנטבק עליה אן ירסל</li>
<li>רסאלה עלי ידה יתצרף</li>
<li>פיהא ולא יעידהא</li>
<li>ואמא אלעמאמה פלא</li>
<li>תטן אנה לו דפעהא לי</li>
<li>למא כנת אדפע לה</li>
<li>אלדי עליהא אול מא</li>
<li>קלת לה אי שי נאבהא</li>
<li>קמת לך בה אללה</li>
<li>אללה כד כתאב</li>
</ol>
                    
                        <h3>Recto - top margin</h3>
                    
                        <ol>
<li>אלכהן אלצקלי אליה בתסלימהא</li>
<li>לי מא תחתאג וציה ותערפני</li>
<li>אי שי קאל לך אלשיך אבו אלפכר</li>
<li>פי אלסתה דנא ותלת חצרתה</li>
<li>מכצוצה באפצל אלסלאם</li>
<li>ומן תחוטה ענאיתה אלסלאם</li>
<li>והלאל ובו עמר יכצוה באלסלאם</li>
<li>ואלחמד ללה וחדה</li>
<li>כא שבט</li>
</ol>
                    
                </div>
            
                <div data-canvas="https://geniza.princeton.edu/documents/19275/iiif/textblock/1602/canvas/2/">
                    
                    
                    
                        <h3>Verso</h3>
                    
                        <ol>
<li>חצרה מולאי אלשיך אלאגל אבי אלרביע סלימאן</li>
<li>הכהן בן אבו זכרי כהן סט אטאל אללה בקאה</li>
<li>מצר חמאה אללה מרבעה אלעטארין</li>
<li>שאכר תפצלהא</li>
<li>בו נצר בן אברהים נע</li>
</ol>
                    
                </div>
            
        </section>
    </body>
</html>
