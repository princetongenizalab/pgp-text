
<html>
    <head>
        <title>Transcription of Letter: Bodl. MS heb. e 105/47</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. e 105/47</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19478/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>אלי אלאך אלעזיז אלמופק אלסעיד אטאל אללה בקא[ה ואדאם</li>
<li>עזה ונעמאה ומן חסן אלתופיק לא אכלאה וגמעני ואיא[ה</li>
<li>עלי אסר חאל במנה וכרמה וכפי לטפה ולדי אעלם בה</li>
<li>אלחצרה אלסאמיה אן וצל לי כתאבך עלי יד אלשיך מוסי</li>
<li>ואנת תקול לי מן אגל אלדאר וקד אלתקית בואלדך ואכוך</li>
<li>ואסמאעיל פלם נגד ללחדית צחה ואן אלתפצילה אלתי</li>
<li>קלת לי עליהא קדאמי ואנא מהתם פי אלעמאמה ולכרקה(?)</li>
<li>אלבנדקי ומא נתאכר(?) ענהם אן שא אללה תעאלי ולמקטע</li>
<li>אלדי קלת לי . . . . . . ת דר פמא ערפתני איש הו לא</li>
<li>ביאץ ולא . . . . . . . קאל לי אן //הל . .// אלענבר אלדי וצל לה מן ענד</li>
<li>אלשיך אבו רביע שצ&nbsp;פמא להו סוק ודראהמה פמא לה</li>
<li>בהא חאגה פאן כאן לשיך אבו רביע חאגה יסייר לה כתאב</li>
<li>במא יחתאג ותכון צחבתי פנשתהי מן תפצלך ואחסאנך</li>
<li>תקבל איאדי אלשיך אבו רביע ותתשכרה עלי סלאמה</li>
<li>ותפצלה השם יהיה בעזרו פאן כאן תם חאגה אעלמני מן</li>
<li>קבל אן נטלע מן כל בד ואבי ופא יסלם עליך וגמיע אלאצחאב</li>
<li>יקרוך אלסלאם ושלומך יגדאל ואל ידל לעד סלה</li>
</ol>
                    
                </div>
            
                <div data-canvas="https://geniza.princeton.edu/documents/19478/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>ואן חאמל האדה אלכתאב אלשיך מסעוד פהו שאכר מן תפצל אלמואלי</li>
<li>עליה והו מן אצחאב אכי פאשתהי תתוצא בה וקד סיירת מעה</li>
<li>לולו וליתם(?) מסאעדתך פי ביעה ותעוצה ענה אלענבר</li>
<li>אלדי יקול לך עליה חסב תפצלך ושאלום</li>
</ol>
                    
                </div>
            
        </section>
    </body>
</html>
