
<html>
    <head>
        <title>Transcription of Letter: Bodl. MS heb. e 45/75</title>
    </head>
    <body style="max-width: 860px; margin: auto">
        <h1>Transcription of Letter: Bodl. MS heb. e 45/75</h1>

        <p>Alan Elbaum, [digital geniza document edition] (n.p., 2021).</p>

        
        <section dir="rtl" lang="jrb">
            
                <div data-canvas="https://princetongenizalab.github.io/iiif/bodleian/e/canvas/ms-heb-e-45-75/1.json">
                    
                    
                    
                        <h3>Recto</h3>
                    
                        <ol>
<li>הדא אלכתאב והם ואללה מא ענדהם לא מא</li>
<li>יאכלו ולא מא ילבסו ואנא יא מולאי יסירה</li>
<li>קלילה אלחאלה ומא תם טאקה וקד אנכשפנא</li>
<li>ולא תטן אלקירואן אנהם ירחמו ויעטיו אן</li>
<li>מא יעמלו באל וגוה למן יערפו יעטיו ואלסאעה</li>
<li>יא מולאי וסידי לם יצל אלי מע אמראת עטא</li>
<li>אלא קמיסה ודהקאנה מא פיהם מא נלבס</li>
<li>ולא מא נכלי פגאבתהם אלי ונחן כלנא מרצא</li>
<li>עלי אצל אדאננא וסאעת אן געלתהא עלי</li>
<li>אבדאננא חסנא ברודתהא ודעית לך מא</li>
<li>יגיך ואללה יא סידי אן כאן עלי אולאדי אלא</li>
<li>כישה יאכדוהא בגה בגה וקאלו לי אן אל</li>
<li>כמסה דנניר אנהא ענד פרחון ופרחת</li>
<li>לכנהא ענדי פאדא וצלת אלי אלדנניר</li>
<li>נגעל אלגמאעה יבארכו באסמכ כל סבת</li>
<li>עסי יציבו אלאטפאל מא יאכלו צנע</li>
<li>סידי מתפצלא ושלומך</li>
<li>יגדל ולא ידל</li>
</ol>
                    
                </div>
            
        </section>
    </body>
</html>
