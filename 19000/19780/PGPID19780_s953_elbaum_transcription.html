
<html>
    <head>
        <title>Transcription of Letter: CUL Or.1080 J102</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J102</h1>

        <p>Alan Elbaum, [digital geniza document edition] (n.p., 2023).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19780/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>] . מ . . ואנני מא ארצאני סערה לאנני מא אנפדת דלך אלשוי אלא</li>
<li>ללאמיר שבל אלדולה כתב אללה סלאמתה ועלי אנה הו אלדי יתולא</li>
<li>לי אלאבתיאע כמא פעל לי פי אלעאם אלמאצי ואסתגאדה(?) אלצנף(?) תם</li>
<li>קלת לה קולא מענאה אנה לא כלאם פי מא פאת ואלתמסת</li>
<li>מנה אלגודה ותקדים אלחמל וכתבת במתל דלך //איצא// למולאי אלאמיר</li>
<li>אלאגל נאהץ אלדולה חרס אללה עזה . . לתה עטף כתאבי אליה</li>
<li>פערפני מולאי אלפאר אדאם אללה עזה אן כתאבה חרס אללה מדתה</li>
<li>וצלה באן אלפלאח אלדי רחלי ענדה טמע פיה פעגבת מן קסמי פי</li>
<li>הדא אלזמאן כיף לא יטמע אלא פי רחלי אן כאן פי אלכשב אלדי וצל מעה</li>
<li>פי אלעאם אלמאצי ברסמי טמע פיה מן טמע וקאל אנה לה ומא [[אסתכלץ]]</li>
<li>אסתכלצת תמנה מנה אלא בעד תעב שדיד ואלאן וקע אלטמע פי</li>
<li>דנאניר אצרפת לי פי קות ומא אדרי מא אקול פי דלך ואלאמר</li>
</ol>
                    
                        <h3>Recto, right margin:</h3>
                    
                        <ol>
<li>ללה תעאלי וקד כתבת</li>
<li>ללמולי אלמדכור פי דלך במא</li>
<li>פיה כפאיה וגמלה אלאמר אנני</li>
<li>]כד לי קמח רדי . . [</li>
</ol>
                    
                </div>
            
                <div data-canvas="https://geniza.princeton.edu/documents/19780/iiif/canvas/2/">
                    
                    
                    
                        <h3>Verso:</h3>
                    
                        <ol>
<li>אולא לינתצף בעצהם מן בעץ תם בעד דלך יתולא</li>
<li>אלכלאם ענהם בחצרה אלולאיה חרס אללה עזהא וינוב</li>
<li>עני פי דלך ויחמל אלהם פיה ען קלבי פקד כללת(?)</li>
<li>מן אלכלאם פי נובתהם ואללה תעאלי יצלח אחואלנא אגמעין</li>
<li>ברחמתה&nbsp; &nbsp; &nbsp; וכתאבה פלא יכליני מנה מצמנא דכר אכבארה</li>
<li>ואחואלה לאסכן אלי מערפתהא וולדה אחיאה אללה עלי גמלה</li>
<li>אלסלאמה ואלעאפיה אעלמתה דלך ושלומו יגדל סלה</li>
</ol>
                    
                </div>
            
        </section>
    </body>
</html>
