
<html>
    <head>
        <title>Transcription of Letter: CUL Or.1080 J220</title>
    </head>
    <body style="max-width: 860px; margin: auto">
        <h1>Transcription of Letter: CUL Or.1080 J220</h1>

        <p>Alan Elbaum, [digital geniza document edition] (n.p., 2020).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19805/iiif/canvas/1/">
                    
                    
                    
                        <h3>Recto:</h3>
                    
                        <ol>
<li>. . . . . קת אהל אלבלד</li>
<li>ואללה יגאזיכם באלכיר</li>
<li>ובאללה אקסם אנך פי</li>
<li>קלבי מתל אבו אלפרג</li>
<li>לאנך אנת תעלם פזת</li>
<li>אבוך ענך ואמא גיר דא</li>
<li>פאנך תשמע באלשיך</li>
<li>אבו אלחסן אלעטאר בן</li>
<li>צדקה ותקול לה אנת</li>
<li>תעלם מא ביני וב{י}נך</li>
<li>מן אלמחבה ולולא אעלם</li>
<li>מא אנת מא כנת אקימך</li>
<li>מקאם רוחי ואלאן אנת</li>
<li>תעלם אלשדה אלדי אנא</li>
<li>פיהא ואני מא דכלת</li>
<li>אלי מצר ומעי דרה פרד</li>
<li>אלאן אנת מחמול עלי</li>
<li>. . לת מא שית אנתחס</li>
<li>אחסב פאנת מחמול עלי</li>
<li>אמנתך ואנת תעלם אן</li>
<li>אלחסא{ב} כאן ביני ובינך</li>
<li>חדעשר דינאר [[ואלנצף</li>
<li>דינאר אלדי אכדתה</li>
<li>חמאתי]]</li>
</ol>
                    
                </div>
            
                <div data-canvas="https://geniza.princeton.edu/documents/19805/iiif/canvas/2/">
                    
                    
                    
                        <h3>Recto, right margin:</h3>
                    
                        <ol>
<li>. . . . . . . . . . . . תה דנאניר אלדי אכדתה [ . . . . . . . .] ענדי ומא קלת עני די</li>
</ol>
                    
                </div>
            
                <div data-canvas="https://geniza.princeton.edu/documents/19805/iiif/canvas/3/">
                    
                    
                    
                        <h3>Verso:</h3>
                    
                        <ol>
<li>ואלנצף דינאר אלדי</li>
<li>כלתה חמאתי</li>
<li>[אל]אן איש מא כנת</li>
<li>תערפה פאנת מח{מ}ול</li>
<li>עלי אמנתך פי ואנא</li>
<li>אעלם מן נכותך אנך</li>
<li>לו אנהא מן ענדך</li>
<li>למא כאנת ענדך כתיר</li>
<li>פבלאה (!) יאכי לא תתואנא</li>
<li>אלי פי מא תנפדה לי מן כול</li>
<li>בד ואן כאן קד חצל תם</li>
<li>טמעה לחסב מא קד טרי</li>
<li>אנת תעלם מא ילזם פי אלחכם</li>
<li>פאנא אסתגית אלי אלריס</li>
<li>ואוכל לי וכיל אדכל בסאל .</li>
<li>מרצ . ונתחאכם ומן לזמה</li>
<li>שי קאם בה ואמא קלק לי</li>
<li>אכרג כד הו ידרי אני</li>
<li>מא אקדר אכרג אלי[ה]</li>
<li>ותמר רוחי לאן דא וקת</li>
</ol>
                    
                </div>
            
                <div data-canvas="https://geniza.princeton.edu/documents/19805/iiif/canvas/4/">
                    
                    
                    
                        <h3>Bottom of recto, 180˚ to main text:</h3>
                    
                        <ol>
<li>ומא אנפדתה אגעלה</li>
<li>לי מע מוסי</li>
</ol>
                    
                </div>
            
        </section>
    </body>
</html>
