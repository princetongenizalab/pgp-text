
<html>
    <head>
        <title>Transcription of Letter: T-S 12.414</title>
    </head>
    <body style="max-width: 860px; margin: auto">
        <h1>Transcription of Letter: T-S 12.414</h1>

        <p>Alan Elbaum, unpublished editions (n.p., 2020).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19966/iiif/textblock/15503/canvas/1/">
                    
                    
                    
                        <h3>Recto</h3>
                    
                        <ol>
<li>כתאבי אטאל אללה בקאכם ואדאם עזכם</li>
<li>
<p>ונעמאכם ומן חסן אלתופיק לא </p>
</li>
<li>
<p>אכלאכם וגעלכם אבדא פי עאפיה</p>
</li>
<li>
<p>וסוא דלך אתפצלו אן כאן אלדסת</p>
</li>
<li>
<p>קד פרג פסירוה לי סורעה מן כל</p>
</li>
<li>
<p>בד ואתפצלו כדו לי אלחואיג אלדי</p>
</li>
<li>
<p>קולת לכם ענהא פי דאך אלכתאב</p>
</li>
<li>
<p>אלדי מע סלאמה וכדו לי איצא</p>
</li>
<li>
<p>רטל גוז טייב סכר לעל בנצף </p>
</li>
<li>
<p>ונצף רטל גבן סנארי לעל</p>
</li>
<li>
<p>בדרהם ורבע וסירוה לי צחבה סלאמה</p>
</li>
<li>
<p>אלגבן וחדה ואתפצלו מא בקי מעכם</p>
</li>
<li>
<p>מן אלדראהם אלקדימה ואלגדידה</p>
</li>
<li>
<p>מע תמן אלכרקה אדפעו מנהם</p>
</li>
<li>
<p>לאבן נעמאן אתנין וארבעון דרהם</p>
</li>
<li>
<p>ולאבן אלדגאני בעד אן תדפעו לה</p>
</li>
<li>
<p>אלסלוכה(?) אתנעשר דרהם וקולו לה</p>
</li>
<li>
<p>אן כל מא גת אלעצארה תמן אואק</p>
</li>
<li>
<p>וכל מא גא אלגוז אלתאני מייה ורבע</p>
</li>
<li>
<p>//וערפוה אן מא בקי לה ענדי שי//</p>
</li>
<li>
<p>ומהמא בקי מעכם אבקוה ללגאליה</p>
</li>
<li>
<p>וערפוני כם הו וכם בקי עליה מן</p>
</li>
<li>
<p>אלגאליה חתי אבעתה לכם סורעה</p>
</li>
<li>
<p>ולא תהמלו אלחסאב לאלא יקע תם</p>
</li>
<li>
<p>גלט ביננא וכדא איצא לא תתואנו</p>
</li>
<li>
<p>פי שרא אלחואיג לחאל אלגאליה</p>
</li>
<li>
<p>תדכל ותנעאק אנת ען שראהא</p>
</li>
<li>
<p>ואתפצלו ערפוני כם כצרתו</p>
</li>
</ol>
                    
                </div>
            
        </section>
    </body>
</html>
