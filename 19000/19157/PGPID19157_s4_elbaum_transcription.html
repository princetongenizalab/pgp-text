
<html>
    <head>
        <title>Transcription of Letter: BL OR 12369.7 + BL OR 12369.8</title>
    </head>
    <body style="max-width: 860px; margin: auto">
        <h1>Transcription of Letter: BL OR 12369.7 + BL OR 12369.8</h1>

        <p>Alan Elbaum, [digital geniza document edition] (n.p., 2020).</p>

        
        <section dir="rtl" lang="jrb">
            
                <div data-canvas="https://geniza.princeton.edu/documents/19157/iiif/canvas/1/">
                    
                    
                    
                        <h3>Recto, upper segment:</h3>
                    
                        <ol>
<li>. . .</li>
<li>אקר ואשהד עלא נפסהי אלמחתרם אלמוכרם אלאגל אלאכמל</li>
<li>אלאמתל מולאנה אלשיך אלאסלאם אלשיך נצר אלדין אבו</li>
<li>זין אלדין אלאסכנדארני אנה וענדהו (?) ופי דעתהו (?) בחקן</li>
<li>צחיחן שריען אלאפכר אלכואגת אלמוכרמין אלחג מצטפה</li>
<li>מחמוד טאיפת גמולייאן בחארת אלגמלייה וגאר אלגונייה (?)</li>
<li>סלפ קרצה חסנת מבלג קדרה אלסולטאני סער ١٦٠</li>
<li>נצפהא ٨٠ ן (?) יקום לו ברפע אלמבלג אלמדכור ען כל</li>
<li>. . . ימצי יום תא במחבוב (?) ארבעה יקום כל מבלג</li>
<li>אלמדכור בלתמא ואלכמאל ואלסלאם הצעיר ישראל</li>
</ol>
                    
                </div>
            
                <div data-canvas="https://geniza.princeton.edu/documents/19157/iiif/canvas/2/">
                    
                    
                    
                        <h3>Recto, lower segment:</h3>
                    
                        <ol>
<li>. . . הנ (?) הצעיר ישראל גוילי (?)</li>
<li>וצל מן אלמעלם יוסף אלחרירי אלדי בוכאלת אלפיומי</li>
<li>אוגרת אלקאעה ואלטבקה אלדי בכונה (?) חארת אליהוד (?) תעל . .</li>
<li>אלמרחום חג מצטפה אלרמלאוי ען ואגב סתת שהור אולהם</li>
<li>רגב וגאיתהם שהר שואל מן סנת תריו (?) ען כל שהר פצה</li>
<li>עדה (?) ק״ נצפהא נ״ ולאסם ולכתם פי חגה שריעיה</li>
</ol>
                    
                </div>
            
                <div data-canvas="https://geniza.princeton.edu/documents/19157/iiif/canvas/3/">
                    
                    
                    
                        <h3>Verso:</h3>
                    
                        <ol>
<li>. . .</li>
<li>נערפכם בקי יא אכי מן גיהת אלמצאלח אלדי ארסלתוהם לנא ע״י</li>
<li>אכינא אלעזיז אלמ״ מוראד אלגוהרגי סו מנאהם (?) ענד אלתגאר</li>
<li>פידפעו פי גמיע אלמצאלח אלף ומאיה סבעה וכמסין פנדקלי</li>
<li>ולם רצינא נפרט פיהם לומא תרסלו לנא רד גואב כאפי נעתמד</li>
<li>עליה וארצו בעץ אלכואגת (?) יקיצנא (?) בקמאש הנדי קטני עלא</li>
<li>גרמסות (?) בזאיד ען אלראס מאל בכמסין פנדקלי ואן כאן</li>
<li>יתבאיין לכם נרסלו לכם אלקמאש ונעטו להם אלמצאל[ח]</li>
<li>לאן יא גמיע אלתגאר עלא קול ואחד פראינא אלמ[קיץ?]</li>
<li>מן אלפלוס ואליום אלקמאש מטלוב פי מצר לאן דל</li>
<li>סנה אלחגאג גמיעהם לם גאבו מעהם מן צנף אלקמאש</li>
<li>קט אכדא פלאגל דאלך אן כאן תקבלוה אלנציחה כלונא</li>
<li>נקאיץ עליהם ונרסלו לכם אלקמאש סאעה אלקודאם וגיר</li>
<li>דאלך יא אכי תנטרו לנא ענדכם קדר כמסין סתין מתקל</li>
<li>לולם (?) יכונו טראף קוי לאהל ביתנא לאן לם אסתעזו</li>
<li>פי חצרתכם אלכרימה ולכם אלפצל עלא דאלך ואל</li>
<li>סלאם הצעיר</li>
<li>ישראל</li>
</ol>
                    
                </div>
            
        </section>
    </body>
</html>
