
<html>
    <head>
        <title>Transcription of Legal document: T-S 10J5.2</title>
    </head>
    <body style="max-width: 860px; margin: auto">
        <h1>Transcription of Legal document: T-S 10J5.2</h1>

        <p>Phillip Ackerman-Lieberman, <a href="https://drive.google.com/file/d/1ZS28NngUeOyCH6wDFBRochM3vCn0B_Vo/view?usp=sharing">"A Partnership Culture:  Jewish Economic and Social Life Seen Through the Legal Documents of the Cairo Geniza"</a> (PhD diss., Princeton University, 2007).</p>

        
        <section dir="rtl" lang="jrb">
            
                <div data-canvas="https://cudl.lib.cam.ac.uk/iiif/MS-TS-00010-J-00005-00002/canvas/1">
                    
                    
                    
                        <ol>
<li>
<p>[............] ... גמיעה ודפ[ע ...............................]</p>
</li>
<li>
<p>[...]א צחאחא מנהא מאית [...........] . מר יפת .. מאיה דינאר ....</p>
</li>
<li>
<p>אנ. אמה אלקאדר בחכם מא געלה פי ... ור שלה בעלי נע פי וציתה אלתלת פי מאלה</p>
</li>
<li>
<p>ליסאפר באלגמיע טריק אלימן ישתרי בהא מא ירי מן אלבצאיע ויעוד בהא אלי מצר ומא</p>
</li>
<li>
<p>סהלה אללה תעאלי פיהא מן פאידה בעד אקאמה ראס אלמאל ען כמאלה ותמאמה כאן לה פיה</p>
</li>
<li>
<p>אלתלת בחק כדמתה ולנא גמיעא אלתלתאן כל מנא יאכד בקסטה מן דלך וליס עלי מ ערוס</p>
</li>
<li>
<p>אחריות כטר ואלעיאד באללה ולא גירה פיה חצר מר ערוס דנן בר מר יוסף נע וקאל לנא אשהדו</p>
</li>
<li>
<p>עלי ואקנו מני מעכשו ואכתבו ואכתמו עלי בגמיע אלאלפאט אלמחכמה ואלמעאני אלמוכדה</p>
</li>
<li>
<p>ובכל לישאני דזכואתא וסלמו דלך אלי מר יפת ואלי אמה אלקאדר אילין ליכון בידהמא לליום</p>
</li>
<li>
<p>ובעדה חגה וותאק אנני מקר ענדכם באוכד מעאני אלאקראראת באני קד תסלמת</p>
</li>
<li>
<p>מנהמא הדה אלתלת מאיה דינארא אלמקדם דכרהא עלי אלקציה אלמוצופה בקלב סלים</p>
</li>
<li>
<p>וניה מסתקימה וטויה צחיחה ואני אעמל פיהא בתקוי אלכאלק תעאלי דכרה כפעלי פי מאלי</p>
</li>
<li>
<p>מן אלאחתיאט פי אלביע ואלשרי ואלאכד ואלאעטא ואלתספיר ומא יגרי מגרי דלך ואנני לא אפרט</p>
</li>
<li>
<p>פי שי ממא יעוד בה אלצלאח עלי הדה אלבצאעה ואגהד פי דלך בגהדי פי מאלי וענד עודתי</p>
</li>
<li>
<p>אלי מצר כאן תלת מא יסהלה אללה תעאלי פיהא מן פאידה לי בחק כדמתי ולהמא גמיעא</p>
</li>
<li>
<p>אלתלתאן ואנני קד קבלת הדה אלשרוט עלי נפסי ברצאיי ושהותי פחיניד אקנינא נחן</p>
</li>
<li>
<p>אלשהוד אלכאתמין לתחתא מן מר יפת ומן אמה אלקאדר גמיעא עלי גמיע הדה אלנצוץ</p>
</li>
<li>
<p>אלמקדם דכרהא מן אלאברי ומן אלשרט פי אלתלת מן אלפאידה פי הדה אלתלת מאיה דינארא ומן</p>
</li>
<li>
<p>מר ערוס דנן בר מר יוסף נע אנה איצא קד אלתזם עלי נפסה למר יפת דנן ולאמה אלקאד[ר]</p>
</li>
<li>
<p>מתל גמיע אל[אשיא] אלתי [אלתזמוהא] לה ואנה ל.... לה פי מא תקדם עליהם טלב בינהמא אל...</p>
</li>
<li>
<p>ולא סבב מן אלאסבאב ואנה איצא קד תסלם הדה אלתלת מאיה דינארא אלמקדם דכרהא</p>
</li>
<li>
<p>עלי אלשרט אלמדכור במנא דכשר למקניא ביה בכל מה דכתיב ומפרש לעילא ושהדותא</p>
</li>
<li>
<p>דא כתבנא וחתמנא תרי נוסחי ויהבנא לכלהון דליהוי בידהון לזכו ולראיה</p>
</li>
<li>
<p>מנשה הכהן ב יפת ננ     הלל החזן ביר עלי זל     יאיר ב אלעזר נ</p>
</li>
</ol>
<p> </p>
                    
                </div>
            
        </section>
    </body>
</html>
